{"url": "https://www.blitz.bg/obshtestvo/mislite-si-che-spodelenoto-ptuvane-e-na-dalavera-eto-kakvi-podli-skhemi-prilagat-vodachite_news641703.html", "text": "От 15 до 20 лева вече твърдата цена за споделено пътуване Бургас-София или София-Бургас  е 20 лева. За 15 оферти вече не се намират. Някои пускат обяви и за 25, но все още трудно намират клиенти, тъй като доближават цената на автобусния билет, обясни редовен член на Фейсбук-групата за платен \"автостоп\", цитиран от Бургасинфо.   За да избият новите цени на горивата обаче, някои шофьори нарушават основното правило в групата. А то е, че шофьорът може да вземе само трима пътници, за да се чувстват удобно. Въпреки че колите се водят 4+1 места, за дълги разстояния не е удобно да се натъпчат пет души. В обявите някои започнаха да обявяват колите си за \"широки\" и да наблъскват клиентите като сардели.  В момента се пътува с много дрехи, страшно неудобно е да седнат трима души на задната седалка, особено пък ако единият се случи с наднормено тегло, оплаква се Емилиян Попов. Самият той стоял буквално на една кълка миналата събота цели 400 километра.   Това пътуване е популярно заради по-бързото придвижване от единия град до другия и за да облекчи шофьора разходите си за гориво. Някои превозвачи обаче искат не само пътят да им излезе без пари, но и да спечелят някой лев, възмущава се булгазлията.    Сега хората четат внимателно обявите и питат колко пътници ще има в колата. Някои са съгласни да дадат и повече пари, само и само да стоят на отделна седалка. За жалост некоректни шофьори сервират петия пътник в последния момент и другите нямат избор и остават в претъпканата кола, предупреждава човекът.       В групата вече има и черен списък на некоректните \"превозвачи\". ", "date": "2018.11.24", "title": "Мислите си, че споделеното пътуване е на далавера, ето какви подли схеми прилагат водачите"}
{"url": "https://www.blitz.bg/obshtestvo/novini-ot-poslednite-minuti-otnosno-khakerskata-ataka_news641691.html", "text": "Възстановен е достъпът до сайта на Министерството на правосъдието, предаде агенция „Фокус“.   От пресцентъра на Министерството обясниха, че за около час и половина, поради технически проблем, страницата временно е била недостъпна.  Припомняме, че преди дни Анархистите, удариха сайта на Народното събрание, а по-късно се прицелиха и в сайта на комисията за финансов надзор.      ", "date": "2018.11.24", "title": "Новини от последните минути относно хакерската атака!"}
{"url": "https://www.blitz.bg/obshtestvo/borislav-tsekov-lozan-panov-iska-da-unishchozhi-proverkite-za-sstoyanieto-mu_news641690.html", "text": "Протест за смяна на властта може да е ефективен, ако има ясни искания. Това каза юристът Борислав Цеков, цитиран от Канал 3.    \"Бих разделил нещата на две- има причини за социално недоволство и включително остър протест срещу властта. От там насетне един същински протест за смяна на властта може да бъде ефективен с точни искания. Когато се заговори за политическа система, това са големите теми, които не се решават от събрали се в кафето\", коментира Цеков. \"Един от ключовите проблеми е, че България има олигархически модел на управление. Не можеш да направиш и малък бизнес, без да познаваш някой от властта, а ако тръгнеш да го правиш, ще ти го вземат, или ще искат да им се отчиташ.  Зад това стоят големи интереси. Ако олигархията седи зад проблемите ни, защо искат Президентска република, като това е почва за олигархията. Такава република в неукрепнала демокрация означава просто да се предаде цялата власт в ръцете на олигархията. Когато властта е в едни ръце, значи, че ресурсите са в едни ръце , каза още той. Борислав Цеков коментира и отказа на Лозан Панов да подаде имотна декларация. Както е известно председателят на ВКС бе предаден на КПКОНПИ от Сметната палата, която изпълни закона. Панов оспори в съда и глобата си от 1000 лева, но съдът отсъди, че той трябва да я плати. Председателят на ВКС може да обжалва решението. Каквото и да е казал Лозан Панов, той не бива да бъде слушан. Той е в една позиция, в която иска да унищожи едни проверки за състоянието му. В случая с КОНПИ, има слухове, че бил си сменил дори адреса, за да забави връчването.  Той е бил задължен да подаде декларация, в която доходите му са се азминават. КПКОНПИ трябва да го провери и да му даде право да се защити. Тези маневри на Панов, нямат нищо укоримо, ако човек проявява правото си на защита. Това обаче се отнася за хора, които не заемат високи длъжности. Той трябва да има уважение към институциите, заема висш пост и това е несериозно. Той говори неща, които не са редни и няма право да ги говори. Това, че има политически следи в думите му, е проблем извън правото и държавността\" , категоричен беше Борислав Цеков.", "date": "2018.11.24", "title": "Борислав Цеков: Лозан Панов иска да унищожи проверките за състоянието му"}
{"url": "https://www.blitz.bg/zdrave/zdravni-novini/d-r-glbova-obyasnyava-koya-e-nay-golyamata-greshka-koyato-dopuskat-maykite_news641462.html", "text": "Д-р Цветеслава Гълъбова е завършила медицина в Медицински университет - София и бизнесадминистрация в УНСС. От 1994 г. работи в Държавната психиатрична болница “Св. Иван Рилски” - Нови Искър, където 4 години е била лекар-ординатор, 11 години - началник на отделение за мъже с остри психози, а от 2009 г. е директор на болницата. Съдебен експерт по психиатрия е повече от 20 години. Национален експерт по психиатрия на Българския лекарски съюз.   Хиляди са случаите у нас на деца в риск, заради въвличането им в конфликт между родителите. В почти всеки такъв случай е налице Синдромът на родителско отчуждение. Данните бяха изнесени на национална конференция на тема: “Правата и интересите на детето при родителски конфликти и родителско отчуждение”, която се проведе под патронажа на националния омбудсман. Целта на форума е да бъдат разработени законодателни инициативи, които в спешен порядък да влязат за обсъждане и приемане в Народното събрание. Домакин на дискусията беше Варненският окръжен съд, като инициативата беше на съдия Пенка Христова от Гражданско отделение в Апелативен съд - Варна. В нея участваха магистрати от Окръжен и Районен съд - Варна, които имат специализация за работа с малолетни и непълнолетни. Ето мнението на известния психиатър по темата отчуждението в семейството: - Д-р Гълъбова, доколко сериозен проблем за България е Синдромът на родителското отчуждение? - Проблемът е много сериозен и се задълбочава от факта, че нямаме официална статистика, по която да отчетем доколко наистина сериозен е за нас този проблем. Но, на националната конференция, която се проведе по този въпрос във Варна на 22 октомври за правата и интересите на децата и тяхната защита, беше представен целият варненски съдебен район, т.е., трите съдилища - районно, градско и апелативно, с техните председатели и много съдии - участваха над 70 магистрати, също и частни съдебни изпълнители, адвокати, държавно съдебно изпълнение, социални служби... Там се изнесоха и се приведоха от патронажа на г-жа Мая Манолова, омбудсман на републиката, наистина ужасяващи данни. Съдиите, които пряко се сблъскват с този проблем, го отчетоха като много разпространен и сериозен, и то тези съдии, които работят с бракоразводните дела. След това при тях постъпват и жалбите, че другият родител отказва да изпълнява съдебното решение в частта - режим на лични отношения.", "date": "2018.11.24", "title": "Д-р Гълъбова обяснява коя е най-голямата грешка, която допускат майките"}
{"url": "https://www.blitz.bg/ikonomika/finansistt-emil-khrsev-obyasni-chaka-li-ni-golyama-beda-sled-sporazumenieto-za-brekzit_news641653.html", "text": "Не се очаква сериозен негативен ефект от Брекзит за България. Това прогнозира финансистът Емил Хърсев по повод очакваното подписване на споразумение за излизане на Великобритания от ЕС, цитиран от \"Фокус\".  Той обясни, че няма да има спиране на търговските потоци между ЕС и Обединеното кралство, от което следва, че от икономическа гледна точка по отношение на търговията ще се отнасяме с Обединеното кралство като към страна-членка на ЕС и след излизането ѝ.  „Мисля, че Брекзит ще засегне България минимално. Не се очаква спиране на търговията, даже в мътната вода, както се казва, може да има и положително влияние. Българските фирми са едни от най-гъвкавите, така че те много бързо ще се справят с тази ситуация. За тези, които учат във Великобритания, промени няма да има – това вече е договорено и потвърдено. Останалите, желаещи да намерят своя нов дом на Острова, се очаква да бъдат най-силно засегнати, но това от гледна точка на българската икономика е положително, тъй като процесът по оттичане на работна сила, и то най-перспективната такава, за България е негативен, коментира Емил Хърсев.  Според него споразумение за излизането на Великобритания от ЕС все пак ще има и ще бъде подписано. Той уточни обаче, че то ще доведе икономиката на Обединеното кралство до по-лошо състояние, отколкото преди Брекзит. „Тя все пак ще изгуби правото си на глас по въпроси, касаещи ЕС. Това ще постави Великобритания в ситуация на пасивен изпълнител на решенията на ЕС за неясно дълъг период на преход до окончателното ѝ излизане от структурите на Съюза“, каза още Емил Хърсев. ", "date": "2018.11.24", "title": "Финансистът Емил Хърсев обясни чака ли ни голяма беда след споразумението за Брекзит"}
{"url": "https://www.blitz.bg/lyubopitno/nauka-i-tekhnologii/tryabva-li-da-karame-detsata-da-si-opravyat-stayata_news641700.html", "text": "Обикновено влизам в стаята на дъщеря си с известна доза боязън. Има полюшваща се купчина от мъртви клетки, има чаши със зеленясала течност в тях. Понякога има и изненадващи миризми, не всичките приятни.   Защо обаче не ѝ казвам да почисти? Е, правя го от време на време, но не с особена настойчивост или надежда за разбиране, отчасти защото намирам традиционния отговор на подобна родителска инструкция за много труден за оспорване –  Някой би отговорил стандартно –   – но това няма да ви отведе никъде, най-много в логическите заешки бърлоги, в които неизбежно дреме Въпросът е, че стаята си е наистина тяхното пространство, ако не де юре, то де факто. Може би трябва да оставим децата да си се търкалят в него. Подозирам, че жена ми ме смята за хлабав, задето имам такива възгледи, и може би щях да се съглася, ако моята липса на решителност не се закорави от скорошна статия в  , озаглавена „Трябва ли да накарам дъщеря си да си изчисти стаята?“ Свръхконтролиращата майка в крайна сметка отговоря на въпроса с неохотно, но отчетливо „Не“. Тя казва, че  , която представлява стаята на 15-годишната ѝ дъщеря, трябва да бъде държана под контрол, но майчиният ", "date": "2018.11.24", "title": "Трябва ли да караме децата да си оправят стаята"}
{"url": "https://www.blitz.bg/svyat/koshmart-vv-frantsiya-e-plen-raneni-i-desetki-zadrzhani-pri-sblstsite-v-parizh-snimkivideo_news641706.html", "text": "Най-малко 19 души са ранени, а 35 задържани по време на сблъсъците между полицията и протестиращите срещу цените на горивата във френската столица Париж, съобщиха местните медии.   Според телевизионния канал правоохранителните органи вече са задържали 35 души. Ситуацията остава напрегната, протестиращите са запалили огън на две барикади, след което бяха евакуирани, за да се гарантира, че пожарникарите могат да работят.  Полицията цял ден спира няколко хиляди демонстранти, традиционно облечени с жълти жилетки, които многократно се опитаха да стигнат до Елисейския дворец. Безредиците по емблематичния централен булевард \"Шанз Елизе\" и околните улици обаче не стихнаха и след като се стъмни. Полицията няколко пъти прибягна до водни струи, сълзотворен газ и оглушителни гранати срещу горящите барикади на протестиращите. Сред тях се врязаха крайни активисти, които замерваха служителите на реда с бутилки и изтръгнати павета, предаде БНР.        Осъждайки насилието, френското правителство отказва да драматизира ситуацията. Много критики бяха отправени към вътрешния министър Кристоф Кастанер, който отбеляза затишието на протеста, позовавайки се на много по-слабото участие от миналата събота.  До края на дена в цяла Франция бяха преброени около 81 000 протестиращи, в сравнение с 244 000 по същото време миналата седмица, показват данни от вътрешното министерство. Около 8000 \"жълти жилетки\" излязоха по улиците в Париж, от които около 5000 на \"Шанз-Елизе\".  Кастанер обвини пряко крайнодясната лидерка Марин льо Пен, че е подбудила насилието, което тя категорично отрече и отвърна, че той се опитва да прехвърли отговорността за безредиците върху нея. Според последните проучвания 77% от французите оправдават протеста, като най-силно го подкрепят крайноляво настроените.  От 1 януари цените на бензина във Франция трябва да се увеличат с 2,9 евроцента, а за дизеловото гориво - с 6,5 евроцента на литър. Според Europe1 през 2018 г. цената на дизеловото гориво се е увеличила с около 23%, а за бензина - с 15%. Протестното движение започна преди седмица, когато стотици хиляди протестиращи, носещи жълти жилетки за висока видимост, блокираха пътища в доста спонтанен излив на гняв за по-високи данъци върху дизеловото гориво. ", "date": "2018.11.24", "title": "Кошмарът във Франция е пълен! Ранени и десетки задържани при сблъсъците в Париж (СНИМКИ/ВИДЕО)"}
{"url": "https://www.blitz.bg/layfstayl/za-damite/zad-svatbenite-snimki-na-debi-se-krie-smrtonosna-tragediya-ot-koyato-nikoy-chovek-na-sveta-ne-e-zashchiten_news641579.html", "text": "Американката Деби Герлак от Аризона бе най-щастливата жена на света. Двамата с годеникът й Ранди Цимерман дълго време се готвена за сватбеното им тържество, с което да отпразнуват заедно с близките си съвместната им любов.   Сватбеното тържество бе запланирано за 11 ноември тази година. Малко след тази дата Деби сподели в личния се фейсбук профил снимки от сватбата. Но оказа се, че зад тях се крие огромна и смъртоносна трагедия, от която за съжаление никой човек на света не е застрахован, че няма да му се случи или пък да сполети негов близък.", "date": "2018.11.24", "title": "Зад сватбените СНИМКИ на Деби се крие смъртоносна трагедия, от която никой човек на света не е защитен"}
{"url": "https://www.blitz.bg/politika/yoncheva-nyama-nuzhda-bsp-da-klati-vlastta-tya-go-pravi-sama-veche-10-godini_news641698.html", "text": "Удивителна е лекотата с която беше назначена Марияна Николова, без тя да каже какви са нейните виждания. Това няма значение, обаче защото така се управлява България. Валери Симеонов не е проблемът, той само запали искрата. Няма значение думите, отколкото поведението. Виждаме как излизат политици и казват колко добре се развиваме, а в същото време има ужасно много бедни българи, каза в предаването „Офанзива с Любо Огнянов”,  говорителят на БСП Елена Йончева.  \"Правителството излиза и казва, че имаме икономически растеж от 3,6 процента, а това не е така, защото това не е растеж от икономиката. 2 милиарда и половина лева изпращат българите, които работят в чужбина по банков път. Този уж икономически растеж, ни слага на последно място в Европа\", каза още тя.  \"Няма нужда БСП да клати властта тя се клати сама и го прави вече 10 години. Ние не организираме протестите, само седим зад исканията им. Разбира се, че трябват предсрочни избори, ние сме във всички черни класации на Европейския съюз. Няма нищо страшно от предсрочни избори. Ще дойде друга партия и ще покаже какво може. Политиката е хората да получават по-добри заплати и да живеят по-добре\", заяви Йончева.  Ние говорим само за намаляването на заплатите на депутатите, както и да не се индексират. Ние смятаме, че не е морално, когато излизат хората на улицата и имат проблеми, заплатите на депутатите да се вдигат с 500 лева, категорична беше тя. ", "date": "2018.11.24", "title": "Йончева: Няма нужда БСП да клати властта, тя го прави сама вече 10 години"}
{"url": "https://www.blitz.bg/obshtestvo/vizhdali-li-ste-martin-blizkite-mu-umirat-ot-trevoga-snimki_news641696.html", "text": "18-годишният Мартин Динчев е в неизвестност. За последно момчето е било в магазина на ул. \"Козяк\" на входа на Южния парк в София. То е облечено в тъмно синя шуба, с дънки и кафяви боти.  Призовават се гражданите, които са го видели или имат някаква информация за него да се обадят на тел. 112 или в най-близкото поделение на МВР.            ", "date": "2018.11.24", "title": "Виждали ли сте Мартин? Близките му умират от тревога (СНИМКИ)"}
{"url": "https://www.blitz.bg/obshtestvo/prvo-v-blits-izvnredna-situatsiya-na-am-khemus-na-10-km-ot-sofiya_news641695.html", "text": "Кола се е обърнала по таван на АМ \"Хемус\". Това алармира пред БЛИЦ очевидец на инцидента. По думите на читателя ни катастрофата е станала на 10 км на аутобана в посока към столицата.  Колата се намира в средното платно, като автомобилите се предвижват в аварийната лента.  Все още не е ясна причината за инцидента и дали и колко са пострадалите.      ", "date": "2018.11.24", "title": "Първо в БЛИЦ! Извънредна ситуация на АМ \"Хемус\" на 10 км от София"}
{"url": "https://www.blitz.bg/layfstayl/za-damite/plen-khoroskop-za-dekemvri-proverete-kakvo-vi-ochakva-v-kraya-na-tazi-godina_news641576.html", "text": "Краят на тази година е съвсем близо. Всички сме развълнувани и с нетърпение очакваме празниците и какви изненади ще ни донесе 2019 година. Звездите гарантират, че последният месец от годината ще ви поднесе обрат. Ще бъдете изкушени от промените и обещаващото бъдеще. Ще живеете в бъдещето и ще мислите за следващата година, представяйки си я по-добра от всякога преди, и така нататък. Не забравяйте обаче, че сега е декември. Има други неща, на които трябва да обърнете внимание. Не забравяйте реалността, дори ако мечтите са много съблазнителни.    Първата половина на декември ще ни донесе добро настроение. Това ще бъде осигурено от Слънцето, което ще пресича Стрелец – ще ни донесе увереност и дисциплина. Следователно, не само атлетите ще се справят добре. Меркурий разположен в същия знак ще умножи този ефект. Ще се насладите на мисленето и коментирането на събития и също така да се поставяте в ролята на съдия. В този период вашата мисия е да опитате да сключите мир на всякъде.  Хороскопът за декември 2018 г. насърчава хората да бъдат търпеливи. Вие ще постигнете целите си, но за всичко си има време. Не можете да ускорите събитията, трябва да изчакате, докато позицията на звездите се промени отново.", "date": "2018.11.24", "title": "Пълен хороскоп за декември! Проверете какво ви очаква в края на тази година"}
{"url": "https://www.blitz.bg/obshtestvo/prestizhna-klasatsiya-naredi-nash-grad-sred-nay-krasivite-malki-evropeyski-gradove_news641678.html", "text": "Японската асоциация на туристическите агенции (JATA) публикува класация на 30-те най-красивите малки европейски градове като целта е да привлече повече туристи в тях.  На 10-о място е класиран Соглио, Швейцария, а на 9-то се подрежда Ровин в Хърватия. Списъкът продължава с Лефкара, Кипър (8), Хинделопен, Холандия (7), Лех, Австрия (6).  В топ 5 влизат Конуи, Уелс, италианският Торичела, Чивита ди Баньореджо, Италия, Берат, Албания и на първо място е Килкени, Ирландия.  На 21 място JATA поставя Копривщица като за него пише: \"Именно тук започва борбата за независимост от турското робство през 1876 г., а днес българите разпознават мястото като много важно за историята\", пише Робърт Нурдън за Telegraph Travel. ", "date": "2018.11.24", "title": "Престижна класация нареди наш град сред най-красивите малки европейски градове"}
{"url": "https://www.blitz.bg/politika/evrodeputatt-eva-maydel-blgariya-vrvi-po-plan-km-evrozonata_news641694.html", "text": "През последните десет дни получихме две категорични потвърждения, че България върви по план за присъединяване към еврозоната. Първо Европейската централна банка обяви официално, че започва планираните стрес-тестове за шест български банки, чиито резултати ще бъдат публикувани през юли 2019 г. След това ЕЦБ даде зелена светлина за предвидените промени в законодателството, които ще позволят присъединяване към „чакалнята“ на еврозоната ERM II. Затвърждаването на напредъка ни по пътя към еврото е голям успех, но и отговорност за всички нас, защото залогът е бъдещето на България. Това заяви българският евродепутат от ГЕРБ/ЕНП Ева Майдел по време на третия годишен национален форум на Предприемачи ГЕРБ в Поморие, съобщиха от пресцентъра на ГЕРБ.   „Данните показват, че в България само 9% от хората се чувстват много добре информирани за еврозоната. Което означава, че 9 от 10 българи са податливи на фалшиви новини и манипулации по темата. Затова е важно предприемачите, които разбират най-добре ползите от влизането ни в еврозоната, да оборват митовете в обществото ни“, допълни Ева Майдел по време на изказването си по тема „Митове и факти за еврозоната“.  Третият национален форум на ПГЕРБ, който събра над 150 малки и средни предприемачи от цяла България, беше открит от председателя на ПГ на ГЕРБ Цветан Цветанов. Освен него, в първия ден на събитието участваха министърът на транспорта, информационните технологии и съобщенията Росен Желязков, зам.-министърът на енергетиката Жечо Станков, председателят на УС на Фонда на фондовете Мартин Дановски и икономистът от Индъстри Уоч Лъчезар Богданов. ", "date": "2018.11.24", "title": "Евродепутатът Ева Майдел: България върви по план към еврозоната"}
{"url": "https://www.blitz.bg/obshtestvo/gerb-dari-5000-lv-po-vreme-na-koledniya-blagotvoritelen-kontsert-i-bazar_news641699.html", "text": "5000 лв. бяха дарени от партийната субсидия на ГЕРБ по време на Коледния благотворителен концерт и базар в Бургас. Новината бе съобщена от председателя на ПГ на ГЕРБ и зам. - председател на партията Цветан Цветанов, който уважи поканата за събитието и посети морския град след участието си във форум на Предприемачи ГЕРБ в Поморие.   Той връчи символичния чек на Ева Михалев, която е сред организаторите на събитието. Още 1000 лв. бяха дарени и от националната структура на Предприемачи ГЕРБ от името на Николай Янев, председател на бургаската структура.  Залата на Държавна опера-Бургас се оказа малка за всички желаещи да присъстват на концерта. \"Поклон пред всичко това, което правите, към  майките, бащите и децата в залата. Благодаря на кмета Николов, който е двигател на всяка една инициатива, на бургаските депутати за усилията. Нека събития като днешните намират място в новините, това да бъде послание на доброто\", сподели Цветанов пред присъстващите над 800 души от цялата бургаска област. Той връчи първата от трите награди \"Доброто в Бургас\" на кмета на село Тръстиково Иванка Драгова, община Камено. Статуетката във формата на кукер се дава на хора, посланици на доброто и на хуманността, които с работата си и с безкористното си отношение към обществото, са посланици на позитивния и светъл дух. Цветанов припомни как по време на наводнението в Бургас и Камено лично се е срещнал с пострадалите хора заедно с депутатите и кмета Николов. Тогава 187 домакинства в Бургаско получиха общо 419 електроуреда. Техниката бе закупена с тези 100 хил. лв., които ГЕРБ дари от партийната субсидия. Преди концерта, в който взеха участие Тони Димитрова, Фортисимо, Ажда Чаушева и други, председателят на ПГ на ГЕРБ разгледа базара, разположен във фоайето на Операта. Той бе осъществен с подкрепата на Жени и Майки ГЕРБ.  Коледно декорирани щандове предлагаха ръчно изработени кулинарни изкушения, играчки и сувенири, както и книги на Бургаски автори. Събитието уважиха кметът на Бургас и зам. - председател на ГЕРБ Димитър Николов, бургаските депутати, евродепутатът Асим Адемов, кметове, общински съветници. Всички събрани средства от базара и концерта, които до момента надхвърлят 13 000 лв.,  ще бъдат дарени на Дом за медико-социални грижи за деца \" Вяра, Надежда и Любов\" - гр. Бургас. С тях ще бъде закупен уред за УВЧ терапия.", "date": "2018.11.24", "title": "ГЕРБ дари 5000 лв. по време на Коледния благотворителен концерт и базар"}
{"url": "https://www.blitz.bg/layfstayl/ptuvane/na-lskava-tseremoniya-obyavikha-nay-dobriya-ski-kurort-v-sveta-za-2018-godina_news641565.html", "text": "За шеста поредна година бяха обявени Световните ски награди. Изводът от тях е ясен – Европа е най-добрата дестинация за каране на ски в света.  Наградите бяха връчени на лъскава церемония в легендарния австрийски курорт Кицбюел. На нея присъстваха представители от Европа, Азия, Северна Америка, Южна Америка и Австралия.  Наградите са разделени на няколко категории – най-добър курорт, най-добър хотел, най-добър оператор и т.н. Почти всички призове отидоха в европейски курорти. Изборът на победител става с гласуване на професионалисти, работещи в ски индустрията – изпълнителни директори, пътни агенти, туроператори, агенти и медии, както и клиенти.  ", "date": "2018.11.24", "title": "На лъскава церемония обявиха най-добрия ски курорт в света за 2018 година"}
{"url": "https://www.blitz.bg/intsidenti/advokat-komentira-skandalnoto-reshenie-na-sda-za-sgradata-ubiets-na-ul-alabin-i-predupredi-che_news641633.html", "text": "Две млади жени – 26-годишната Деница Ченишева и 24-годишната Петрина Христова, умиряха преди 12 години, погребани от отломките на една от сградите на ул. „Алабин” в центъра на София. От решението на Софийския градски съд в средата на септември стана ясно, че виновни за смъртта на двете момичета няма.   Разследването се проточи с години, а според заключенията на експерти срутването е настъпило заради отстраняване на мазилки, демонтаж на дървено дюшеме и дограми, каси на врати и премахване на вътрешни преградни стени.  10 години след трагичния инцидент – през октомври 2016 г., е даден ход на делото. Обвинени са четирима души – собственикът на сградата Георги Кирчев, инженерът, контролирал ремонта – Петър Петров, Николай Симеонов, управител на фирмата, ангажирана с ремонта и строителят Манчо Антонов.  12 години след смъртта на двете млади момичета Софийският градски съд се произнесе – всичките искове са неоснователни. Според решението на съда собственикът на сградата и четиримата обвиняеми са невинни. Решението подлежи на обжалване.  Адвокатът на семейството на Петрина Христова – Емил Милев, обяви пред bTV, че решението на съда го е изненадало, защото доказателствата са сочели, че подсъдимите са виновни. Майката на Петрина обаче не е била изненадана, защото отдавна се е простила с  илюзията, че ще дочака справедливост. „Получих, това което очаквах”, казала жената след последното решение на Софийския градски съд.  Относно безкрайно дългото разследване на трагичния инцидент Милев каза, че е написал над 30 жалби до различни компетентни институции, но без резултат.  Когато стана инцидентът, кмет на София е беше сегашният премиер Бойко Борисов, напомни адвокатът. На място е отишъл Цветан Цветанов, който е отговарял за сигурността в общината по това време.  Основен свидетел по делото е Николай Александров, който е майстор по време на трагедията, първо свидетелства как лично собственикът на сградата му разпорежда да маха носещите колони, но след това се отказва от показанията си, като обяснява, че са го накарали да лъже. Милев коментира, че свидетелят е разпитвам няколко пъти и съдът трябва да прецени дали лъже.  След три години изтича абсолютната давност по делото и дори да има осъдени на по-горни инстанции, те няма да носят наказателна отговорност, каза още Емил Милев.  ", "date": "2018.11.24", "title": "Адвокат коментира скандалното решение на съда за сградата убиец на ул. \"Алабин\" и предупреди, че..."}
{"url": "https://www.blitz.bg/layfstayl/shoubiznes/rusa-seks-bomba-se-sblicha-za-playboy_news641667.html", "text": "Жанета Осипова ще се съблече за корицата на списание Playboy. Старата максима, че “няма нищо по-добро от приятел, освен приятел, който носи шоколад” е на път да придобие съвсем различни измерения.   А именно, че “няма нищо по-добро от плеймейтки, освен плеймейтки обляни в шоколад!” След броени дни Playboy ще представи ексклузивно последния си брой за 2018 г., а на корицата му ще видим актуалната носителка на титлата Playmate Of The Year 2018 Жанета Осипова.  В традиционния си бохемски стил, Playboy са подготвили парти за представянето на броя.  На 30 ноември, петък Мъжката Библия ще събере ценители на Playboy Chocolate Art парти. Разбира се, сред шоколадовите изкушения на Майстора на шоколада Ради Стамболов, ще има и ударна доза плеймейтки. ", "date": "2018.11.24", "title": "Руса секс бомба се съблича за Playboy"}
{"url": "https://www.blitz.bg/layfstayl/skorost/eto-koy-e-nay-brziyat-krosouvr-na-nyurburgring-postavyayki-nov-rekord-video_news641490.html", "text": "От този момент автомобилът може официално да бъде наричан крал на \"Северната дъга\" в класа на кросоувърите - \"чудовището\" успя да направи обиколка на Нюрбургринг за 7 минути 49,369 секунди.По този начин този кросоувър успя да счупи предишния рекорд от 7 мин 51.7 секунди, установен през 2017 г. от Alfa Romeo Stelvio Quadrifoglio, която от своя страна подобри времето на Porsche Cayenne Turbo (7: 59.74) и Range Rover Sport SVR (8 : 14)    ", "date": "2018.11.24", "title": "Ето кой е най-бързият кросоувър на Нюрбургринг, поставяйки нов рекорд (ВИДЕО)"}
{"url": "https://www.blitz.bg/intsidenti/katastrofi/tri-koli-se-nanizakha-i-blokirakha-trafika-po-burgaski-bulevard_news641625.html", "text": "Верижна катастрофа е станала тази сутрин на бургаския бул. \"Захари Стоянов“, съобщава \"Флагман\", позовавайки се на очевидци на инцидента. Според свидетели, причината за удара е неспазване на дистанция.   Шофьорът на първата кола е набил рязко спирачки на червен светофар, в него се забил лек автомобил, който пък бил ударен от още една кола.   Автомобилите все още са на пътното платно, което затруднява движението в района. Шофирайте внимателно! ", "date": "2018.11.24", "title": "Три коли се нанизаха и блокираха трафика по бургаски булевард"}
{"url": "https://www.blitz.bg/svyat/shestoklasnichka-ostavi-vrkhu-blsnata-kola-belezhka-s-koyato-pokori-srtsata-na-milioni-snimki_news641630.html", "text": "Мила бележка, която млад американец откри върху стъклото на блъснатата си кола, се превърна в истински вирус в мрежата. За отрицателно време постът на 21-годишния студент успя да събере над 1.2 млн. лайка в „Туитър”.   Историята, която се крие зад бележката, е най-обикновена. Андрю паркирал колата си пред дома си в Бъфало. Когато отново реши да я подкара, с ужас установил, че някой е ударил червеното му возило. Докато оглеждал щетите, забелязал бележка, от която ставало ясно защо колата му е този вид.  Младият мъж решил да сподели написаното в социалната мрежа, без да подозира какъв отзвук ще предизвика. По думите на Андрю, бележката е написана от шестокласничка, която, за съжаление, не е посочила името си. Благодарение на момиченцето обаче студентът успял да стигне до виновника, повредил червения му „Форд Мустанг”. \"Благодаря на анонимната шестокласничка, която ми помогна да спестя няколко хиляди”, пише той.  В бележката момиченцето описвало в детайли какво се е случила. Тя обяснява, че виновник за вдлъбнатината е шофьорът на училищен автобус номер 449, който всеки ден връща децата от училище. И въпросната вечер случайно закачил колата на Андрю.  Шестокласничката се извинява за произшествието. А най-отдолу нарисувала нещо, което направо разтопи потребителите в мрежата. Тя нарисувала малък автобус, пълен с дечица, които, по всяка вероятност крещят по време на инцидента.  Постът на младия американец се превърна в истински вирус и събра над 1.2 млн. лайка в „Туитър”. На него попаднал и един от учителите на момиченцето, който твърди, че знае кой е авторът на бележката. Сега Андрю смята да отиде до училището, за да благодари лично на детето.    ", "date": "2018.11.24", "title": "Шестокласничка остави върху блъсната кола бележка, с която покори сърцата на милиони (СНИМКИ)"}
{"url": "https://www.blitz.bg/kriminalni/oshche-za-ekshna-s-avtodzhambazite-na-vladaya-mitko-boksora-se-degiziral-kato-diplomat-skochil-da-bie-chengeta_news641599.html", "text": "Двама от най-оборотните автоджамбази в столицата опитаха да избягат с краден джип от полицията като се правят на дипломати. Зрелищният арест, за който БЛИЦ съобщи, се разигра край Владая и събра погледите на преминаващите шофьори.     „Задържаните са използвали фалшиви дубликатни регистрационни табели на румънското посолство“, обясниха разследващи пред „Телеграф“. От прокуратурата заявиха, че двамата бандити са с повдигнати обвинения и са оставени за 72 часа в ареста.    , задържаните са Стоян Китаеца и Митко Боксьора. Разследването срещу тях стартирало преди около 3 месеца. Двамата бандити, които са криминално проявени още от преди поне 10 години, свили джип „Тойота Рав 4“ от кв. „Гоце Делчев“. Скрили го в таен гараж и го оставили 4 дни под карантинен период, за да разберат дали някъде по него няма GPS или друго устройство, което да доведе полицията до тях.     Сутринта вчера го изкарали от гаража и тръгнали към Перник, където щели да пласират джипа за части за близо 2500 лв. На Владая, обаче, били пресрещнати от ченгетата.     „Момчета, какво става? Нещо май сте объркали, това е дипломатически автомобил”, били първите думи на Боксьора, след като полицаите му наредили да слезе от свития джип. Наконтен в официални дрехи, досущ като дипломат, той опитал няколко минути да лъже, че е от посолството, но после директно се хвърлил да бие служителите на МВР. За секунди, обаче, бил проснат по очи и закопчан. Същата съдба сполетяла и Китаеца.     По време на обиска в дома му била открита техника за отключване на „Опел“, „Тойота“ и „Фолксваген“. „По оперативни данни Китаеца сам е правил машините за отключване и палене на тези три марки автомобили. Целта му била да прескочи ключарите и да пази в тайна какви коли задига“, смятат разследващи.          ", "date": "2018.11.24", "title": "Още за екшъна с автоджамбазите на Владая: Митко Боксьора се дегизирал като дипломат, скочил да бие ченгета"}
{"url": "https://www.blitz.bg/obshtestvo/regioni/uvolnikha-shefa-na-khemodializata-vv-vidinskata-bolnitsa_news641664.html", "text": "На 21 ноември 2018 г. е уволнен началникът на хемодиализата в МБАЛ \"Света Петка\" във Видин. Ден по-късно е назначен нов началник, чиято възраст е над 70 години. В същия ден са спрели работа още две хемодиализните машини, съобщи председателят на Федерация \"Български пациентски форум\" Иван Димитров.  От пациентската организация са изпратили писмо до премиера Бойко Борисов и до здравния министър Кирил Ананиев, в което описват условията за работа на отделението за хемодиализа.  Според тях, апаратите, с които се прави хемодиализа, са отдавна остарели.  \"Иска ни се да вярваме, че МЗ не смята, че е нормално български граждани, които са на хемодиализа да умират, давейки се в собствените си течности\", се казва в писмото.  В него се описва, че диализната процедура трае 4,5 часа. Апаратите, с които се пречиства кръвта на пациентите във Видин, са на между над 16 000 и 26 000 часа - техният ресурс е към залеза си. Дори след ремонта системата за водоочистване работи извън всякакви стандарти, алармират потърпевши.  \"Не е морално, не е човешко и е ужасяващо цялостното поведение, както и изречените лъжи за смъртта на пациента Красимир Маринов, починал на 3 октомври 2018 г.\", пише в писмото до Борисов и Ананиев.  Припомняме, след като временно бе ограничена работата, а след ден - и затворено отделението по хемодиализа във видинската болница за спешен ремонт на една от системите, един от пациентите почина. Пред медиите от болницата представиха хронология на разговорите - кога пациентът се е обадил, кога е отложил диализата си и кога са го очаквали.  Починалите пациенти на хемодиализа през 2017 г. са били 21, според годишния отчет на диализния център. Голяма част от пациентите на видинската болница предпочитат диализата им да се провежда в Монтана след аварията във водопроводната мрежа на 2 октомври т.г., когато един пациент почина.  Пациентите са категорични, че ниското качество на процедурата уврежда всичките им органи и по този начин губят и шанса си за евентуална трансплантация. Седем пациенти, които са били на хемодиализа във видинската болница, са починали от началото на 2018 година.  След аварията на 2 октомври болницата не е организирала транспорт за пациентите, които да бъдат закарани за диализа до Монтана или Лом. Според директора на болницата д-р Цветан Василев това не е техен ангажимент.  Пациенти пишат жалби за аморизираната апаратура още от лятото - до министъра на здравеопазването, омбудсмана, министър-председателя, Европейската комисия по правата на човека. Отделението не е ремонтирано от 2007 г.  По неофициална информация един от пациентите е отделил от пенсията си за пребоядисване на части от отделението. Според информация на МЗ почти няма проблеми в диализата в \"Св. Петка\".  По информация на вестник \"Дума\" във Видин се подготвя за работа частен диализен център. ", "date": "2018.11.24", "title": "Уволниха шефа на хемодиализата във видинската болница!"}
{"url": "https://www.blitz.bg/obshtestvo/kakvo-se-promenya-v-organizma-ti-kogato-lzhesh_news641634.html", "text": "Изследователи от университета в Гранада заявиха, че челото става по-топло, ако човек се опита да измами събеседника си, а носът е студен. Поради охлаждането носът също така намалява размера си, според Московски Комсомолец, пише БГНЕС.Технологията се нарича „обратен ефект на Пинокио“. Името е в чест на приказния герой, чийто нос нараства, когато той лъже. Авторите на изследването заявяват, че носът изстудява с 1,2 градуса, ако човек казва лъжа.   Този процес може да бъде установен със специално оборудване, което улавя инфрачервена радиация. Също така подобни устройства показват, че с около 1,5 градуса челото на лъжеца става по-топло. Разработката е тествана на 60 студенти, предаде 24СМИ. Участниците в експеримента са били помолени да отговорят на серия от въпроси. Всеки от доброволците е разказвал по телефона за няколко минути на приятелите си лъжлива информация. Експертите са измерили температурата на лицата на участниците. Индикаторите на „термичния детектор за лъжа“ са показали с 10% по-точни резултати от конвенционалния полиграф. Вълнението на човека, опитващ се да измами събеседника си, е посочено като главната причина, поради която носът става по-студен.    ", "date": "2018.11.24", "title": "Какво се променя в организма ти, когато лъжеш"}
{"url": "https://www.blitz.bg/kriminalni/prestplenie/nov-zhestok-skandal-vv-vrachanskiya-zatvor-zamesen-e-machkata_news641659.html", "text": "Нов скандал е избухнал днес във врачанския затвор. Направен е опит да внесат наркотици за лежащия вътре Стефан Емилов-Мачката. 27-годишният врачански престъпник е осъден за куп прегрешения, но продължава да създава проблеми зад дебелите стени на изправителното заведение, твърди bulnews.bg.  Днес около 11 часа в затвора са нахлули проверяващи от Главна дирекция „Изпълнение на наказанията“ в София, които започнали тараш на килията на Мачката. На този етап няма повече информация за ставащото вътре, тъй като по традиция служителите на Ангел Кабатлийски упорито крият издънките си. Самият факт, че за проверката са пристигнали техни колеги от столицата, говори за доверието на началниците към местните надзиратели.  Очаква се повече информация за поредния инцидент с известния криминален герой от Враца да има в утрешния бюлетин на полицията. ", "date": "2018.11.24", "title": "Нов жесток скандал във врачанския затвор, замесен е Мачката!"}
{"url": "https://www.blitz.bg/obshtestvo/ogromna-beda-spoletya-ivan-todorov-ot-smeni-zhenata-nuzhdae-se-ot-pomoshch-vednaga-zaradi-strashna-diagnoza_news641028.html", "text": "Може би мнозина не си спомнят Иван Тодоров от предаването \"Смени жената\". През 2017 г. той разменя съпругата си и така добива медийна популярност. Днес обаче Иван се сблъсква с ударите на живота. Тази година само за седем месеца губи родителите си, а сега и собственият му живот е застрашен. Иван има нужда от помощ. Той е с диагноза злокачествен лейомиосарком на костта и меките тъкани, като последният му шанс да спаси крака и живота си е скъпоструваща операция в Турция. Семейството на Иван не може да си позволи средствата за интервенцията, затова той се обръща с зов за помощ към всички свои близки и приятели. Ето историята на Иван:  Здравейте на всички мои близки и далечни приятели, роднини, бивши и настоящи колеги,  Една малка част от вас знаят през какво минавам в последно време, други не.  За мен не е никак лесно да споделям своята съдба , но за съжаление ми се налага.  Тази година беше и продължава да е най-тежката година в живота ми. За мое огромно съжаление само за седем месеца загубих двама от най-скъпите ми и близки хора - моята майка и баща. И двамата изгубиха битката с най-коварната болест - рака.   Някои от вас знаят, че от няколко години и аз самият се боря със сериозни здравословни проблеми с десния си крак.  Претърпях неколкократни оперативни намеси , след които отново се появи рецидив и от доброкачествено образованието в крака ми се преобразува в злокачествен тумор с големи размери.  В момента съм с диагноза злокачествен лейомиосарком на костта и меките тъкани. Минах през курсове от лъче и химиотерапия, които за съжаление не доведоха до желаните положителни резултати.  В България специалистите в областта в момента ми дават единствен вариант за лечение кардиналното решение - ампутация на крака.  Решен да се боря до край за крака и здравето си предприех пътуване до Турция , където се срещнах с тесни специалисти,в областта на онко-ортопедията и травматологията, които ми дават шанс да спася крака си, чрез тежка и много сложна по естеството си операция.  За извършването на тази операция са ми необходими средства непосилни за мен и моето семейство, в размер на минимум 50 000 евро.  Обръщам се с най-искерна молба от мое име и от името на семейството ми, към тези от вас, които биха могли да ми помогнат за набирането на тази сума и да ми помогнат да имам шанс да бъда отново активен и пълноценоценен в живота си. Сметката по която ще се набират средствата е следната:  BG86CECB979010B6433100 в Централна Кооперативна Банка.   Оставам на разположение на лично съобщение за всеки от вас, които има въпроси към мен. P.S. Моля този статус да не бъде харесван, а споделян!   С уважение!  Иван Тодоров", "date": "2018.11.24", "title": "Огромна беда сполетя Иван Тодоров от \"Смени жената\", нуждае се от помощ веднага заради страшна диагноза!"}
{"url": "https://www.blitz.bg/obshtestvo/regioni/ot-poslednite-minuti-khvrchi-lineyka-i-politsiya-v-tsentra-na-burgas-snimka_news641663.html", "text": "Полиция и линейка обсадиха централната улица \"Александровска\" в Бургас, съобщава \"Флагман\".  \"Преди минути - малко преди 16:00 ч. се разхождахме в района на Пиргос център, когато патрулка и линейка с включена сигнализация и сирени спряха до намиращото се в близост кафе. Помислихме, че има сбиване, защото чухме крясъци. Оказа се, че има пиян човек, който крещи, но не това беше причината за пристигането на спешните екипи\", съобщават свидетели.  На 25-годишна бургазлийка й станало лошо и тя припаднала пред погледите на десетки очевидци. Минувачите са притекли на помощ и веднага се обадили на тел. 112, откъдето изпратили полиция и линейка.  Медиците са я прегледали и освестили. ", "date": "2018.11.24", "title": "От последните минути: Хвърчи линейка и полиция в центъра на Бургас! (СНИМКА)"}
{"url": "https://www.blitz.bg/obshtestvo/kray-na-khubavoto-vreme-novata-sedmitsa-idva-s-nepriyatni-iznenadi-no-i-tablitsa_news641666.html", "text": "През следващото денонощие над страната ще има разкъсана средна и висока облачност, значителна над Западна България. Преди обяд на места в низините и котловините ще има ниска облачност или мъгла. В Източна България ще духа слаб юг-югозападен вятър. Минималните температури ще бъдат между 1 и 6 градуса, максималните - предимно между 7 и 12 градуса, в София - около 10 градуса. Вечерта от запад ще започнат превалявания от дъжд, които след полунощ ще достигнат до Централна България. Това сочи прогнозата на дежурния синоптик Христо Христов в сайта на НИМХ.  Атмосферното налягане ще продължи да се понижава и ще бъде по-ниско от средното за месеца.  Над Черноморието ще има разкъсана висока облачност, а преди обяд на места и значителна ниска. Ще духа до умерен юг-югозападен вятър. Максималните температури ще са 11-12 градуса, близки до температурата на морската вода (12 градуса). Вълнението на морето ще бъде 1-2 бала.     Над планините ще има разкъсана облачност, по-значителна над масивите от Западна България, където към края на деня ще започнат превалявания от дъжд, над 2200 метра от сняг. Ще духа до умерен западен, в следобедните часове югозападен вятър. Максималната температура на височина 1200 метра ще е около 8 градуса, на 2000 метра - около 4 градуса.  В понеделник валежите ще обхванат страната, ще бъдат слаби, главно в югоизточната й половина - умерени. В източната половина от страната югозападният вятър ще се усили. Ще се повишат минималните температури, дневните ще останат високи. Във вторник валежите ще намалеят, ще има и временни разкъсвания на облачността.  Вятърът ще отслабне и в Северна България ще се ориентира от запад-северозапад. По-късно през деня и през нощта срещу сряда валежите отново ще се активизират.       ", "date": "2018.11.24", "title": "Край на хубавото време, новата седмица идва с неприятни изненади, но и... (ТАБЛИЦА)"}
{"url": "https://www.blitz.bg/obshtestvo/khakeri-udarikha-saytovete-na-parlamenta-i-na-ministerstva-snimka_news641671.html", "text": "Хакери блокираха пак сайтовете на Министерството на правосъдието и на Министерството на икономиката. В последователни мейли до медиите, представяща се като \"Анархистите\", съобщи предварително, че ще блокира сайта на правосъдното министерство, парламента, а след това и на министерството на икономиката \"като поздрав към Емил Караниколов\". Към момента сайтът на Народното събрание е достъпен.    Хакерите не съобщават мотиви за атаката.  От министерството на правосъдието коментираха, че поради технически проблем, сайтът на Министерството на правосъдието е временно недостъпен.От там уточниха, че се работи по отстраняването на проблема.  Припомняме, че преди дни Анархистите, удариха сайта на Народното събрание, а по-късно се прицелиха и в сайта на комисията за финансов надзор. ", "date": "2018.11.24", "title": "Хакери удариха сайтовете на парламента и на министерства (СНИМКА)"}
{"url": "https://www.blitz.bg/kriminalni/prestplenie/litse-na-nova-televiziya-postrada-zhestoko-v-noshchta-na-cherniya-petk_news641606.html", "text": "Красива репортерка на Нова телевизия стана жертва на измама. В нощта на черния петък Християния Червенкова е станала жертва на хакери.  „Не съм очаквала такова нещо да ми се случи. В четвъртък цял ден бях на работа. Късно вечерта съвсем случайно проверих интернет банкирането си. Установих, че има направена транзакция в 18 часа от пост терминал от Китай. Изчезнали са ми около 100 евро”, разказа Християния в сутрешния блок на Нова телевизия.  „През този ден не съм харчила пари. По въпросната сметка имам издадени две карти, едната от която никога не съм използвала.  В началото се паникьосах. Реших да се обадя в банката въпреки късния час. Оттам ми казаха, че има нещо странно. Виждали странен сайт, вероятно китайски, и започнаха да ми диктуват неща, които никога не съм виждала и чувала. Веднага блокирахме картата”, разказа още пострадалата.     Шефът на отдел  „Компютърни престъпления“ към ГДБОП Явор Колев предупреди, че в последно време на електронните си пощи сме атакувани от много спам съобщения с примамливи оферти. „Това са фишинг сайтове, които крадат информация. Обикновено тези сайтове са ситуирани далеч извън територията на България и ЕС”, обясни Колев.  Той посъветва потребителите да пазаруват от български сайтове или европейски, които подлежат на регулация. \"Използвайте за пазаруване сигурни сайтове. Така намаленията може и да са по-малки, но данните ви няма да бъдат откраднати\", посъветва той.      ", "date": "2018.11.24", "title": "Лице на Нова телевизия пострада жестоко в нощта на Черния петък"}
{"url": "https://www.blitz.bg/layfstayl/ptuvane/smeli-ili-glupavi-turisti-se-razkhodikha-po-kratera-na-vulkan-dokato-toy-izrigva-video_news641407.html", "text": "Туристи заснеха как вулкан изригва в непосредствена близост до няколко от тях. Кадрите са от Курилските острови, където руски планинари отишли да погледнат в кратера на един от най-активните вулкани в района – Ебеко.     Следва мощно изригване.   Вулканът продължава да изригва и в момента, като изпраща пепел на 4 километра височина. Той е и причината в района да има почти непрекъсната сеизмична активност.  ", "date": "2018.11.24", "title": "Смели или глупави? Туристи се разходиха по кратера на вулкан… докато той изригва (ВИДЕО)"}
{"url": "https://www.blitz.bg/kriminalni/prestplenie/izpluvakha-podrobnosti-za-shofora-na-bavaretsa-s-tmni-stkla-i-chuzhdi-nomera-koyto-blsna-rusenski-politsay_news641595.html", "text": "Установен е водачът на БМВ-то, предизвикал екшъна на русенския бул. „Цар Освободител“. Това е 29-годишен русенец, по професия барман, съобщава регионалният сайт ТВН, позовавайки се на достоверен източник.   Мъжът е с чисто съдебно досие, не е осъждан, не е регистриран и за криминални прояви.  Според разказа на младия мъж пред униформените, вторият човек в автомобила бил негов гост от Холандия. На следващия ден трябвало да отпътува за София, от там, със самолет, за страната на лалетата. Въпреки че от м. април автомобилът му бил „на трупчета“, тъй като книжката му била отнета за друго нарушение, решил да „отскочат“ от кв. „Чародейка“, където живеел, до автогарата с него. Преди време работил като „регистратор“ на автомобили и „скътал“ две регистрационни табели. Сетил се за тях и решил да ги използва. Поставил ги на БМВ-то и отишли да купят билети.  Когато на връщане полицаят вдигнал стоп-палката направо се „панирал“. Уплашен, че за това, че управлява автомобил без книжка и с нередовни номера ще попадне под ударите на закона и воден от желанието да избяга, натиснал педала на газта. Така се стигнало до инцидента и последвалата гонка.  Срещу 29-годишния мъж е образувано досъдебно производство. ", "date": "2018.11.24", "title": "Изплуваха подробности за шофьора на бавареца с тъмни стъкла и чужди номера, който блъсна русенски полицай"}
{"url": "https://www.blitz.bg/svyat/poroshenko-nakhoka-putin-za-poseshchenieto-mu-v-krim_news641607.html", "text": "Президентът на Украйна Петро Порошенко заяви, че посещението на Владимир Путин в Крим не прави полуострова част от Русия. В петък руският президент беше в Ялта за разширено заседание на Държавния съвет. На срещата е обсъждана реализацията на новия „майски указ“, съобщават световните агенции.     „Считаме действията на руския президент за брутално нарушение на международното право. Искам отделно да подчертая, че от тези посещения – и нека ни чуят в Русия, Крим няма да стане руски“, каза Порошенко.     Държавният глава посочи още, че е дал разпореждане на външното министерство на Украйна да излезе с реакция относно посещение на Путин.     След това министерството излезе с протестна нота към руските си колеги срещу посещението на Путин на полуострова.    ", "date": "2018.11.24", "title": "Порошенко нахока Путин за посещението му в Крим"}
{"url": "https://www.blitz.bg/obshtestvo/dzhambazki-obyasni-tryabva-li-patriotite-da-se-yavyat-zaedno-na-evroizborite_news641618.html", "text": "Когато направихме коалицията, си говорехме, че трябва да избегнем това, което се случи с Реформаторския блок. Надминахме ги по безсмислени скандали, но продължаваме да създаваме смислени за държавата неща. Това каза Ангел Джамбазки от ВМРО.  Според Джамбазки темата за българите в чужбина е сред най-болните за патриотите. По думите му грешките в поведението трябва да се поправят час по-скоро.  Той каза, че негова кандидатура за евроизборите ще бъде обсъдена най-напред в местната структура на ВМРО. По думите му \"Обединени патриоти\" трябва да се явят заедно на евроизборите. Ние трябва да сме съмишленици и да се борим да направим нещата, които трябва да бъдат свършени, каза Джамбазки пред БНТ.  Според него Сидеров никога не е казвал, че иска да води листата за евроизборите. Джамбазки предложи вътрешни избори, в която гражданите да подредят листата. ", "date": "2018.11.24", "title": "Джамбазки обясни трябва ли Патриотите да се явят заедно на евроизборите"}
{"url": "https://www.blitz.bg/politika/tereza-mey-razkri-variantite-za-brekzit-ako-nyama-sdelka_news641619.html", "text": "Бъдещето на британския анклав след излизането от Евросъюза остава един от спорните въпроси между Лондон и Мадрид.     Планираната за утре извънредна среща на върха на ЕС, на която се очаква да бъде одобрена сделката за Брекзит, може да бъде отменена, ако дотогава не бъде постигнато споразумение по въпроса за Гибралтар, заяви испанският премиер Педро Санчес.     Британският премиер Тереза Мей каза, че ако депутатите не одобрят нейната сделка в парламента, ЕС няма да предложи друга по-добра сделка.     В отговори на въпроси на слушатели на Би Би Си Радио 5 тя не каза какви са вариантите, ако сделката не бъде гласувана, но отбеляза, че няма намерение да подава оставка и е изцяло съсредоточена в прокарването на сделката в Камарата на общините.     Ако парламентът отхвърли предложенията на премиера, ще последва по-голяма несигурност и разделение, което ще бъде използвано да се осуети Брекзит, заяви Тереза Мей в пореден опит да убеди общественото мнение, че нейната сделка няма алтернатива.     „Убедена съм, че ако трябва да се върнем в ЕС и кажем: „Хората не харесаха тази сделка, може ли да получим друга?“, те няма да ни кажат: Ето, ще ви дадем по-добра сделка“, заяви Мей.     Тя отказа да коментира дали Великобритания ще бъде по-добре извън ЕС, изтъквайки, че ще бъде „по-различно“, като допусна възможността за изграждането на по-добро бъдеще извън Евросъюза.     Мей обаче допълни, че не мисли за резервни варианти като Брекзит без сделка или изобщо да няма Брекзит, защото е изцяло фокусирана върху нейната работа като премиер – да постигне Брекзит, което се гарантира от нейния план.     Интервюто на Мей предшества заседанието на Европейския съвет в неделя, когато споразумението за Брекзит трябва да бъде одобрено от лидерите на страните-членки. Към момента под въпрос е съгласието на Испания, заради неизяснения бъдещ статут на Гибралтар.       ", "date": "2018.11.24", "title": "Тереза Мей разкри вариантите за Брекзит: Ако няма сделка…"}
{"url": "https://www.blitz.bg/politika/sheft-na-evroparlamenta-prati-otgovor-na-korneliya-ninova-za-vzrivyavashchata-replika-na-angel-dzhambazki-za-razstrel_news641622.html", "text": "Председателят на Европейския парламент Антонио Таяни изпрати отговор на писмото на лидера на БСП Корнелия Нинова по повод изказването на евродепутата Ангел Джамбазки, че “всички от БСП са за разстрел”. Тогава тя се обърна към ръководителя на ЕП, като заяви, че това не е изолиран случай и че има тенденция за засилване на езика на агресията, провокирана от националисти и крайнодесни политически лидери.     В отговор на призива ѝ - да се разграничи от това неприемливо изказване, в писмото си Таяни заявява: „Поведението на членовете на ЕП трябва да се характеризира с взаимно уважение, основано на ценностите и принципите, определени в договорите и Хартата на основните права, зачитайки достойнството на парламента”.     Председателят на ЕП допълва, че членовете на Европарламента имат пълно право да критикуват, но нямат право да използват обиден език, уронвайки достойнството и репутацията на институцията.    ", "date": "2018.11.24", "title": "Шефът на Европарламента прати отговор на Корнелия Нинова за взривяващата реплика на Ангел Джамбазки \"за разстрел\""}
{"url": "https://www.blitz.bg/svyat/sled-krvaviya-cheren-petk-nov-koshmar-v-shchatite-misteriozen-ubiets-likvidira-dvama-v-tmnoto-snimkivideo_news641614.html", "text": "Нов ужас и нова стрелба в САЩ завърши с двама загинали и двама ранени. Инцидентът е станал в град Браунсвил, щата Флорида, тази нощ, съобщава local10.com.     Полицията съобщава, че изстрелите са били отправени към малка група хора до малък магазин, който се намира в близост до жилищен комплекс.     Групата често се събирала на това място до магазина, където се намира и контейнер за смет. Те били напълно изненадани в тъмното. Общо четирима са простреляни, като двама са починали, а други двама са откарани в болница.     Стрелецът се е измъкнал в тъмното, като мотивите за нападението засега не са ясни.    , няколко души бяха ранени, след като мъж откри стрелба в мол в град Хувър, щата Алабама, в нощта на Деня на благодарността срещу Черния петък.        ", "date": "2018.11.24", "title": "След кървавия Черен петък нов кошмар в Щатите! Мистериозен убиец ликвидира двама в тъмното (СНИМКИ/ВИДЕО)"}
{"url": "https://www.blitz.bg/politika/anton-todorov-skochi-na-bsp-za-neverni-tsifri-i-izkrivyavane-na-realnostta_news641643.html", "text": "БСП и компания създават паралелен прочит на реалността. Това каза за пред Радио „Фокус“ политологът и експерт на ГЕРБ Антон Тодоров.     „Оказва се, че в грандиозния пример за срива на външните инвестиции, числата са неверни. Само до края на септември имаме над 800 млн. евро инвестиции, но никой не добавя още около 700 млн. договорени външни инвестиции по така наречените 19 инвестиционни предложения, които ще бъдат реализирани до края на годината. Тогава ще видим, че имаме около милиард и 600 милиона, което е почти двойно на това, което се говори от парламентарната и извънпарламентарна опозиция. Кога най-накрая ще влезе в публичен оборот числото 52 милиарда експорт, който България има за 2017г.“, коментира той.     Антон Тодоров каза още, че темата за обществената и правителствената оценка на икономическите данни е грандиозна манипулация, защото протестиращите са малка част от цялата нация. В отделните градове няма дори и хиляда протестиращи, добави той.     „Голяма част от българите е дръпнала напред в личния си дневен ред. Видимо е състоянието на мобилния парк, къщите и апартаментите на хората, както и оборотът на големите вериги магазини. Влоговете в банките са 77 милиарда“, посочи Антон Тодоров.    ", "date": "2018.11.24", "title": "Антон Тодоров скочи на БСП за неверни цифри и изкривяване на реалността"}
{"url": "https://www.blitz.bg/layfstayl/nyama-da-ya-poznaete-zlatka-bila-kopie-na-triznachkite-predi-plastichnite-korektsii-snimka_news641336.html", "text": "Преди множеството корекции на носа, скулите, устата и какво ли още не, Златка Райкова изключително много е приличала на тризначките Вяра, Надежда и Любов. Зрителите на Биг Брадър са категорични, че някога Златка е изглеждала така, сякаш е четвъртата изгубена сестра на популярното трио.След подобренията външният й вид е значително по-приятен, но въпреки това все още чертите й напомнят Вяра, Надежда и Любов, пише „Уикенд“.    ", "date": "2018.11.24", "title": "Няма да я познаете! Златка била копие на тризначките преди пластичните корекции (СНИМКА)"}
{"url": "https://www.blitz.bg/layfstayl/za-damite/bremennata-megan-markl-nadyana-rkavitsi-i-ne-e-za-vyarvane-kakvi-gi-svrshi-snimki_news641260.html", "text": "Бременната Меган Маркъл успя отново да прикове погледите към себе си. Както на всички е известно бившата холивудска актриса и британският принц Хари се ожениха на кралска сватба на 19 май т.г. в Уиндзор. Двамата очакват първото си дете през следващата година.     Херцогиня на Съсекс обаче направи нещо супер интересно.     Облечена в рокля в бургундско червено и палто Club Monaco тя се появи изненадващо в обществената кухня.    Но не само това – надява ръкавици и реши да направи нещо супер изненадващо.    ", "date": "2018.11.24", "title": "Бременната Меган Маркъл надяна ръкавици и не е за вярване какви ги свърши (СНИМКИ)"}
{"url": "https://www.blitz.bg/layfstayl/ptuvane/vizhte-kak-nay-brzo-mozhete-da-stignete-s-kola-ot-london-do-blgariya-i-kde-si-struva-da-se-otbiete-karta_news641399.html", "text": "Ранди Олсън е професор в Мичиган. Той е майстор в това да планира почивки и екскурзии из Европа, прилагайки в блога си интерактивни карти, които могат да се в помощ на всеки пътешественик.  Последната му такава е особено полезна за всички българи, решили да се прибират в родината за празниците. Тя обхваща всички маршрути в Европа и съпътстващите ги забележителности. Началото е Англия.  Общо епичното пътуване обхваща 26,211 километра (16,287 мили). И отнема 14 пълни дни за непрекъснато шофиране.  ", "date": "2018.11.24", "title": "Вижте как най-бързо можете да стигнете с кола от Лондон до България и къде си струва да се отбиете (КАРТА)"}
{"url": "https://www.blitz.bg/stsena/skrbna-vest-otide-si-ivan-peev-lyubovta-na-zhivota-na-lili-ivanova_news641672.html", "text": "Почина известният композитор Иван Пеев, чиито творчество и живот се свързват с примата на българската естрада Лили Иванова. Новината съобщи във Фейсбук журналистът Мартин Карбовски, пише    \"Днес на 81 години в София почина изключителният музикант, аранжор и композитор Иван Пеев, посветил живота си на музиката и красотата. Иван Пеев е част от творческия и житейския път на голямата Лили Иванова, която приживе го обяви за любовта на живота си. Иван Пеев е автор на редица песни и аранжименти в поп музиката между които - \"Единствена прошка\", \"Бялата птица\", \"Животът\". Почивай в мир, Ванко!\", написа телевизионният водещ в социалната мрежа и публикува снимка на двамата на младини.    Снимка: Мартин Карбовски/Facebook     Карбовски разказа още, \"за да знаят следващите\": \"Говорих си веднъж с Ванко Пеев за неща различни от музиката. Той ми каза тогава: \"....радвам се, че ще си отида преди вас... защото не искам да живея на тази територия сред другите племена, всяко от което ще има свои обичаи и свой телевизионен канал...\". В едно от последните си интервюта, след като навърши 81 години, Пеев коментира думите на Лили Иванова, че най-много е обичала него, така: \"Щом го е казала... С нея се чуваме от време на време, поддържаме приятелски отношения. Дали ми иска съвети? Тя вече знае предостатъчно, няма нужда от моите съвети. Лили е такъв професионалист, че няма нужда от никого. Тя е жертвала всичко в името на това да пее. И е запазила гласа си феноменално\". \" Всички мъже сравнявам с Ванко, той беше аристократ \", написа естрадната прима в биографичната си книга \"Истината\". Иван Пеев е роден на 30 април 1937 г. в Горна Оряховица. Завършва Българската държавна консерватория в класа по цигулка на професор Владимир Аврамов, цигулар и пианист. Работи като главен специалист в редакция \"Забавна музика\" на \"Балкантон\" и като музикален редактор в редакция \"Продукция\" на направление \"Забавна музика\" на БНР. Ръководител е на оркестър \"6+1\", който повече от 10 години съпровожда концертите на Лили Иванова. Автор е и на аранжимента и на една от най-популярните български песни - \"Ако си дал\" на Емил Димитров.", "date": "2018.11.24", "title": "Скръбна вест! Отиде си Иван Пеев - любовта на живота на Лили Иванова"}
{"url": "https://www.blitz.bg/layfstayl/ptuvane/luks-i-udovolstvie-eto-koi-sa-nay-dobrite-mesta-za-zimna-spa-pochivka-v-evropa_news641432.html", "text": "Зимата е чудесно време да си организирате малко СПА бягство на някое красиво място, където да се поглезите подобаващо. Предлагаме ви няколко страхотни курорта из Европа, които са само на един кратък полет със самолет разстояние. Удоволствието, което ще получите там, обаче, е несравнимо.  Дълги нощи, зимна депресия, умора – ще забравите всичко това, ако решите да намалите оборотите за няколко дни и да се погрижите за себе си. Дали ще изберете Швейцарските Алпи и някой средименоморски остров, няма как да останете разочаровани.  ", "date": "2018.11.24", "title": "Лукс и удоволствие! Ето кои са най-добрите места за зимна СПА почивка в Европа"}
{"url": "https://www.blitz.bg/layfstayl/svetski/rodni-pevtsi-zaryazakha-mikrofona-zaradi-kinoto_news641651.html", "text": "Много от родните ни изпълнители, освен с талант на музикалната сцена, могат да сер похвалят и с успешни изяви в киното, пише \"Телеграф\". който вече сам не може да се опредли дали е първо актьор или певец. Той има роли в сериалите „Домашен арест“,  „Отплата“, а през 2014-а се снима във лентата на Ники Илиев – „Живи легенди“. Павлов участва и в последния филм на Ники – „Нокаут“. Освен на снимачната площадка певецът се изявява и в дублажа. Той има и специално участие в новия филм „Смарт Коледа“, където си партнира с Поли Генова, която се справя доста успешно като актриса в сериала „Скъпи наследници“. направи една от най-запомнящите се женски роли в сериала „Под прикритие“. Блондинката изигра емблематичния образ на Ади.  също пробваха късмета си като актриси. Преслава направи запомняща се роля в сериала „Столичани в повече“, където изигра себе си, Тя се включи в предизборната кампания на нкандидат-кмета Рангел Чеканов, която роля се изпълнява от Любо Нейков.  Бони пък се превърна в медицинска сестра в сериала „Седем часа разлика“. Това е втората й роля след филма ‚Маймуни през зимата“. Мария Илиева  също може да се похвали с роля в сериала „Откраднат живот“. В името на седмото изкуство певицата е играла и роля на проститутка в българския филм „Врагове“.    Смимала се е в „Емигранти“ и в американските филми  „The Undisputed 2“ , „Submerged“,„The Mechanik“ , „Locust“ (UFO), „Emigrants“ . Орлин Горанов  получи роля в хитовия мюзикъл Мама миа, снимал се е в „Мисия Лондон“ и сериала „Столичани в повече“. С роли в същия сериал са се разписали    и др. ", "date": "2018.11.24", "title": "Родни певци зарязаха микрофона заради киното"}
{"url": "https://www.blitz.bg/layfstayl/shoubiznes/roditelite-na-nencho-ilchev-imat-neveroyaten-povod-da-pocherpyat_news641654.html", "text": "4 диамантени и 2 златни сватби отбелязаха в смолянското село Момчиловци. Сред двойките бяха  и родителите на актьора Ненчо Илчев – Янка и Васил, които празнуват 50 години семеен живот.   На вълнуващо тържество в кметството на селото, под звуците на сватбения марш,  дълголетните семейства се врекоха отново в любов и  вярност и размениха отново брачни халки пред погледите на совите близки.  Според семейство Илчеви за едно добро съжителство най-важни са любовта и търпението. Двамата са се запознали в София, където учили за зъботехници. Преди 50 години Янка идва млада булка от Трявна в Момчиловци.  Най-романтичният момент от любовта им е годината, когато Васил завършва и идва да работи в Смолян, а Янка остава да учи в София – всеки ден си писали писма.  Двамата си пожелават да бъдат още много години щастливи, а за синовете си са спокойни, защото също като родителите си и те са си избрали половинки със сходни професии. ", "date": "2018.11.24", "title": "Родителите на Ненчо Илчев имат невероятен повод да почерпят"}
{"url": "https://www.blitz.bg/obshtestvo/inzh-doncho-atanasov-ot-api-popari-vsichki-shofori-koito-karat-bez-vinetki-video_news641615.html", "text": "Благодарение на контрола приходите от винетки непрестанно се увеличават.  През 2018 г. приходите от винетки са над 26 милиона повече сравнение с 2017 г. Това съобщи инж. Дончо Атанасов, член на управителния съвет на Агенция  „Пътна инфраструктура\".  По думата му над 10 000 тежкотоварни автомобила преминават през страната на денонощие и те няма как да не закупят винетка. „По-сложно е с леките автомобили, особено когато на границата се натрупат огромен брой автомобили, както е гастербайтерския трафик за Турция и Близкия изток. През юли и август преминават около 3 млн. автомобила, натрупват се на границата и понякога преминаващите не закупуват винетки”, заяви пред Нова телевизия инж. Атанасов. Това обаче нямало да е възможно с електронната винетка от новата година.  „Тези, които се движат без винетки, след Нова година ще срещнат доста рестриктивни мерки, въвеждайки електронната винетка. Ако карате без винетка, плащате компенсаторна такса в размер на 70 лева, но глобата не се отменя, която е в размер на 300 лв. И нямате право да минете технически преглед. Опциите за закупуване на винетки са разширени, включително и въвеждането на винетни стикери през почивните дни”, обясни инж. Атанасов.  \"Цялата разяснителна кампания ще обясни на всички пътуващи много подробно какви мерки и какви глоби и санкции трябва да заплатят, ако нямат винетни стикери\", съобщи още той.   По думите му изненади с цените на винетките няма да има. Те ще останат същите.      ", "date": "2018.11.24", "title": "Инж. Дончо Атанасов от АПИ попари всички шофьори, които карат без винетки (ВИДЕО)"}
{"url": "https://www.blitz.bg/obshtestvo/roditeli-v-panika-kamioni-i-koli-khvrchat-pokray-detska-gradina-v-plovdiv-snimki_news641621.html", "text": "Родители алармираха на   за опасен вход на детска градина в Пловдив. Причината е, че забавачката се намира на улица, през която ежедневно минава голям трафик от автомобили, а шофьорите изобщо не се съобразяват с пешеходците и често се разминават на косъм от инцидент. Става въпрос за детска градина „Весела“, а през улицата минава част от трафика към търговиите на Брезовско шосе.   Ето и какво споделиха възмутените родители: „Пред входа на градината ежедневно преминава огромен трафик на автомобили, камиони и бусове към търговиите. Трафикът е равностоен с този на съседните булеварди .Страшно е всеки ден, дори и днес станахме свидетели на прелитащ с висока скорост автомобил, който спря в последния момент преди да блъсне жена с дете“ Хората се надяват да бъде ограничено движението било то с табели или легнали полицаи, за да може да се предотвратят бъдещи инциденти.", "date": "2018.11.24", "title": "Родители в паника: Камиони и коли хвърчат покрай детска градина в Пловдив (СНИМКИ)"}
{"url": "https://www.blitz.bg/obshtestvo/intervyu/zheni-kalkandzhieva-razkri-pred-shou-kakva-strashna-bolest-mchi-nikita-i-kakvo-se-sluchva-s-uchastnitsite-v-big-bradr_news641012.html", "text": "    - Жени, не за първи път прекрачваш прага на най-известната Къща в България, но за първи път я напускаш първа. Това изненада ли те?  - Още преди да вляза в Къщата не съм си мислела, че точно аз ще бъда първата изгонена, но след като на няколко пъти хората вътре ме ядосаха и им казах нещата право в очите, бях сигурна, че аз ще бъда една от първите, които ще си тръгнат. Поведението на хората там е доста особено. Предпочитат да стоят настрана, да одумват, да говорят зад гърба. А когато някой нещо наруши или не направи, си премълчават. Твърде много се пазят – дотолкова, че вече са склонни да се съгласят с всичко. Но виж, ако са извън този формат, веднага биха изказали мнение. Вътре е нещо друго – там са толерантни, светци, едни уникални, мили, добри хора. И в крайна сметка това е глупаво. Никой не е влязъл вътре, за да мизерства и в същото време не реагират на това, че например един и същи човек прави грешки нон стоп. А знаеш, че аз не търпя такива нередности. Открит и директен човек съм. И в момента, в който нещо трябва да се разясни, предпочитам да го кажа, а не да се дръпна настрани, да отида в спалнята, да си легна и да заспя, или пък да дръпна някого настрани, за да му шепна на ухото. Или пък да си намерим някоя камерка, да седнем пред нея и да оплюваме хората зад гърба им на воля. Не ми е такъв манталитетът. - Кой се постара да те извади от обувките?  - Никита ме провокира директно. Още докато бях в Къщата, си помислих за момент, че тя просто е подхвърлила думи в пространството, но после, когато излязох и гледах материала, видях, че всъщност тя през цялото време си е говорила с Джулиана Гани. В един момент се вижда как Никита става и отива в другата стая, за да види какво става там, а там останалите се бяхме събрали, смеехме се и пушехме наргиле. Идва тя, поглежда ни и изведнъж изръсва един супер непремерен въпрос: „О, мисля, че тук е моментът да викна Златка”, при положение че предишния ден имаше една ситуация, в която Емануела каза, че не иска да участва в седмичните мисии с Благой.   И с този въпрос Никита се опита да каже, че едва ли не аз и Благой правим нещо зад гърба на Златка?! А с него се познаваме добре и извън формата. Затова неслучайно я попитах какво точно има предвид с този въпрос, а тя отвърна с: „Ами то ние си знаем”. Знаеш, че аз такива неща няма как да ги оставя в пространството. Станах и извиках Златка, която заяви, че изобщо не знае за какво става въпрос. Отново попитах Никита: „Вие ли си знаете или ти си знаеш?” и тя каза: „Ами аз си знам”. Едни такива дребни неща, които обаче са много показателни за това какъв е човекът. Прозвуча ми много интригантско – все едно аз флиртувам с Благо, а на мен това ми е толкова далечно. Освен това аз навън имам мъж, дете, не е коректно. - Според Никита ти не можеш да живееш, без да властваш и командваш. Така ли е наистина?  - Знаеш ли откъде тръгна това нейно изказване? Още когато бяхме оставени без мебели. После започнахме лека по лека да си ги набавяме. След това заради две мисии на ЯЯ и Весела отново останахме на минус 60 процента от бюджет, който още не сме играли. Имахме само боб, леща, картофи и лук. И аз тогава им казах да имат предвид, че с един морков, който те ще вземат, за да си го нарежат за мезе, както се прави по заведенията, може да овкусим две тенджери леща за 13 човека. И от този морков те изведоха, едва ли не, че аз нещо забранявам, надмогвам или каквото там. - Защо във всеки сезон на „Биг Брадър” разправиите са основно за храна? На моменти даже не е смешно, а е направо жалко.  - Аз за това им казах да правят, каквото искат след това, защото няма как да се разправям за един морков. На мен наистина ми стана смешно. А те не се усещат за толкова явни неща. Имам три участия досега във формата и нито веднъж не съм се отказала от играта. Винаги съм била за групата, не съм мрънкала, както се случи на една от последните мисии – с целувките. Стана страшна драма – там не ме целувай, тук не ме докосвай, а всъщност, ако бройката на моите целувки и тези върху Албена Вулева не беше толкова голяма, щяхме да загубим още проценти. В крайна сметка или го правиш за всички, или не. Има хора, които са пълни егоисти, мислят само за собствения имидж и принципи, и лишават с лека ръка всички останали. - Кого визираш тук? Дай ми пример за такъв съквартирант.  - ЯЯ например, който влезе уж, за да номинира, а не го направи, защото не можа да се обоснове като доводи. В този момент разбрах, че всъщност той си мисли само и единствено за себе си. Както е добричък и мил, така никой друг не го интересува. Аз неслучайно му припомних, че влизайки в тази игра, е подписал договор и трябва да я играе. Това много напомня на манталитета на българина – който никога и никъде не е бил задружен по света. Затова и позволява един човек да пречи – виждаме това всеки ден. В Къщата е същото. Ако още в самото начало всички бяхме седнали и говорили с ЯЯ на тази тема, за да разбере, че това е важно, той можеше да си вземе някаква поука. А не да скоча само аз и в същото време Уош да се покаже като дълбоко толерантен. Не му дреме за това, не му дреме за онова, можел без това, без онова…   Само че той не мисли за цялата група. Играе го защитник на слабите, само че този, който проваля всички останали, никак не е слаб, разбираш ли. Изправи се и каза: „Ама оставете го човека…”. Е, добре, ще го оставим, само че ти не си жена и явно нямаш нужда да се къпеш. В периода, в който бяхме оставени заради ЯЯ без топла вода, например, имаше две неразположени жени. Не може така. - Какво мислиш за така наречената религия на ЯЯ – „Уагабунга”, която съществувала от едва 6 години?! Има ли изобщо такава?  - Да ти кажа не знам… Като цяло той е малко странен. За религията му нищо не мога да твърдя, но на мен ми направи впечатление нещо – в една от ситуациите правехме нещо, зарадвахме се, аз спонтанно станах, прегърнах го и го целунах по бузата. И той не реагира, не се стресна. Това значи, че най-вероятно в мислите си той тълкува различните ситуации в зависимост от това дали те са преднамерени или не. В същото време неговата религия му позволява да се целува с мъже, но не и с жени. Малко е странно. Ако жена ти, например, реши да те ревнува, то би трябвало да го прави и за жени, и за мъже?! Някакви такива неща, които хич не са ми ясни. Също както не ми е ясно и как до този момент в изданията на „ВИП Брадър” се харесват най-вече хора, които или спят, или не участват активно в ситуациите, или се скатават някак. И са едни много жалостиви, твърде добри и т.н. - Не във всички сезони. Ами юбилейния 10-и сезон, в който спечели Миглена Ангелова, не потвърждава ли обратното?  - Така е, да. И няма как човек да не реагира, когато някой казва нещо невярно. Тя го правеше. Аз също го правя. Същото е и, когато някой каже нещо, уронващо престижа ми или пък ако е неадекватно. В ситуацията с ЯЯ, когато той трябваше да даде своите прословути номинации, реакцията му беше неадекватна. На мен също ми беше трудно да направя своите, защото все още не бях събрала достатъчно впечатления, но го направих. Признавам, че Джулиана Гани малко си я номинирах по подразбиране. Тя и Никита постоянно седяха някъде по ъгли и стаи да си шушукат, дуднат и клюкарстват. И понеже са ми по-далечни, не се и включваха в групата, освен това ме и избягваха, реших да ги номинирам. - Още във визитката си казваш, че не можеш да понасяш хора, които са изкуствени най-вече във физиката си. Може и поради тази причина си номинирала именно тях двете?  - Определено съм човек, който винаги е харесвал естествената красота. Сред жените в Къщата има и съквартиранти, които са се коригирали по някакъв начин, но те са го направили фино, деликатно и естетически добре. Не мога да кажа, че не харесвам Джулиана Гани само заради външния й вид, но аз тази визия просто не я приемам. Такива момичета не приемам, защото не виждам нищо хубаво в това. Гърдите й са твърде големи, особено пък за тази височина, защото я правят да изглежда още по-едра. Но влизайки в Къщата, аз забравям кой как изглежда и определям доводите си на базата на това, което се случва вътре или не се случва. - Тогава кои са силните играчи в Къщата според теб, ако има такива, разбира се?  - Смятам, че Албена Вулева е такъв играч. Добър играч е и Гъмов, а също е добър и като човек. Благой и Златка са от добрите хора, но не са от добрите играчи, които биха направили нещо по-завъртяно, само и само да спечелят. Мисля, че Никита е болна на тема победа във формата, не знам защо. - Тя веднъж вече го е печелила?!  - Да, затова ми е трудно да я разбера. В крайна сметка, ако ще печеля, то не искам да е на гърба на другите, а защото заслужавам. Но аз просто съм такъв човек. Не мога да премълчавам. - Съжаляваш ли, че напусна толкова рано играта?  - Определено няма човек, който да предпочита да е в Брадъра, а не навън. Навън са детето ми, мъжът ми. Освен това през цялото време в Къщата аз бях и доста притеснена, тъй като в момента ние снимаме календара на „Визаж” – не можех да видя, да присъствам, а за мен това е много важно. Имаме много работа. Разбира се, че ми е по-хубаво навън, защото правя това, което аз искам и харесвам. А в Къщата няма как да ми е по-добре, когато няма храна, вода, ток на моменти, освен това не мога да си върша работата, а вместо това участвам в мисии, които не са ми приятни. Освен това аз обичам комфорта, лукса – може би ако някой каже, че не ги харесва, ще го нарека лъжец. - На кого стискаш палци да победи?  - Имам двама фаворити. Единият е Гъмов, защото той ми харесва и като играч, и като човек. Същевременно Златка и Благо, които толкова се обичат и постоянно се притесняват как ще се изтълкува всяко едно тяхно действие. Но са и екипни играчи – лесно се живее с тях в тази Къща. Емануела, която много обичам, също е от хората, които се притесняват за своето представяне, но тя си е права за себе си. Но пък с нея бих изкарала и три месеца вътре, защото лесно се живее с нея. - Какво ти казват хората, когато те срещат навън?  - Много често има реакции – когато пазарувам в супермаркета или съм в някой ресторант, както се случи наскоро. Казват ми, че съжаляват, че съм излязла толкова рано и изобщо не са очаквали така да се развият събитията. Но, както се казва, животът продължава. Всяко чудо е за три дни. За мен не е толкова важно дали ще се докажа като победител във „Биг Брадър”, а е по-важно да се докажа в моя бранш, където работя, да правя хубави неща, да откривам нови модели и да бъда един добър мениджър. А „Биг Брадър” си е „Биг Брадър” – до следващия сезон. Може би той е полезен за други хора, които биха си лансирали по някакъв начин бизнеса или самите себе си. Но аз нямам тази необходимост – нито пък да се прикривам, защото искам да се лансирам по някакъв начин. Всички хора, с които работя, ме познават като професионалист, а също и какъв човек съм. По-пряма съм и по-пряка. Не мога да си мълча. Но ние видяхме с това мълчание докъде я докара цялата държава. - Защо не пробваш в политиката? Там точно такива хора са нужни…  - (смее се) Не мога да пробвам, защото от политиката веднага ще ме изхвърлят, защото аз ще казвам нещата, такива, каквито са. И разбира се – ще стана неудобна. Но нека човек да бъде в тази сфера, в която е най-добър, защото иначе навсякъде е някаква манджа с грозде. Навсякъде е пълно с подставени хора, които нищо не разбират. Аз съм добра и силна в моя бранш и искам да си седя в него. В политиката няма да съм полезна, не съм добър политик.      ", "date": "2018.11.24", "title": "Жени Калканджиева разкри пред \"ШОУ\" каква страшна болест мъчи Никита и какво се случва с участниците в \"БИГ Брадър\""}
{"url": "https://www.blitz.bg/obshtestvo/ofitsialno-khapvaneto-na-shokolad-prez-zimata-e-polezno_news641617.html", "text": "Вече го знаете - тъмният шоколад е богат на теобромин - естествен стимулант, подобен на кофеина, който също може да стимулира производството на серотонин, помага да се повиши настроението и дава енергия. Умереният прием на шоколад с високо съдържание на какао няма да доведе до пикови нива на кръвната захар, а дори ще помогне да имате повече енергия, се казва в проучване, цитирано от Country Living.Освен това шоколадът повишава настроението и има дори противовъзпалителни свойства.  Но любителите на шоколада ще се радват да чуят, че според ново проучване, публикувано в списание Food Chemistry, храни, богати на какао, включително какаово масло, какао на зърна, какао на прах, са неизвестен преди това източник на витамин D2. Получавате ли достатъчно витамин D? Основният източник на витамин D идва от слънчевата светлина директно върху кожата. През зимата обаче е трудно да си набавим от него, а тъй като той е основен градивен елемент за растежа и развитието, дефицитът му може да доведе до сериозни последици за здравето. Изследователи обаче откриват, че шоколадът съдържа значителни количества витамин D2. Ползи от витамин D Човешкото тяло трябва да получава ежедневно витамин D за силни кости, а наред с това той е важен за превенция срещу рака, сърдечните заболявания, автоимунните заболявания и инфекциите. Според резултатите от изследването, какаовото масло и тъмният шоколад съдържат най-високите количества слънчев витамин, последвани от млечен шоколад, а най-малко има в белия шоколад. Силата на шоколада Но преди да смените броколите си за барче „Марс“, не забравяйте, че умереността е ключова. Защото ще трябва да изядете доста голямо количество шоколад, за да покриете изискванията за витамин D2, а това би било изключително нездравословно поради високото му съдържание на захар и мазнини. За да сте сигурни, че получавате оптималното количество, трябва да приемате ежедневно добавка, съдържаща 10 мкг витамин D, а шоколадът е само вкусната алтернатива. Наред с това хапвайте спанак, сьомга, гъби, портокали, сирене.", "date": "2018.11.24", "title": "Официално: Хапването на шоколад през зимата е полезно"}
{"url": "https://www.blitz.bg/analizi-i-komentari/frenska-reporterka-otide-v-tsiganskiya-kvartal-nadezhda-v-sliven-i-onemya-ot-vidyanoto_news641416.html", "text": "\"За последните няколко години населението на сливенския квартал \"Надежда\" почти се е удвоило. През 2011 година в тази част на града са живели близо 12 000 души.  А днес - между 20 000 и 25 000.\" Така започва обширен репортаж от Сливен за проблемите на хората от \"Надежда\", публикуван от френското списание \"Le Taurillon\" (taurillon.org). Той е препечатан и от германския портал treffpunkteuropa.de.  Авторката на статията Ариа Рибиреас пише: \"Кварталът е опасан с дълга тухлена стена, изградена още по времето на социализма, за да \"предпазва\" жителите му от преминаващите наблизо влакове. В \"Надежда\" живеят четири малцинствени общности: турци, \"музиканти\", власи и градешки цигани. Тук достъпът до здравната система е особено щекотлива тема - над половината от жителите на \"Надежда\" нямат осигуровки.  Проблемите в \"Надежда\" сякаш нямат край  По отношение на смъртността и заболеваемостта сред майките, този квартал на Сливен се нарежда на едно от челните места в Европа. Това е и една от причините, която кара неправителствената организация \"Лекари на света\" (Médecins du Monde) да открие свое представителство в \"Надежда\", пише  .  В сливенската болница редовно идват за аборт млади момичета на възраст между 12 и 17 години. В България абортите са разрешени, но обикновено те са много скъпи и, следователно, недостъпни за повечето жени от \"Надежда\". Представителите на \"Лекари на света\" работят в сливенския квартал от 2004 насам - по проекта \"Превенция на нежеланата бременност сред бедното население на Сливен\". Организацията е изградила информационен и консултантски център, в който медиците разясняват какво означава \"семейно планиране\" или как човек получава достъп до държавната здравно-осигуритена система. В центъра младите момичета и жените могат да научат как да се предпазят от нежелана бременност и имат възможност да получат напълно безплатно противозачатъчни, презервативи или спирала.\"  По-нататък авторката на репортажа разказва, че младите момичета от квартал \"Надежда\" напускат твърде рано училище - още на 11-12 години. А училището все пак им осигурява известна защита. \"Ако ходят на училище, рискът да бъдат \"откраднати\" е по-малък'\", казва пред журналистката представител на \"Лекари на света\". \"Когато някое момиче бъде \"откраднато\", обикновено то бива физически насилвано и изнасилвано, преди да бъде \"върнато\" на семейството. В тези общности в България девствеността на момичето е нещо свято. А момичетата, които са загубили своята девственост, са нежелани бъдещи съпруги. За да ги предпазят от \"кражба\", много родители принуждават дъщерите си да се омъжат рано и така женитбата се превръща в нещо като \"продажба\" на момичето. Независимо, че в България е незаконно сключването на брак преди навършването на 16 години, в тези общности много млади момичета биват омъжвани още на 12-13 години\", посочва \"Le Taurillon\".  Авторката на репортажа посочва, че в \"Надежда\" неправителствената организация напоследък регистрира две нови тенденции по отношение на семейното планиране: все повече млади момичета се опитват да продължат образованието си след първите две или три раждания - например като се записват на вечерно училище; и второ - между две бременности преминава все повече време. Това положително развитие е резултат от разяснителната дейност сред младите момичета, но и от нарастващото разбиране за ползите от образованието. Роля играе и осъзнаването на проблемите, пораждани от раждането на няколко деца в кратък период от време.  По-нататък в репортажа на френското списание четем: \"Два други много сериозни проблема на жителите на квартал \"Надежда\" са свързани с наркотиците и лихварството. Ако преди хората са дишали лепило, от около 5 години в района вече се разпространяват дроги, например хероин.\" Пред журналистката на \"Le Taurillon\" представител на \"Лекари на света\" споделя, че полицията отлично знае за този проблем, но бездейства. Той казва още, че много от престъпленията в района се свързват именно с употребата на наркотици и алкохол. \"Освен това различни кредитори се опитват да се възползват от тежкото финансово положение на семействата и им предлагат лесни кредити с високи лихви, стигащи дори до 100 процента. Те третират местните хора като роби и ги заплашват, че ще им вземат къщите, ако не си върнат заемите заедно с лихвите\", се посочва още в репортажа.  \"На влизане в \"Надежда\" първите къщи са на турското малцинство. Това е и най-богатата и най-чиста част от квартала. Много турски семейства работят в чужбина - във Франция или Германия - и изпращат пари на роднините си в България, а с припечеленото строят големи къщи в картала, които опасват с масивни огради с позлатени решетки и бодлива тел. Нерядко пред къщите са паркирани луксозни автомобили, които са най-важният белег за успех\", пише още журналистката от \"Le Taurillon\". За какво мечтаят хората в \"Надежда\"?  Тя установява, че с всеки метър по-навътре в квартала картината се променя - асфалтът изчезва, улиците се превръщат в тесни чакълени пътечки, а къщите са неизмазани. \"Някои от жителите на квартала на \"музикантите\" също успяват да си намерят работа в чужбина и да изпращат пари у дома. Но мнозинството се препитава с работа в някоя от фабриките в района или пък със сезонна работа. Други изкарват дребни пари от покупко-продажба на стоки или пък събират и предават отпадъци\", четем в репортажа.  \"Към проблемите на жителите на \"Надежда\" можем да добавим и нередовното извозване на боклука, включително заради тесните улички, недостъпни за камионите и за линейките. Проблем е и режимът на водата - пускат я само сутрин и вечер за по няколко часа\", пише авторката и добавя: \"Ако попитате жителите на сливенската \"Надежда\" за какво си мечтаят, ще получите еднозначен отговор: \"За това как по-скоро да се махнем оттук\".\" ", "date": "2018.11.24", "title": "Френска репортерка отиде в циганския квартал \"Надежда\" в Сливен и онемя от видяното!"}
{"url": "https://www.blitz.bg/obshtestvo/stolitsa/fotoreportazh-v-blits-dyado-neofit-osveti-obnoven-paraklis-navrkh-khramoviya-mu-praznik_news641623.html", "text": "Негово светейшество българския патриарх и Софийски митрополит Неофит освети обновения параклис „Св. Екатерина” в столичния квартал „Орландовци”, съобщи репортер на БЛИЦ. Архиерейската света литургия бе оглавена от негово преосвещенство Белоградчишкия епископ Поликарп - викарий на Софийския митрополит.  Параклисът се намира в двора на църквата „Св. Петка”, която също е била ремонтирана.   На церемонията присъстваха много миряни.  Те бяха дошли навръх големия православен празник да запалят свещичка и да разгледат ремонтирания храм.  Освен отвън, са реновирани и стенописите в храма.  Снимки: Георги КОЛЕВ, БЛИЦ    ", "date": "2018.11.24", "title": "Фоторепортаж в БЛИЦ: Дядо Неофит освети обновен параклис навръх храмовия му празник"}
{"url": "https://www.blitz.bg/layfstayl/za-damite/prints-uilyam-khvrli-bomba-mchat-go-tezhki-psikhologichni-problemi-no-spomena-i-bebe-4-v-kralskoto-mu-semeystvo-snimki_news641588.html", "text": "Само преди няколко дни от   ви разкриха  . Безсъмнено всички сме свикнали да виждаме представителите на кралското семейство на Великобритания винаги с безупречен вид, усмихнати, щастливи и задружни.   Доказателство за това са и  . Преди време пък от   ви разкриха, че  . Но каквото и да си говорим дори членовете на кралското семейство в Обединеното кралство са изправени пред лични проблеми. Често страдат от депресия или са в меланхолично състояние и са изправени пред психологически проблеми. Но докато самите хора не говорят за затрудненията, никой дори няма да отгатне, тъй като в публичното пространство те винаги са радостни и приветливи. Сега обаче големият син на бъдещия крал на Великобритания принц Чарлз и покойната принцеса Даяна реши да направи шокираща изповед. Това той направи на 20 ноември по време на своя реч, която държеше на събитие, посветено на проблемите на психичното здраве. Там принцът реши да разкрие какви тежки психологически травми са го белязали и как с раждането на трите му деца всичко това се е задълбочило.", "date": "2018.11.24", "title": "Принц Уилям хвърли бомба: Мъчат го тежки психологични проблеми, но спомена и бебе №4 в кралското му семейство (СНИМКИ)"}
{"url": "https://www.blitz.bg/obshtestvo/tmni-oblatsi-nadvisnakha-nad-glavata-na-kmeta-na-gulyantsi_news641627.html", "text": "Започнали са проверки за обществени поръчки за 1,5 млн. лв. в община Гулянци. Кметът Лъчезар Яков е дал 300 000 лв. за бензин на фирмата на бившата си съпруга. И 1,2 млн. лв. за социална кухня на съпруга на директорка в общината. Затова проверяват Яков за конфликт на интереси.  Социалният патронаж има договор с една и съща фирма от няколко години. Договорът за последните три е на мъжа на директорката на дирекция „Общинска собственост” в кметството. Стойността на контракта е 1,2 млн. лв. за около 500 души.  Срещу директорката  на „Общинска собственост” Сийка Захариева и мъжа ѝ в момента тече проверка за конфликт на интереси. Захариева обаче не вижда никакъв проблем в това, че мъжът й е взел поръчката. „Аз тогава бях в майчинство... Е какво да направим, да не работи нищо ли?”, коментира Захариева пред bTV.  „Няма проблеми, защото фирмата се справя добре, редовно доставя”, смята кметът.  Бившата съпруга на кмета Яков също е спечелила обществена поръчка от общината. За доставка на горива за общината за близо 300 000 лева. „Ами тя не ми е вече жена, не мога да й кажа да не участва. Всички сигнали ги подава един човек, затова от БСП го изключиха”, казва Яков.  Самият кмет е избиран с подкрепата на социалистите три пъти и смята, че жалбоподателят Лъчезар Крумов иска да му вземе мястото. Затова непрекъснато изпращал сигнали до институциите, затова бил изключен и от партията.  „Да, аз подавам сигнали и до ДАНС и прокуратурата, защото не е редно да се раздават поръчки в семейния кръг на кмета и приятели”, признава Крумов.  Част от проверките срещу кмета текат и в момента.   ", "date": "2018.11.24", "title": "Тъмни облаци надвиснаха над главата на кмета на Гулянци"}
{"url": "https://www.blitz.bg/obshtestvo/mnogo-vazhno-za-blgarite-na-ostrova-proverete-tuk-dali-imate-pravo-na-postoyanna-usednalost-sled-brekzit_news641631.html", "text": "Като гражданин на ЕС получавате автоматично право на постоянно пребиваване в друга страна от ЕС, ако сте живели законно в нея поне 5 години без прекъсване. Ако отговаряте на това условие, можете да подадете заявление за документ за постоянно пребиваване, който потвърждава правото ви да живеете постоянно в съответната страна, без каквито и да е условия, съобщава „Новини Лондон“.     Този документ се различава от удостоверението за регистрация, което е задължително в много страни. Документът за постоянно пребиваване не е задължителен.     Въпреки това той може да ви е от полза при уреждането на различни административни формалности. Властите вече нямат право да изискват от вас да доказвате, че имате работа, достатъчно средства, здравна осигуровка и т.н.    Кандидатстване за документ за постоянно пребиваване     За да получите документ, удостоверяващ правото ви на постоянно пребиваване, трябва да представите доказателство, че сте живели законно в страната в продължение на 5 години.     Заедно със заявлението за документа трябва да изпратите различни подкрепящи документи в зависимост от вашата ситуация (работещ, самостоятелно заето лице, търсещ работа, пенсионер, студент). Документите могат да включват:     - валидно удостоверение за регистрация, издадено при пристигането ви в съответната страна,     - доказателство, че сте живели в страната, като например сметки за комунални услуги и договори за наем на жилище,     - доказателства, като например фишове за заплата, банкови извлечения, данъчни декларации, удостоверяващи, че сте работили, учили, издържали сте се самостоятелно или сте търсили работа.     Властите трябва да ви издадат документ за постоянно пребиваване възможно най-бързо и без да ви начисляват по-висока такса от таксата за граждани на съответната страна за издаване на лични карти. Ако не го направят, можете да се свържете с тези служби за помощ.     Документът може да се подновява автоматично без никакви условия или изисквания. Въпреки това неговият срок на валидност може да се различава в зависимост от издаващата го страна.    Покриване на изискванията за постоянно пребиваване преди 5 години     В някои специфични случаи можете да кандидатствате за документ за постоянно пребиваване преди да са изминали 5 години. Проверете дали отговаряте на изискванията.    Изгубване на право на постоянно пребиваване     Можете да изгубите правото си на постоянно пребиваване, ако живеете извън страната за повече от 2 последователни години.    Постоянно пребиваване за членове на семейството от страни от ЕС     Същите права притежават и членовете на вашето семейство. Те също имат право на документ за постоянно пребиваване в държавата, в която са пребивавали законно с вас за период от 5 години без прекъсване.          ", "date": "2018.11.24", "title": "Много важно за българите на Острова! Проверете тук дали имате право на постоянна уседналост след Брекзит"}
{"url": "https://www.blitz.bg/layfstayl/sagata-ne-svrshva-rozmari-i-richi-vrtyat-tayno-lyubov_news641635.html", "text": "Манекенката Розмари Тишер и фитнес инструкторът Ричард Величков се срещат тайно, след като напуснаха къщата на „ВИП Брадър“. Двамата споделиха снимка от салон за красота, където твърдят, че са се засекли случайно. „Кой да видя при фризьора ми?“, написа Мистър София към кадъра.Според част от феновете двамата са започнали тайна връзка, докато други са на мнение, че продължават да търсят известност чрез фалшива връзка, пише \"Телеграф“.   Факт е обаче, че и двамата събраха много симпатизанти.  „Родени сте един за друг“, гласят част от коментарите под снимката им, но вероятно са с жлъч и ирония.   ", "date": "2018.11.24", "title": "Сагата не свършва: Розмари и Ричи въртят тайно любов!"}
{"url": "https://www.blitz.bg/layfstayl/za-damite/strashna-bolest-prevrna-54-godishna-zhena-v-zatvornik-fatima-zhivee-v-plen-mrak-i-se-strakhuva-da-izleze-ot-doma-si-zaradi-snimki_news641517.html", "text": "54-годишна доминиканка се превърна в пленник на дома си. Фатима Перес не може да излезе на улицата като нормалните хора заради рядкото заболяване, от което стада.  Тъжната й история разказва британското издание „Дейли мейл”.  Перес е родена в Доминикана. Като дете кожата й вечно била покрита с изгаряния, а на 20-годишна възраст загубила зрението и косата си. Лекарите й поставили диагнозата пигментна ксеродерма – заболяване, при което клетките на кожата не могат да се възстановят след въздействие на ултравиолетова светлина. От същото заболяване на 9-годишна възраст е починал брат й.  „Лекарите съобщиха на родителите ми от какво страдам. Но не им казаха, че слънцето може да ме убие”, разказва Перес.  На 23-годишна възраст тя пристига в САЩ с надеждата да получи по-добра медицинска помощ.   ", "date": "2018.11.24", "title": "Страшна болест превърна 54-годишна жена в затворник! Фатима живее в пълен мрак и се страхува да излезе от дома си заради... (СНИМКИ)"}
{"url": "https://www.blitz.bg/politika/emil-radev-efektivnostta-na-programata-tsifrova-evropa-zavisi-ot-resursite-s-koito-shche-razpolaga_news641642.html", "text": "Новата програма на Европейската комисия „Цифрова Европа“  трябва да разполага с достатъчно ресурси, за да може да се справи с предизвикателствата на цифровия свят. Това коментира евродепутатът от ГЕРБ/ЕНП Емил Радев, докладчик от страна на групата на Европейската народна партия, при приемането на становището на Правната комисия на Европейския парламент относно програмата.     „На фона кибератаките, пред които Европейският съюз е изправен ежедневно, темата за сигурността в контекста на новите технологии трябва задължително да присъства в дневния ни ред. Предизвикателствата, които ни отправя цифровизацията, изискват ЕС да разполага с квалифицирани кадри, които не просто да следват, а да диктуват развитието на новите технологии”, изтъкна българският евродепутат. Новата програма „Цифрова Европа“  ще бъде създадена за периода 2021 - 2027 г. и цели максимално разширяване и увеличаване на ползите от цифровата трансформация за всички европейски граждани, публични администрации и предприятия, като предложеният бюджет е 9,3 милиарда евро.     В програмата се определят няколко водещи приоритета като укрепването на капацитета на Европа в областта на високопроизводителните изчислителни технологии (суперкомпютрите), изкуствения интелект, киберсигурността и задълбочените цифрови умения, както и гарантирането на тяхното широко използване в икономиката и обществото. Насърчавани едновременно, те ще допринесат за икономическия ръст и ще повишат конкурентоспособността на Европа в бързо развиващия се дигитален свят. Поставя се акцент върху областите, в които публичните разходи оказват най-силно въздействие. Затова се залага на подобряването на ефективността и качеството на услугите в сфери от обществен интерес като здравеопазването, правосъдието, защитата на потребителите и публичните администрации. Във фокуса на програмата ще бъде и  подпомагането на малките и средните предприятия да се адаптират към промените в цифровите технологии.     Евродепутатите от Комисията по правни въпроси обръщат специално внимание на въпросите, свързани с изкуствения интелект, където трябва да се осигури високо ниво на защита на интелектуалната собственост, данните, цифровите права и етичните аспекти на отговорността. Според членовете на комисията участието на държавите от Европейското икономическо пространство в новата програма е жизненоважна част от тяхната интеграция във вътрешния пазар и ключов инструмент за сътрудничество в широк кръг от области.       ", "date": "2018.11.24", "title": "Емил Радев: Ефективността на програмата „Цифрова Европа” зависи от ресурсите, с които ще разполага"}
{"url": "https://www.blitz.bg/politika/tsvetanov-s-tezhki-dumi-za-protestite-i-priziv-km-radeva-video_news641649.html", "text": "Протестите са една демократична форма. Когато се заяви и е ясно кой стои зад протестите, те не представляват проблем за демократичните общества. Проблем е, когато се правят опити за блокиране на кръстовища, на пътища, с което се нарушават правата на хората, които се връщат от работа или пътуват със семействата си. Това каза Цветан Цветанов пред журналисти в Поморие.   За всички стана ясно, че в немалката си част протестите са добре организирани. Видяхме много политически лица, които днес предлагат своята \"визия за България\". Но ние не трябва да забравяме периодите, когато точно тези лица са имали възможността д оставят много тежко наследство и са имали възможността покажат какво могат да решават като политики. Днес безработицата е 5%, а минималната работна заплата е 510 лева, а от догодина тя ще бъде 560 лева, каза още Цветанов.   Нашата цел е до края на мандата ни да имаме минимална работна заплата 650 лева. Когато Плевнелиев беше президент, неговата съпруга тогава не се възползваше от услугите на НСО. Спомняте ли си, когато Георги Първанов беше държавен глава, да е имало инцидент със Зорка Първанова? Това е въпрос на манталитет и на поведение. Смятам, че е несериозно да се обвинява ГЕРБ за тези инциденти, коментира Цветанов.  НСО е пряко подчинено на Румен Радев. Няма как госпожа Радева да не е знаела какво се случва в ситуацията от преди няколко дни. Нека да търсим вината защо госпожа Радева е допуснала това да се случи и какво налага първата дама да използва тези светлинни сигнали, каза още Цветанов.  ", "date": "2018.11.24", "title": "Цветанов с тежки думи за протестите и призив към Радева (ВИДЕО)"}
{"url": "https://www.blitz.bg/layfstayl/teodora-dukhovnikova-s-raztrsvashcha-izpoved-razkri-za-tezhka-bitka-s-edna-ot-nay-kovarnite-bolesti-snimka_news641637.html", "text": "Актрисата Теодора Духовникова разкри за огромна борба в живота си. Тя обяви във фейсбук профила си, че преди време се е преборила с тежка диагноза - рак на гърдата. Повод за признанието стана излъчването на епизод от сериала „Откраднат живот“, в който тя играе жена, на която са премахнали една от гърдите заради тумор.\"Толкова много пъти съм играла хубава жена, с две гърди и токчета, че това отдавна не ми е интересно. Темата за рака на гърдата, обаче, ми е много важна и много лична. Била съм лице на тази кампания на списание Ева, имам такъв случай в семейството, самата аз преживях наскоро този кошмар. Слава на бога с добър край\", пише Теодора. Тя продължава с благодарности към проф. Гаврилов, който е известен онколог, и към д-р Марга Николова за всичко. И съм безкрайно щастлива, че се случи така, че мога да говоря за това в Откраднат Живот.Вероятно знаете, в повечето такива случаи, мъжете не знаят как да понесат такава ситуация и просто си тръгват. Това, което се случва в историята между Виктор и Виктория обаче е толкова вдъхновяващо и толкова отвъд баналната любовна история. Защото наистина това, което един мъж може да направи за една жена в такъв момент, не може да направи дори най-великото лекарство на света\", казва още Духовникова. ", "date": "2018.11.24", "title": "Теодора Духовникова с разтърсваща изповед! Разкри за тежка битка с една от най-коварните болести (СНИМКА)"}
{"url": "https://www.blitz.bg/politika/barekov-skochi-na-dzhambazki-zaradi-siderov-dreben-intrigant-i-bezobiden-khishchnik_news641655.html", "text": "Евродепутатът и лидер на Презареди БГ Николай Бареков написа силни думи срещу евродепутата от ВМРО Ангел Джамбазки. Причина за недоволството се оказаха думи на патриота срещу лидера на Атака Волен Сидеров. Ето какво написа Бареков:  Джамбазки надскочи нивото си и пропадна в дупката. Дребният интригант и безобиден хищник опозори с доноси колегата си Волен Сидеров в Европарламента, за да ни покаже ниското ниво на патреота тип “Бай Ганьо”. Сега като се видя осран до уши и разобличен от самите си доноси си признава, че били плод на “емоционална реакция” в нежната му воеводска душа. Без да иска от простотия и глупост Джамбазки и формално разпадна разбрицаната коалиционна таратайка на Обединени (Осрани) Патреоти. Ето още две съждения от лицето Джамбазки. Той бил платил цената на коалицията си с мен и правел точно обратното на това, което правя аз и така съм го учил на политика. Ангеле, лошо си разбрал политиката. Аз водех битка с ГЕРБ, а ти и ВМРО направихте точно обратното - надупихте се на Бойко и предаде избирателите на ББЦ, които те вкараха в ЕП, за да се бориш с Бойко Борисов и ГЕРБ. Политиката е морал и чест, а не гъзоблизане и алчност, войводо. Що се отнася до цената. Цената я платих аз. А ти от бедна църковна мишка се превърна в млад меринджей милионер със заплатите и спестяванията си от Брюксел. Справка е декларацията ти от Сметната палата, видна за всички. Видно е, че си разстроен, че мандатът свършва и го няма Бареков да те пренесе на гръб пак до Брюксел. Животът продължава и без секретарки и без лъскавия живот на евродепутатин. Що се отнася до нелепото твърдение по БНТ на АвтоДжамбазки, че съм бил интригант. Ще отговоря, че винаги говоря в очите, а не като него да пиша доноси срещу колеги и партньори зад гърба им. Факт е, че с Джамбазки имаме коренно различни морални и политически възгледи и възприятия. Факт е, че той не осъзнава сам падението и катастрофата на коалицията, която избра да представлява. Факт е, че се моли на ГЕРБ да го включат в тяхната листа на четвърто място. Факт е, че преди да го направя евродепутат с ББЦ беше обикновен общински съветник от ГЕРБ. Прилагам преведен патриотичния донос на Ангел Джамбазки срещу мен и сегашния му партньор Волен Сидеров. Този пасквил е пратен лично от него и зад гърба ми до официалната поща на над 70 евродепутати от близо 20 държави от ЕС. Срам! Ето и самото писмо, преведено на български, с очакване за вашите коментари:  ", "date": "2018.11.24", "title": "Бареков скочи на Джамбазки заради Сидеров: Дребен интригант и безобиден хищник"}
{"url": "https://www.blitz.bg/layfstayl/izvestnite-rozhdenitsi-na-24-noemvri_news641603.html", "text": "  Днес повод за празнуване и почерпка имат:    У нас: Адлен Шевкед , депутат ДПС в 44-ото НС Проф. д-р Веселин Брезин , управител на Фонд „Научни изследвания“ Диана Любенова , актриса, тв водеща Проф. Никола Георгиев , литературовед, носител на Хердерова награда Пламен Нунев , депутат от ГЕРБ в 44-ото НС Светлин Танчев , финансист, бивш депутат от БДЦ в 43-ото НС    По света: Били Конъли , шотландски актьор, комик и музикант, познат от филмите „Неприлично предложение“, „Покахонтас“, „Последният самурай“, „Хобитът: Битката за петте армии“ Гарет Дилахънт , американски актьор, познат от сериала „Да отгледаш Хоуп“ и „Дедууд“, от филми като „Няма място за старите кучета“, „Убийството на Джеси Джеймс от страхливеца Робърт Форд“ и „Терминатор: Хрониките на Сара Конър“ Елена Сатине , американска моделка и актриса с грузински корени. Тя е имала роли в сериали като \"Агентите на ЩИТ\", \"Отмъщение\", \"Вълшебният град\", \"Морска полиция: Спецотдел\", \"Тайните на Смолвил\" и е била и на кастинга за ролята на Денерис Таргариен  в \"Игра на тронове\" Емир Кустурица , световноизвестен югославски и сръбски режисьор с босненски произход, автор на хитовете „Ъндърграунд“ „Черна котка, бял котарак“ „Аризонска мечта“ Катрин Хайгъл , американска актриса, позната ни като доктор Изи Стивънс от сериала „Анатомията на Грей”, както и като героиня от много романтични холивудски продукции, сред които по-известни са \"Баща ми е върхът\", \"Свети Валентин\", \"Позабременяла\", \"27 сватби\", \"Новогодишна нощ\" и др Колин Ханкс , американски актьор и режисьор, син на Том Ханкс, познат в ролите си на Гъс Гримли в сериала „Фарго”,  д-р Малкълм Пер в „Паркланд“, Травис Маршал в „Декстър“, Джак Бейли в \"Добрите момчета\", Престън в „Кинг Конг“ Сара Хайланд , американска актриса. Звездата от сериала \"Модерно семейство\" , изградила ролята на Хейли,  наскоро показа и певчески талант       ", "date": "2018.11.24", "title": "Известните рожденици на 24 ноември"}
{"url": "https://www.blitz.bg/layfstayl/shoubiznes/vodeshcha-ot-btv-pobesnya-diana-lyubenova-stanala-zhertva-na_news641312.html", "text": "Водещата на \"Тази събота\" и \"Тази неделя\" по bTV се оплака от служителите на \"Паркинги и гаражи\". Красивата брюнетка явно е станала тяхна жертва, като е получила опашата лъжа.Ето за какво точно става въпрос:    ", "date": "2018.11.24", "title": "Водеща от bTV побесня! Диана Любенова станала жертва на..."}
{"url": "https://www.blitz.bg/layfstayl/ptuvane/bezmilostni-ubiytsi-i-seksualni-maniatsi-tova-e-plemeto-ubilo-ss-streli-amerikanets-promknal-se-na-ostrova-mu_news641482.html", "text": "Семейството на американеца, убит със стрели от диво племе на индийския архипелаг Андаман, заяви, че прощава на убийците му. В свое изявление те посочват, че Джон Алън Чау „обичаше бог, помагаше на нуждаещите се и не изпитваше нищо друго освен любов към жителите на остров Сентинел“, съобщава Би Би Си.    . Той е бил убит в средата на ноември.        Седемте човека, които му помогнали да стигне до забранения остров Северен Сентинел, са били арестувани. Властите обявиха, че вероятно ще са необходими няколко дни за откриване на тленните останки на американеца.     Известно е, че Чау е искал да разпространи християнството сред племето на острова, което не е цивилизовано и е изключително опасно. Затова и посещенията там са забранени. Извършителите на убийството няма да бъдат подвеждани под съдебна отговорност.     Семейството му посочва, че той е решил да отиде там по своя собствена воля. Те настояват и за освобождаването на арестуваните рибари, закарали го до острова.           Индийските власти са изпратили хеликоптер и кораб, за установят мястото, където е станало убийството. По думите на шефа на полицията на островите Андаман и Никобар, това е изключително трудно, тъй като разследващите спазват значителна дистанция от брега и туземците.     Чау на няколко пъти правил опити да стигне до острова. В последното си пътуване той го доближил с рибарски кораб, а до самия бряг гребал сам с кану. В момента, в който стъпил на острова, бил нападнат с лъкове и стрели.     По време на предишното си пътуване, когато той отново стигнал до брега, бил чут да вика на туземците: „Аз съм Джон, обичам ви и Исус ви обича“. Един от местните жители го прострелял със стрела, която пробила и водоустойчивата му Библия.     В последното си съобщение до семейството си Чау написал: „Вие може да си мислите, че съм луд за всичко това, но аз мисля, че си струва да представя Исус на тези хора. Господи, не искам да умра“. Взел със себе си ножици, безопасни игли и футболна топка като дарове за племето. Заявил, че ще „установи царството на Исус на острова. Не обвинявайте местните, ако бъда убит“.           Сентинелците са сред малкото съществуващи народи, останали изолирани от външния свят. И те са решени да не променят това. Превод и редакция: БЛИЦ   ", "date": "2018.11.24", "title": "Безмилостни убийци и сексуални маниаци – това е племето, убило със стрели американец, промъкнал се на острова му"}
{"url": "https://www.blitz.bg/layfstayl/svetski/lili-ivanova-i-vasko-ketsa-izgoreli-s-5-mln-leva-vv-falirali-banki_news640158.html", "text": "Около 5 млн. лв. са загубили в банки естрадните легенди Лили Иванова и Васил Найденов преди колежката им Богдана Карадочева да бъде измамена от банкерка. С почти 700 000 евро Кеца е олекнал при фалита на КТБ през 2014 г., а по-голямата сума – близо 1,5 млн. лв., са му изчезнали през 90-те години, когато става жертва на финансова пирамида и на банкрута на Частна земеделска и инвестиционна банка (ЧЗИБ), съобщава „Телеграф“.     „Аз съм експерт по фалит на банки. Вложа ли парите си някъде и тя фалира. Първият път не успях да загубя всичко, тъй като прехвърлих част от парите на мои колеги, на Стоянка Мутафова, на Татяна Лолова и други артисти. Над 50 човека бях строил, за да им прехвърля парите. Имаше някаква сума, която ми беше гарантирана, и ги бях разхвърлял на много депозити. След това те ми ги върнаха“, разказва финансовите си неволи Васил Найденов.     От банковия фалит през 1996 година се спасил с протекции на Красимир Премянов. И кучетата знаят, че не пея за червените, но в тоя случая Премянов ми помогна. Той се свърза с банковите служители, за да ми изплатят вложенията чрез групата, която бях сформирал“ разказва Кеца.     За загубените в КТБ близо 700 000 евро той коментира: „Много пари изгубих. Не искам да ги мисля, но не мога да ги прежаля. Идва ми да взема една пушка и да гърмя на посоки и да нацеля когото трябва. Те сами ще се застрелят. Господ забавя, но не забравя“.     Примата Лили Иванова също е загубил пари в КТБ, твърдят запознати от музикалните среди. Според тях, тя е звъняла на икономисти да търси експертно мнение как да спаси вложенията си, които били около 2 млн. лв.     Изпълнителката на „Осъдени души“ се надявала, че статутът ѝ на звезда номер 1 на България ще ѝ помогне да не изгори, но казват, че била третирана като всички останали вложители. Според публикации в интернет и други известни артисти са изгорели в банката на Цветан Василев, макар и с доста по-малки суми – Веселин Маринов, Азис, Цветана Манева и Явор Милушев, Луна.  Веселин Маринов имал над 600 бона, Азис 370 хиляди, а Цветана Манева и Явор Милушев близо половин милион лева. Най-много  пари олекнала Луна – над 116 милиона лева.    ", "date": "2018.11.24", "title": "Лили Иванова и Васко Кеца изгорели с 5 млн. лева във фалирали банки"}
{"url": "https://www.blitz.bg/layfstayl/za-damite/optichna-ilyuziya-pobrka-tseliya-svyat-shche-uspeete-li-da-ya-razgadaete_news641374.html", "text": "Не веднъж от   са ви провокирали с редица загадки. Питаха ви как  . Накараха ви да се помъчите и да  . Малко след това ви провокираха със  .   Сега са ви отправили ново предизвикателство. То побърка целия свят. Всички опита до една снимка. В нея обаче се крие огромна оптична илюзия, която бърка в ума на всеки, който я е погледнал. На фотосът са изобразени няколко кръга и безбройни шестоъгълници. Всички те са оплетени в лилави и жълти нишки. И голямото питане е –  на къде се движи картината ? А ето я и самата картина!", "date": "2018.11.24", "title": "Оптична илюзия побърка целия свят! Ще успеете ли да я разгадаете?"}
{"url": "https://www.blitz.bg/layfstayl/za-damite/polugoli-seksapilni-i-razyuzdani-ispanski-aktrisi-nalazikha-kralskiya-dvorets-v-madrid-snimki-18_news641575.html", "text": "Само преди няколко дни Кралския дворец в Мадрид се проведе 18-та церемония по награждаване на „Мъж на годината” в Испания. По червения килим минаха най-видните мъжки представители на страната.   Вниманието обаче далеч не бе приковано към тях, нито към самата награда. Всички погледи бяха насочени към половинките им,  които минаха по червения килим. Оказа се, че дамите до видните испански мачовци, са супер секси, разкрепостени, че чак и разюздани. Доказателство за това бяха провокативните им облекла. Красиви жени като Хуан Астоста, Ана Фернандес, Адриана Авеня, Малена Коста, Киру Миро, Марта Асас, Берта Коладо и Ан Поворос бяха заложили на прозрачни рокли с огромни деколтета и цепки, през които прозираха най-интимните им части и бельото – ако изобщо имаха такова.", "date": "2018.11.24", "title": "Полуголи, сексапилни и разюздани испански актриси налазиха Кралския дворец в Мадрид (СНИМКИ 18+)"}
{"url": "https://www.blitz.bg/layfstayl/khoroskop/khoroskop-za-24-noemvri-seriozni-problemi-shche-se-stovaryat-vrkhu-glavite-na-tezi-3-zodii_news641594.html", "text": "Овен  Настроени сте оптимистично, но просто не можете да дочакате случай, за да изпитате съдбата. Затова сега, когато Вселената ви потупа по рамото и посока да подскочите, независимо дали изглежда правилно, вие ще се просто щастливи от този призив и ще бъдете повече от уверени в положителния резултат. Достатъчно дълго сте изпълнявали своите задължения, и защо тогава да не дадете воля на своята войнствена страна, и да не разпуснете, както подобава?...        Телец  Това е един неутрален ден, позволяващ да реализирате всички свои по-рано направени планове, както и да преуспеете в работи, които са ви познати. Не е желателно да експериментирате и да опитвате своите сили на някакво съвършено ново поприще. По-добре ще бъде да се ориентирате към това, което е отдавна изучено и е добре известно. Тази тенденция се отнася както за деловата, така и за личната сфера: съсредоточени сте върху запазването на вече съществуващи връзки, което позволява да подобрите контактите си с близък човек. Избягвайте дългосрочните инвестиции - интуицията може да ви подведе.    Близнаци  Нелош ден за онези, които са в състояние да се придържат към график. Именно в спазването на по-рано създадени планове се крие ключа на успеха в професионалната сфера. Колкото по-малко експериментирате и импровизирате – толкова по-добре. Възможни са трудности в общуването, даже с хора, които отдавна и добре познавате. Точно за това става безсмислено обсъждането на някакви сериозни въпроси: тоя ще доведе само до разногласия и обиди. Вечерта са възможни неочаквани визити, които ще ви развълнуват.    Рак  Трябва да сте много внимателни и предпазливи, тъй като звездите предупреждават за висока вероятност от неуспехи и загуби. Избягвайте риска и не търсете силни усещания, а инициатива проявявайте само когато не можете да минете без това. И в деловата сфера и в личните отношения е необходимо да се ръководите от здравия разум. За съжаление сте склонни да взимате желаното за действително, да вървите след емоциите си и да давате неизпълними обещания, а всичко това ще има много неприятни последствия. В края на деня не са изключени отпадналост и безсъние. Лъв  За вас този ден ще бъде не чак толкова увлекателен и не чак толкова интересен, колкото би ви се искало. Ще се наложи самостоятелно да генерирате нови идеи и да си поставите цели, за да не започнете да скучаете. В отношенията с близките бъдете по-деликатни, тъй като днес сте склонни да се държите не само натрапчиво, но и деспотично. Във връзка с това са вероятни конфликти с представители на вашия знак, а също и с Овни и Стрелци. Денят е благоприятен и за онези представители на собствения ви знак, ако са решили най-сетне да поканят на среща привлекателна особа, и да и разкажат за своите романтични чувства. Очакват ги много приятни мигове.    Дева  Май сте си прекалено самодостатъчни, за да смятате някого за своя половинка! Ако трябва да сте честни (поне пред себе си), думата „половинка” даже малко ще ви наскърбява... Тогава може би е по- добре да живеете в усамотение, щом толкова никой не ви е нужен? Помислете за това на спокойствие...    Везни  За вас днешният ден ще се подрежда доста успешно. Наистина, ще се наложи да влезете в конфликт с недоброжелатели, но очевидната и безспорна победа няма да ви кара да чакате. Ще се появи възможност да укрепите финансовите си позиции, а интуицията ще ви помогне да сключите много изгодни сделки. Днес повече от обичайното се нуждаете от одобрение и подкрепа, но за съжаление близките ви не са в състояние да удовлетворят тази ваша потребност. За сметка на това пък малко познатите, случайни хора, ще кажат именно това, което искате да чуете, и то точно в момента, когато е особено нужно.    Скорпион  Днес няма никаква нужда да се намесвате в живота на хората, които ви заобикалят, макар че много ще ви се иска да го направите. У вас кипи силно желание да вземете участие във всичко, което става, а това открива пред вас множество нови удивителни възможности. Може би имате проблем само със смелостта? Защо се страхувате, че никой няма да поиска да ви вземе в своя отбор? Напротив, всички биха искали да вземете по-активно участие в това, което става. Оставете своя следа в заобикалящия ви свят! Стрелец  През днешния ден много ще ви се иска да се превърнете в истински вълшебник и да започнете да правите за своя любим човек най-различни чудеса. Само че за това просто трябва да знаете, че чудесата ще се възприемат съвсем адекватно - с топлота и благодарност. Замислете се над всичко и сами ще се убедите.    Козирог  Излизате от неприятен и задържащ период. Здравето ви се подобрява, увеличете натоварването. Време за делови и бизнес контакти, за сключване на договори, за пътувания и уреждане на сделки на място. Всичко, започнато днес, ще носи печалби утре, ще ви помага да приключите с бедността и нежеланите обвързвания. Доверете се на инстинктите си, не позволявайте на меланхолията да ви завладее. В такъв ден печелят оптимистите и работохолиците.    Водолей  Денят е подходящ за почивка. Днес може да съберете компания от близки и приятели и да посетите някое от интересните мероприятия във вашия град. Срещите и празниците също ще преминат добре и ще донесат радост и добро настроение. Във финансовите въпроси може да възникнат проблеми и плащанията може да бъдат забавени. Пътуванията и кратките пътешествия днес ще преминават интересно и без усложнения.    Риби  Не доверявайте своите представи за ставащото. Напълно е вероятно, да се намирате в плен на илюзии, или да се самозалъгвате, и да сте склонни да приемате желаното за действително. Занимавайте се с привични дейности и не вършете необмислени постъпки. В семейните отношения днес са желателни не толкова страст, колкото спокойствие и доверие към партньора. Бъдете искрени с тези, на които се доверявате, но не бързайте да изливате душата си пред малко познати хора. Вродената ви способност безгрешно да оценявате хората, днес ще е в почивка.    ", "date": "2018.11.24", "title": "Хороскоп за 24 ноември: Сериозни проблеми ще се стоварят върху главите на тези 3 зодии"}
{"url": "https://www.blitz.bg/dnes-cherpiat/krasivi-zhenski-imena-praznuvat-zaradi-tragichniya-zhivot-i-smrtta-na-nepokorna-svetitsa_news641472.html", "text": "На 24 ноември Православната църква чества паметта на светите великомъченици Екатерина и Меркурий.     Света великомъченица Екатерина от Александрия е дъщеря на бивш цар Конста. Майка и я запознала с един пустинник, който я въвел във вярата.     Когато била на 18 години, като безстрашна изобличителка на езичеството, за вярата Христова я хвърлили в тъмница.     Извикали я при първите 50 мъдреци в Египет, но не могли да я отклонят от Христовата вяра и те самите повярвали и били осъдени и изгорени живи.     Тя била обезобразена и отново хвърлена в тъмница. Екатерина страдала и търпяла глад и през 305 г. била посечена с меч.     Тялото и било отнесено от Ангел Божи на планина Синай.     Паметта на света Екатерина се чества от всички православни в света с особена тържественост. Много църкви и манастири носят името й.    Заради необикновената й история днес празнуват жени, които носят имената  Екатерина, Катерина, Катрин, Катя и Тинка. ", "date": "2018.11.24", "title": "Красиви женски имена празнуват заради трагичния живот и смъртта на непокорна светица"}
{"url": "https://www.blitz.bg/obshtestvo/regioni/vikove-i-kryastsi-na-ulitsa-v-plovdiv-zhena-poludya-i_news641561.html", "text": "Шумна пловдивчанка, пиеща бира на улица в Кючук Париж, отнесе солена глоба . В началото на лятото жената и нейни приятели вдигали шум пред заведение Елида. В същото време обектът бил затворил, тъй като работното му време било свършило. Групата обаче решили да си допият на тротоара отпред, пише  .   Съседи, изнервени от врявата и по-конкретно от виковете и смеха на дамата, подали сигнал в полицията. Екип на Първо районно се отзовали на мястото, като констатирали, че пловдивчанката консумирала алкохол в момента на проверката.  Поискани са били документи на компанията. Жената е била санкционирана с акт по наредбата, която забранява употребата на алкохолни напитки по улиците, площадите, парковете, зелените площи и други обществени места. Глобата била 300 лева. В определения по закон срок, жената подала иск за отмяна на наказанието. В молбата си пловдивчанката заявила, че консумирала бира, но в самото заведение. Оказва се обаче, че в момента на проверката от страна на служителите на МВР, ресторантът не е работил, а компанията е била на тротоара в близост до него. По време на заседанието в Районен съд Пловдив, полицаят изготвил актът заявил, че и петимата души са били в нетрезво състояние и всичките са били с нестабилна походка, носела се е миризма на алкохол, по масите е имало бутилки, чаши, празни бутилки и много алкохол. Като най-шумен от компанията, униформеният посочил имено дамата. Въпреки отричането от страна на санкционираната, съда не я пожали и потвърди наложеното й наказание. Това не е единствения случай на санкциониран гражданин за употреба на алкохол на публично място. Както TrafficNews.bg разказа, отново в Кючука, мъж бе глобен с 300 лева, за това че пиел бира на тротоар. Той е бил спипан да пие от хмеловата напитка в 00.15 часа пред същото заведение на улица „Димо Хаджидимов” от полицаи от Първо РУ. И този случай глобеният заявил, че е консумирал алкохолната напитка в заведение, но се оказало, че то дори не е работило.", "date": "2018.11.24", "title": "Викове и крясъци на улица в Пловдив, жена полудя и..."}
{"url": "https://www.blitz.bg/analizi-i-komentari/gen-kircho-kirov-posochi-shche-ima-li-sblsk-mezhdu-kosovo-i-srbiya_news641550.html", "text": "Вероятността от военен сблъсък между Косово и Сърбия е малка, но напрежението ще остане високо. Това прогнозира началникът на Националната разузнавателна служба в периода 2002-2012 г. ген. Кирчо Киров, предава \"Фокус\".   „На този етап няма да се стигне до един такъв тежък проблем като разделянето на една част от Косово и присъединяването ѝ към Сърбия и обратно – този проблем е свързан огледално с отделянето на южната част на Сърбия – долината на Прешево, Медведжа и Бояновац. Но това напрежение ще продължи и ще изцежда силите и на двете държави. В последните дни очевидно се засилиха тези спекулации, защото имат добра основа и това са действията на косовската полиция в Северно Косово, главно в косовска Митровица.“  Ген. Кирчо Киров каза още, че конфликтът между Сърбия и Косово се подклажда от геополитическия сблъсък между САЩ и Русия. Косово, обаче, е в по-добра позиция, защото е подкрепен изцяло от Запада, докато Сърбия разчита единствено на Русия, уточни ген. Кирчо Киров и добави, че напрежението прави целия регион непримамлив за чужди инвестиции. ", "date": "2018.11.24", "title": "Ген. Кирчо Киров посочи ще има ли сблъсък между Косово и Сърбия"}
{"url": "https://www.blitz.bg/obshtestvo/regioni/stana-yasna-prichinata-za-brutalniya-poboy-kray-rusensko-shkolo_news641598.html", "text": "Спор за момиче лежи в основата на побоя над единайсетокласника в Русе. Момчето бе пребито в двора на най-голямото училище в града - \"Васил Левски\". Екшънът се разигра в голямото междучасие, докато Даниел бил навън със свой съученик.  „Ударите са предимно в главата, само в главата има отпечатък на лицето си от подметка”, разказа пред Нова телевизия майката на пострадалия ученик Елица Димитрова.     Петимата нападатели, които са от друго училище, издебнали момчето в голямото междучасие, свалили го на земята с юмруци и го ритали, разказа лелята на пострадалото момче. През това време двама държали приятеля му, така че да не може да му помогне.  Охраната на училището била далеч, а на мястото на побоя зад физкултурния салон няма камери. Предполага се, че мотив за боя са неуредени отношения между учениците. Други деца веднага повикали учители, а фелдшерът оказал помощ до пристигане на линейката.     Нападателите са завлекли момчето зад физкултурния салон - това е единственото място в двора на училището, където няма камери.  Три момчета се нахвърлили върху Даниел, други двама държали съученикът му, за да не може да му помогне. Момиче от класа на Даниел случайно видяло какво се случва и се втурнало да помага.  „Ако не беше това момиче там, те щяха да го смачкат от бой, те можеха и да го убият, ножове са му показвали”, споделя майката на момчето.     Докато дойдат полиция и линейка, фелдшерът оказал първа помощ на Даниел. „Това бяха контузни рани по челото, лявата скула и дясната скула и дясната плешка отзад”,обясни фелдшерът Младен Христов.  От ръководството на училището са категорични, че взимат мерки , за да опазят възпитаниците си. „Това което правим, е видео наблюдение към всички основни входове, в самата сграда, имаме пропускателен режим, огради…”,  обясни зам.-директорът на училището Красимира Иванова.     Биячите вече са хванати от полицията. А майката на Даниел иска те да не се разминат бе наказания.       ", "date": "2018.11.24", "title": "Стана ясна причината за бруталния побой край русенско школо"}
{"url": "https://www.blitz.bg/obshtestvo/ide-lyuta-zima-nov-tsiklon-udrya-balkanite-nosi-anomalii-i-snyag-za-kapak_news641429.html", "text": "Зимата се завръща в сряда, но преди това ще има леко затопляне особено в неделя и отчасти в понеделник - това показват средносрочните синоптични модели, съобщава \"Дарик\".     Много мощен антициклон оказва влияние на времето над Балканите, заради който в петък, събота и неделя в сутрешните часове в Софийското поле и на други места в низините ще бъде облачно и мъгливо. През уикенда в следобедните часове се очаква слънце и повишаващи се дневни температури, като в неделя те може да достигнат над 10 градуса, в Южните райони - 10-13 градуса.  В понеделник също ще бъде със сравнително високи дневни температури, но и ще започнат валежи от Югозапад, които ще обхванат цялата страна. Очаква се валежите в понеделник и вторник да с прекъсвания и да продължат до сряда - четвъртък. Нов средиземноморски циклон ще приближи Балканите в неделя срещу понеделник и ще окаже влияние на времето над страната. Ще нахлува по-топъл въздух във височина и затова валежите ще бъдат първоначално от дъжд.     От понеделник над страната ще бъде мрачно, облачно, дъждовно, като на места ще има по-сериозни превалявания.  Във вторник срещу сряда от север - северозапад - североизток ще започне да нахлува студен въздух и валежите в Северна България и по високите полета бързо ще преминат в сняг. Там ще бъде типична зима - на Север от Стара Планина първоначално, по високите западни полета, включително София, Североизточна България.  Валежите ще бъдат от сняг в сряда и вероятно ще се образува нов снежна покривка. Температурите в сряда-четвъртък ще са около и малко над 0 градуса, и на юг от Стара планина е възможно да завали сняг. В сряда-четвъртък ще вали главно над южните райони, като в Родопите се очаква да натрупа значителна снежна покривка. ", "date": "2018.11.24", "title": "Иде люта зима: Нов циклон удря Балканите, носи аномалии и сняг за капак"}
{"url": "https://www.blitz.bg/obshtestvo/za-kakvo-pomaga-otvarata-ot-kori-na-mandarina_news641596.html", "text": "Мандарините са едни от най-консумираните плодове през есенно-зимния сезон. Въпреки че се наслаждаваме на вкуса на месестата и сочна част от плода, оказва се, корите на цитрусовите плодове имат редица ползи за здравето, особено ако се приготвят под формата на отвара (в 1 л вряща вода сложете измитите кори на 6-7 мандарини и ги оставете да се варят за около 10-15 мин).Корите съдържат много хранителни вещества катовитамини С, Е, А, К, ниацин, калий, калций, мед, желязо, магнезий, манган, цинк, бета каротин и други.  Едни от ползите включващи приема на отвара от мандаринени кори са подобряване състоянието на кожа склонна към образуването на акне, облекчаване на неразположенията на предменструалния синдром, облекчаване на стреса. Намалява нивата на лошия холестерол Редица изследвания показват, че пиенето на отвара от мандаринени кори, може да спомогне за намаляване нивата на лошия холестерол и по този начин да намали риска от сърдечносъдови заболявания, инсулт и рак. Въпреки че тялото ви се нуждае от холестерол за изграждане на клетки, високият холестерол може да изложи на риск здравето ви. За редуциране нивата на кръвната захар Неконтролирането на високите нива на глюкоза, може да доведе до развитието на диабет тип 2. Ето защо е важно да поддържате нивата на кръвната захар в граница. Редовната консумация на мандаринена отвара спомага по естествен път да регулирате стойностите. Намалява симптомите на настинка и грип Едно от най-честите неразположения по време на настинка и грип е кашлицата. В някои случаи може да се стигне и до бронхит. Опитайте да повлияете на неприятната кашлица с мандаринена отвара, към която сте добавили мед. Пийте по 1 чаша 2-3 пъти дневно. За детокс Кората от мандарина също е много добра за детоксикация. Тялото ни се нуждае от редовно елиминиране на токсините, които навлизат в организма ни чрез храната, от околната среда. Черният дроб е един от органите, които отговарят за детокс на тялото. Пиенето на чай от кори на мандарини, стимулира работата на черния дроб и елиминира токсините. ", "date": "2018.11.24", "title": "За какво помага отварата от кори на мандарина"}
{"url": "https://www.blitz.bg/layfstayl/skorost/suzuki-spira-proizvodstvoto-na-legendaren-avtomobil-snimki_news641493.html", "text": "След 34-годишно производство автомобилът ще бъде премахнат от поточната линия на компанията. Машината доскоро се радваше на постоянно високо търсене на някои пазари.Сега влизат в сила по-строги изисквания за безопасност, на които малкият SUV просто не съответства. В колата няма въздушни възглавници и ABS.    ", "date": "2018.11.24", "title": "Suzuki спира производството на легендарен автомобил (СНИМКИ)"}
{"url": "https://www.blitz.bg/politika/karakachanov-razkri-ot-kakvo-zavisi-zdraveto-na-koalitsiyata_news641658.html", "text": "Няма индикации за предсрочни избори – БСП и ДПС не могат да бъдат алтернатива. Това каза вицепремиерът и министър на отбраната Красимир Каракачанов за Дарик.   По думите му политическият живот на това правителство зависи от самото правителство. Според него изпълнението на програмата на правителството е в основата и това дали то ще довърши мандата си. Той даде за пример увеличаването на доходите, като успех на управлението. „Няма индикации за предстрочни избори. Алтернативата на това управление е управление на БСП и ДПС, а това не може да бъде алтернатива“, допълни той.  По думите му що се отнася до търканията в коалицията на Обединените патриоти, то нейното здраве зависи от здравия разум и диалога между партньорите, а не от това дали той ще е министър на отбраната или не. Каракачанов посочи, че неговата работа е развитието на българската армия и нейното обновяване.  „Ако Волен Сидеров постави въпроса да води листата на „Обединени патриоти“ за европеските избори, този въпрос ще бъде разгледан творчески“, коментира Каракачанов. За новия вицепремиер на мястото на Валери Симеонов - Марияна Николова, той посочи, че тя има опит в държавната администрация, има образование и е експерт. ", "date": "2018.11.24", "title": "Каракачанов разкри от какво зависи здравето на коалицията"}
{"url": "https://www.blitz.bg/politika/angelkova-iznese-vazhni-finansovi-danni_news641661.html", "text": "Приходите от международен туризъм възлизат на 3,2 млрд. евро в периода януари-септември тази година, показват последните данни на БНБ. Ръстът спрямо същите месеци на 2017 г. е 7 на сто. За 9-те месеца на 2018 г. над 7,9 млн. са чуждестранните туристически посещения, те нарастват с 5,5% в сравнение със същия период година по-рано.  Радостно е, че за трета поредна година всеки месец се увеличават и приходите, и броя на чуждестранните визити в страната, коментира министърът на туризма Николина Ангелкова. Ръстът на приходите от международен туризъм пък изпреварва нарастването на броя на чуждестранните посетители, което е доказателство, че страната ни привлича все повече посетители, които търсят висококатегорийни места за настаняване, добави министърът. Данните като цяло са доказателство, че България се утвърждава като дестинация, предлагащ търсен продукт на разумна цена.  Приходите от международни визити през летния сезон (в периода юни- септември 2018 г.) са над 2,4 млрд. евро, като се увеличават с 5,8% в сравнение със същия период на 2017 година. Само за месец септември 2018 г. приходите от международен туризъм възлизат на над 400 млн. евро, като достигат нарастване от 5,4 на сто спрямо същия месец на предходната година. ", "date": "2018.11.24", "title": "Ангелкова изнесе важни финансови данни!"}
{"url": "https://www.blitz.bg/zdrave/zdravni-novini/vnimanie-prekomernoto-piene-na-voda-mozhe-da-vi-prichini-neshcho-uzhasno_news641061.html", "text": "Счита се за здравословно да се пие много вода. Въпреки това, според лекарите, консумацията на прекалено много вода е опасно за здравето. Резултатът може да бъде нарушение на невронните връзки на мозъка и дори смърт.  Известно е, че бъбреците могат да обработват около 800-1000 милилитра вода на час. Превишаването на допустимото количество заплашва дисбаланса на натрий в човешкото тяло. За хората с бъбречни проблеми надхвърлянето на границата може да се случи по-бързо.    ", "date": "2018.11.24", "title": "Внимание! Прекомерното пиене на вода може да ви причини нещо ужасно"}
{"url": "https://www.blitz.bg/zdrave/zdravni-novini/tozi-metod-shche-vi-vtali-bez-da-se-nalaga-da-stavate-ot-divana_news641094.html", "text": "Искате да отслабвате, без да ставате от дивана? Да, възможно е! Говорим за така нареченото обучение на функционални изображения, създаващи образи, които предизвикват желаната мотивация.   Няколко реномирани научни институции, включително Университета в Плимут, провеждат изследвания в областта на техниката, наречена обучение на функционални изображения.  Тези тренировки развиват въображението в мозъка, което помага на човек да поддържа мотивация. Те учат как да се използва така наречената мултисензорна визуализация, за да видят себе си като човек, който вече е постигнал успех. ", "date": "2018.11.24", "title": "Този метод ще ви втали, без да се налага да ставате от дивана!"}
{"url": "https://www.blitz.bg/zdrave/zdravni-novini/mchat-vi-bolki-v-grba-tozi-sok-shche-vi-spasi_news641078.html", "text": "Според експерти много хора не осъзнават, че правилното положение на тялото по време на сън и използването на определени медикаменти не са достатъчни за решаване на проблемите с гръбначния стълб. Съдържанието на необходимите вещества в тялото е не по-малко важно.   Изследванията показват, че екзотичният плод ананас може да реши проблема с болките в гърба по-добре от други, което се обяснява със съдържанието на бромелаин в него - ензим, който естествено намалява възпалението, което е ключов фактор за дискомфорта.  ", "date": "2018.11.24", "title": "Мъчат ви болки в гърба? Този сок ще ви спаси!"}
{"url": "https://www.blitz.bg/zdrave/zdravni-novini/kolko-tryabva-da-plati-pensioner-za-zbna-proteza_news641463.html", "text": "Здравейте, майка ми навърши 69 г. през октомври 2018 г. В момента й се изработва цялостна долна зъбна протеза. Трябва ли да заплаща нещо, при положение че е предоставила здравноосигурителна книжка на зъболекаря си и по кой код НЗОК възстановява средства за цялостни зъбни протези на денталните специалисти? Деница Хубенова, гр. Бургас", "date": "2018.11.24", "title": "Колко трябва да плати пенсионер за зъбна протеза?"}
{"url": "https://www.blitz.bg/layfstayl/za-damite/zdraveto-na-tsyaloto-vi-semeystvo-e-izlozheno-na-risk-zaradi-10-greshki-koito-dopuskate-s-peralnyata-no-ima-spasenie-snimki_news641586.html", "text": "Всеки човек, всяка жена иска да има здраво, щастливо и сплотено семейство. Със сигурност няма човек, който да не дава мило и драго, за да гарантира здравето си и това на хората, които обича.   Но дори и да не подозирате понякога несъзнателно излагате всички, дори и себе си, на голяма опасност.  Оказа се, че често допускаме големи грешки с пералнята у дома и с дрехите, които перем в нея. Това може да коства здравето на всички в домакинството. Сега обаче от   решиха да ви разкрият кои са десетте най-често срещани грешки, които може би всички допускаме и застрашаваме здравето си и това на хората, с които живеем и обичаме.  И не само това. От   ще ви дадат и препоръки как вече да не ги допускате. А за бонус към всичко това ще успеете да удължите живота на пералнята, с което пък ще си спестите много ядове и излишни разходи от семейния бюджет.", "date": "2018.11.24", "title": "Здравето на цялото ви семейство е изложено на риск заради 10 грешки, които допускате с пералнята! Но има спасение (СНИМКИ)"}
{"url": "https://www.blitz.bg/zdrave/zdravni-novini/propusnatata-zakuska-krie-izumitelni-polzi-za-zdraveto_news641239.html", "text": "Рекламите, телевизионните предавания и филмите непрекъснато ни показват картина на щастливо семейство, в което има закуска със сухи зърнени храни, овесени ядки или хрупкави препечени филийки.  И на всяка крачка ни се казва за ползата от закуската , казват, че без нея не можем да живеем. Но наистина ли е вярно?   ", "date": "2018.11.24", "title": "Пропуснатата закуска крие изумителни ползи за здравето"}
{"url": "https://www.blitz.bg/zdrave/zdravni-novini/d-r-pencheva-razkriva-koga-se-otkriva-kartsinom-na-byal-drob_news641468.html", "text": "През ноември отбелязваме Световния месец за борбата с рака на белия дроб.  Болестта засяга над 1,8 млн.  души в световен мащаб. От всички онкологични заболявания ракът на белия дроб е най-често срещаната причина за смърт при мъжете и втората при жените. За факторите, причиняващи рак на белия дроб, клиничните прояви на болестта и методите на лечение разговаряме с д-р Венцислава Пенчева, главен асистент в Клиниката по пропедевтика на вътрешните болести на УМБАЛ “Александровска”.   Д-р Пенчева завършва висшето си образование в Медицински университет - София. Притежава две специалности: по вътрешни болести и по пневмология и фтизиатрия. През 2014 г. защитава докторска степен. Д-р Пенчева започва своя професионален опит през 2002 г. като ординатор в МБАЛ “Д-р Стойчо Христов”, Севлиево. От 2007 г. е асистент в Клиниката по пропедевтика на вътрешните болести на УМБАЛ “Александровска”, а от 2011 г. е главен административен асистент на клиниката. Тя е член на Българското дружество по белодробни болести и Европейското респираторно общество (ERS). Има над 50 научни публикации, участия в голям брой конгреси в страната и чужбина.  - Защо е толкова страшен ракът на белия дроб, д-р Пенчева, и къде в “редицата” на злокачествените заболявания се нарежда?  - Един от основните проблеми, свързан със заболяването, е недостатъчната профилактика и късното му диагностициране, поради липсата на симптоми и оплаквания в ранните му стадии. Над 70% от пациентите се диагностицират в трети и четвърти стадий на заболяването. В световен мащаб ракът на белия дроб е отговорен за смъртта на 1,4 милиона души всяка година, което е 1/4 от всички смъртни случаи от злокачествени заболявания. В Европейския съюз е причина за смъртта на около 270 000 души годишно. В България ракът на белия дроб е най-честото злокачествено заболяване при мъжете и петото по честота при жените. Данните за 2016 г. показват, че с рак на белия дроб са диагностицирани над 4000 българи.", "date": "2018.11.24", "title": "Д-р Пенчева разкрива кога се открива карцином на бял дроб"}
{"url": "https://www.blitz.bg/zdrave/zdravni-novini/nepodoziranata-opasnost-za-zdraveto-ot-nevinnite-sapuneni-mekhurcheta_news641217.html", "text": "Нови изследвания показват, че сапуненото балонче може да бъде източник на опасни бактерии. Когато балонът се пръсне, микроорганизмите се разпръскват във всички посоки в най-малките капчици.   Учените са изследвали бактериите на повърхността на сапунените мехурчета. В списание Physical Review Letters са публикувани резултатите от научната работа, от която става ясно, че бактериите са способни да променят физиката на сапунения балон, така че да се увеличи разпространението на вредни микроорганизми.", "date": "2018.11.24", "title": "Неподозираната опасност за здравето от невинните сапунени мехурчета"}
{"url": "https://www.blitz.bg/zdrave/zdravni-novini/itsko-fintsi-razkazva-za-taynata-na-zdravoslovniya-zhivot_news641474.html", "text": "Ицко Финци е роден в София на 25 април 1933 г. След завършване на Висшия театрален институт като професионален актьор започва в Димитровградския драматичен театър. След това работи в трупите на Бургаския театър, “Сатирата”, “Театър София” , “Младежкия театър” и “Малък градски театър зад канала”. Сред запомнящите се негови роли в театъра са тези на Точилко в “Както Ви харесва” от Шекспир, Ромул в “Ромул Велики” от Дюренмат, Старият в “Когато розите танцуват” от Валери Петров, Молиер в “Молиер” от Булгаков... Снимал се е в около 80 наши и чужди филмови продукции.  Изиграл е много култови и запомнящи се персонажи в българското кино, сред които са главните му роли във филмите на режисьора Едуард Захариев: “Преброяване на дивите зайци”, “Вилна зона” и “Елегия”, комедията “Нашият Шошканини” на Джеки Стоев, част от която става и легендарният Първоаприлски концерт със Симфоничния оркестър на БНР с диригента Александър Владигеров, в който са солисти заедно с Тодор Колев, Николай Бинев и Рашко Младенов.    През 2009 г. Ицко Финци издаде книга с дългото заглавие “Мотоциклетът, Ромул Велики, Наивист, Пак тогава, в Сао Пауло, Какъв съм за Питър Брук?, Бобо и други четива”. Носител е на Аскеер за цялостно творчество, награда за цялостен принос на САБ и награди за отделни роли във филми и спектакли. Почетен гражданин е на София. На 83 години актьорът се ожени за 45 години по-младата си любима - театроведката Лиза Боева, а година по-късно стана баща на малката Матилда. От първия си брак с пианистката Гина Табакова Финци има син Самуел, който вече е на 52 години, и е световноизвестен актьор с изключителна кариера в Германия.   - Ицко, на юбилейния ви концерт на 11 октомври в зала “България” по повод 85-годишнината ви представихте филма “Уилям Шекспир: най-известният човек, който никога не е съществувал!” на вашата съпруга - режисьорката Лиза Боева. Защо решихте да правите филм за Шекспир? - Бях прочел едно интервю с Иля Гилилов, известен руски шекспировед, и разбрах, че е било справедливо винаги да се съмнявам в публикуваните биографии на Шекспир. Шекспир от Стратфорд ли е автор на тези пиеси? Невъзможно.Той не е бил от аристокрацията. Какво е можел да знае за живота на херцозите, на кралете? Книгата на Гилилов “Играта “Уилям Шекспир” или Тайната на Великия Феникс” разказваше истината.  Попитах Лиза дали да не направм филм за това. Тя потъна в тази материя толкова дълбоко, че написа научен труд - близо 250 страници изследване. Сама стигна до свои бeспорни доказателства кой е авторът на пиесите, крил се под името Шекспир. Човек завършил  два университета, започнал да следва за трети път в Падуа, високообразован, гениален, но не онзи Шакспер, актьорът, роденият в Стратфорд, както е написано в христоматиите. ", "date": "2018.11.24", "title": "Ицко Финци разказва за тайната на здравословния живот"}
{"url": "https://www.blitz.bg/obshtestvo/ekspert-posochi-kolko-bi-pechelila-blgariya-na-den-ot-turski-potok_news641597.html", "text": "\"Не виждам формални поводи строителството на газопровода \"Турски поток\" през България да бъде оспорено“. Това смята журналистът Юрий Барсуков, цитиран от БНР.\"Причините са предимно от географски характер, защото маршрутът през Гърция не позволява на \"Газпром\" да изпълни задачата си, а задачата е да създаде алтернатива на украинския маршрут за снабдяване на балканските страни. Ако \"Газпром\" беше избрал Гърция, то можеше да снабдява съответно Гърция, България, доколкото тя граничи съответно с Турция, но по никакъв начин не би могъл да снабдява Сърбия и би имал много гоуеми трудности със снабдяването на Унгария. От техническа гледна точка, от гледна точка на базовия бизнес, маршрутът през България, Сърбия, Унгария беше оптимален и всъщност единствено възможен\", обясни той.  Според журналиста Юрий Барсуков, България би печелила около 200 милиона долара на година от транзитни такси. Пред \"Хоризонт\" той коментира, че в сравнение с \"Турски поток\", проектът \"Южен поток\" е бил по-изгоден за България.", "date": "2018.11.24", "title": "Експерт посочи колко би печелила България на ден от \"Турски поток\""}
{"url": "https://www.blitz.bg/ikonomika/temenuzhka-petkova-s-goreshcha-informatsiya-za-turski-potok_news641612.html", "text": "От „Газпром” не е дошла официална информация, че втората тръба на „Турски поток” ще минава през територията на България. Това заяви министърът на енергетиката Теменужка Петкова.  „Ние работим за това да запазим стратегическото си място на газовата карта на Европа. Това може да се случи, ако предприемем адекватни действия и да направим така, че тези важни проекти да не заобиколят България. Дали „Турски поток” ще мине през България, не зависи само от руския президент, но и от нас”, добави тя пред Нова телевизия.  „Трябва да изчакаме официалната информация от колегите. Ние сме готови за реализацията на един такъв проект. Всичко, което ще се реализира, ще бъде изцяло в съответствие с европейското законодателство”,  категорична бе тя.     „Никой няма да направи нещо, което да накърни интересите на България”, увери министърът.  \"В енергетиката има и много геополитика. Когато става въпрос за такива проекти, трябва да ги разглеждаме от гледна точка на финансовата им обоснованост. Трябва да сме много балансирани и премерени в стъпките, които предприемаме. Според първоначалните анализи, които сме направили, инвестицията, която трябва да се направи, е 2,6 млрд. лв. в инфраструктура. Анализите са индикативни. Те показват, че ако бъде реализиран подобен проект и тези разходи, които направим, за период от 20 години „Булгартрансгаз” ще реализира печалба в размер на 4 350 000 000 лв.\", посочи тя.             ", "date": "2018.11.24", "title": "Теменужка Петкова с гореща информация за \"Турски поток\""}
{"url": "https://www.blitz.bg/obshtestvo/eto-kolko-narusheniya-otkri-kzp-po-vreme-na-cherniya-petk_news641646.html", "text": "400 лева за пазар по време на Черния петък. Толкова средно са похарчили хората, които вчера обсадиха големите магазини в преследване на намаления.   Търговците обещават намаленията да продължат и следващата седмица, а пред моловете има дълги опашки от автомобили и ден след големите промоции.  „15 са случаите на конкретни нарушения, но част от проверките все още не са приключили. Тяхната цел е да установят дали старите цени на стоките са прилагани, така както изисква законът. Срещат се и типичните за минали периоди нарушения в, слава Богу, не голям обем. Тоест, не навсякъде намаленията са реални, не навсякъде се обявяват коректно за кои стоки се отнасят. Може да се окаже, че е анонсиран голям процент, а когато влезете в магазина, се оказва, че едва за няколко стоки важи този процент. Информацията от това проучване посочва, че българинът заделя 400 лв. Това е една доста солидна сума, която може да го прави съпоставим със средностатистическия италианец”, коментира пред Нова телевизия Димитър Маргаритов, председател на Комисията за защита на потребителя .    По данни на един от най-големите сайтове за онлайн пазаруване у нас, само през първата половина на деня в петък клиентите са похарчили около 25 милиона лева. Това е с близо 20% повече в сравнение с миналата година.  Поръчаните онлайн продукти са 185 000. Сред най-търсените от потребителите стоки са малките домашни електроуреди, детските играчки, телевизорите и мобилните телефони, както и козметичните продукти.   А колко време прекарват европейците в пазаруване? Изследване, проведено в няколко страни, поставя на първо място германците. Те прекарват  35 минути дневно в обиколки по магазините. След тях се нареждат жителите на Холандия и Великобритания, които също отделят повече от 30 минути на ден. На дъното на класацията е Румъния - хората там пазаруват едва 17 минути дневно. В изследването не са посочени данни за България. ", "date": "2018.11.24", "title": "Ето колко нарушения откри КЗП по време на черния петък"}
{"url": "https://www.blitz.bg/ikonomika/bloomberg-znakt-na-smrtta-se-obrazuva-na-nefteniya-pazar-kakvo-veshchae-tova_news641610.html", "text": "На 23 ноември цената на петрола сорт Brent падна със 7% до 59,8 долара за барел. Седмица по-рано спадът бе още по-осезаем - почти 12%. Това свидетелства за възможно по-нататъшно падане на цените на петролните фючърси, пише Bloomberg.  За първи път от юни 2017 година 50-дневният пълзящ среден показател на фючърсната цена за американския петрол WTI е паднал под 200-дневния, което е довело до пресичане на двете линии на диаграмата. Експертите наричат подобно рядко явление „знакът на смъртта” - ситуация, при която краткосрочните плъзгащи се средни стойности на актива падат по-ниско от дългосрочните.  Голяма част от специалистите свързват падането на цената с рекордните обороти на производство на „черно злато” в Саудитска Арабия. Заради свръхпредлагането на суровини на петролния пазар световното търсене намалява.    ", "date": "2018.11.24", "title": "Bloomberg: „Знакът на смъртта” се образува на нефтения пазар, какво вещае това?"}
{"url": "https://www.blitz.bg/obshtestvo/100-krchmi-na-sd-zaradi-nelitsenzirani-pesni_news641638.html", "text": "Около 100 дела водят от сдружението за колективно управление на авторски права „Музикаутор“ със собственици на заведения, които не са лицензирали музиката, която пускат на територията на обектите си. Това са с 20 повече съдебни процедури от месец юни насам, като тогава от организацията обявиха, че са в най-активния си период във воденето на спорове в съда, съобщава .     Въпреки това приблизително в 60% от случаите, когато се установи нерегламентирано излъчване на музика в търговски обекти, споразумение се сключва преди фазата на процеса. „Причините са две. Първо, ползвателят се възползва от по-облекчено обезщетение, второ си спестява съдебните разходи“, казват от „Музикаутор“, които вече стартираха кампанията си за обучение на общински инспектори, които ще започнат проверки по заведенията от началото на следващата година.     Очакванията са, че по този начин ще се намали сивият сектор в публичното изпълнение, тъй като до този момент контролна функция имаха единствено петима инспектори от Министерството на културата. „Факт е, че процедурата все още не е възприета и стартирала, за да окаже толкова бързо ефект върху ползвателите. Това, което можем категорично да отчетем, е че се забелязва интерес от страна на общините за провеждане на обучителна и разяснителна кампания при тях, която ние вече стартирахме. Все още е рано да правим обобщение за процента от обекти, които са уредили правата си след приетите промени, защото реално те все още не функционират“, казват от организацията.     Развитие в положителна посока се забелязва обаче при организирането на концерти. Практиката за създаването на фирми-еднодневки за концертно участие у нас се среща все по-рядко. Причината – сред последните промени в Закона за авторското право и сродните му права е въвеждането на т.нар. „солидарна отговорност“ на залите, в които се провежда събитието.     \"С известни изключения все още не може да се разчита на инициатива от страна на организаторите да лицензират своите събития. В този смисъл активността премина в залите, в които се провеждат тези събития. Ръководството на залите доби оперативен навик да се консултира с Музикаутор при всеки провеждан концерт и да получава писмено потвърждение, че правата са уредени\", съобщават още от сдружението.    ", "date": "2018.11.24", "title": "100 кръчми на съд заради нелицензирани песни"}
{"url": "https://www.blitz.bg/obshtestvo/plovdiv-na-5-to-myasto-za-nay-izgodno-zarezhdane_news641641.html", "text": "Цените на горивата в страната продължават да падат. Според платформата за сравняване на продажните стойности на горивата - Пловдив е на 5-то място по осреднени стойности за литър бензин, петрол, газ и метан.   Само метанът в Пловдивска област е по-скъп от средното за средата до 1.54 за килограм, докато останалите горива са със стотинка-две по-евтини от общия фон. Бензинът от най-разпространения клас върви около 2,07 лв за литър, ала в центъра на града се предлага и за далеч по-ниски стойности - 1,89 за литър. Положението с дизела е аналогично, при средна стойност от около 2,28 лв/л., бензиностанции предлагат с около 15 ст надолу до 2,12., пише  .  Прости сметки показват, че цената на бензина в момента е най-евтина за година назад. Дизелът пък се върна на нивата си от пролетта. При рязкото поскъпване, което започна в началото на септември и набра пик през октомври, сега само за няколко седмици горивата се сринаха с 20-30 ст. след поскъпването през октомври. Пиковите стойности на дизела тази година са около 2,6 лв/л., а на бензина около 2,4 лв/л.   Причината за чувствителното поевтиняване са котировките на петрола, които паднаха до 56 долара. Това е най-ниското им ниво от повече от една година - подобни цени е имало през октомври 2017 г., когато бензинът е струвал колкото сега.  Котировките загубиха само за месец близо 30% след като САЩ позволиха на някои държави да продължат да купуват ирански петрол. В началото на октомври нефтът струваше близо 85 долара.  Американската инвестиционна банка JP Morgan понижи прогнозата си за петрола през следващата година и предвижда цената да е средно 73 долара за барел, а не 83.50 долара.  Според големи петролни търговци до края на годината ще има ново намаление на цените на горивата, ако нефтът запази сегашните си котировки. Понижението им се отразявало в цените на дребно със закъснение от десетина дни.  Това означава, че през декември може да се очаква бензинът масово да е под 2 лв, а дизелът да струва към 2.20 лв. ", "date": "2018.11.24", "title": "Пловдив на 5-то място за най-изгодно зареждане"}
{"url": "https://www.blitz.bg/layfstayl/svetski/reporterka-na-gala-praznuva-godishnina-s-vodeshch-ot-nova-televiziya_news641693.html", "text": "Красивата репортерка на Гала - Ася Енева се похвали, че чества първата си годишнина с водещия на новините по Нова телевизия - Богомил Грозев.Е, не бързайте да си мислите, че двамата са гаджета. Самата преподавателка по балет подчерта, че годишнината им се отнася за приятелството им в \"Инстаграм\".  По повод на общия им празник, Енева пусна стори, на което заедно с Грозев се усмихват. ", "date": "2018.11.24", "title": "Репортерка на Гала празнува годишнина с водещ от Нова телевизия!"}
{"url": "https://www.blitz.bg/lyubopitno/nauka-i-tekhnologii/pochti-vsichki-pritezhavame-tova-kachestvo-a-to-e-mozchen-defekt_news641670.html", "text": "Постоянният оптимизъм е една наистина уникална човешка характеристика – имаме навика да вярваме, че нещата са по-добре, отколкото изглеждат. Че отрицателните последици няма да ни застигнат, въпреки че връхлитат останалите. Би било логично хората да променят тези свои очаквания, когато се сблъскат със суровата действителност. И въпреки това не го правят. Кой е виновникът? Нашият мозък, сочи изследване, цитирано от Popular Science и Obekti.bg.   От доста време насам невроучените се опитват да открият психологическата причина за подобно поведение, тъй като нагласа от типа „Не може да се случи на мен“ и „Тази година нещата ще се оправят“ всъщност може да ни навреди. Екип от Англия и Германия успява. Учените дават на участниците в своето проучване списък с 80 негативни ситуации в живота, включително заболяване от алцхаймер, уволнение, изневяра и т.н. Всеки един от тях трябва да определи каква е вероятността това да се случи и на него. Впоследствие им се съобщава какъв е реалният шанс да изпитат подобно нещо. Накрая участниците са подканени отново да определят вероятността това да им се случи. Междувременно учените наблюдават внимателно мозъчната им дейност. Хората, които научават, че вероятността това да се случи и на тях е по-малко вероятна, са по-склонни да променят своята оценка. От друга страна, когато нещата са по-лоши от очакваното, участниците продължават да дават оригиналния си отговор. Какво се случва в мозъка ни междувременно? Когато нещата са по-добре от очакваното, дейността в предния кортекс се увеличава няколкократно. Когато са зле обаче, тя е много по-слаба. „Откритията ни показват, че човешката склонност към оптимизъм се увеличава допълнително от невъзможността на мозъка да кодира грешките в оценки, когато сме изправени пред песимистични новини“, пишат авторите на изследването, публикувано в онлайн изданието Nature Neuroscience.", "date": "2018.11.24", "title": "Почти всички притежаваме това качество, а то е мозъчен дефект"}
{"url": "https://www.blitz.bg/kriminalni/misteriozna-smrt-spoletya-blgarka-na-ostrov-rodos_news641650.html", "text": "Българска имигрантка почина от травма в главата след падане от стълба. Инцидентът е станал в дома на 85-годишен гръцки гражданин на ул. „Дамаскинос“, за когото българката се грижела като домашна помощница на гръцкия остров Родос.  Според показания на дъщерята на българката, която също работи в Гърция смъртта на майката е криминален, а не битов инцидент и настоява за разследване на случая.    ", "date": "2018.11.24", "title": "Мистериозна смърт сполетя българка на остров Родос"}
{"url": "https://www.blitz.bg/layfstayl/za-damite/gabi-otide-da-rodi-malkata-bea-no-v-tozi-moment-se-sluchi-neshcho-zaradi-koeto-i-dvete-edva-ne-umryakha-snimki_news641369.html", "text": "Раждането на бебе е най-голямата радост, която може да споходи всяка жена. Радостта за бъдещите татковци също е неземно голяма. Всяка бъдеща майка по различен начин се подготвя психически и физически за самото раждане. Истината е, че колкото и книги и материали да са прочели бъдещите родители, колкото и видеа да са изгледали, на колкото и консултации и обучения да са ходили, същинското раждане ги изненадва напълно.   Доказателство за това е и историята на 23-годишната Габи. Тя й 31-годишният й съпруга Тери Марлоу живеят в английския град Лонгфийлд. Нежната половинка в семейството е инструктор по йога, а мъжът й автопатрул в града. Когато научили, че ще стават родители двамата били изключително щастливи. За съжаление щастието им помръкнало в деня, в който Габи била приета в местната болница, за да ражда. Случилото се бе кошмарно. За малко щях да умра. По-страшното е, че и бебчето ми бе между живота и смъртта. Реших да го споделя случилото се, за да предупредя бъдещите майки. Трябва да внимават, но и не трябва да забравят, че никога не трябва да спират да вярват в чудеса”, казва Габи.", "date": "2018.11.24", "title": "Габи отиде да роди малката Беа, но в този момент се случи нещо, заради което и двете едва не умряха (СНИМКИ)"}
{"url": "https://www.blitz.bg/layfstayl/skorost/unikalno-vsichki-avtomobili-volkswagen-polo-bw-byakha-izkupeni-samo-za-minuta-snimki_news641368.html", "text": "Автомобили от ограничената серия Volkswagen Polo Black & White бяха поставени за продажба на онлайн платформата за търговия Lazada. От момента на началото на продажбата им до последната сделка бе изминала по-малко от минута.В цената им са били включени допълнителни аксесоари - 15-инчови джанти и специална бяла боя.    ", "date": "2018.11.24", "title": "Уникално! Всички автомобили Volkswagen Polo BW бяха изкупени само за минута (СНИМКИ)"}
{"url": "https://www.blitz.bg/layfstayl/za-damite/zhestok-skandal-trese-kralskoto-semeystvo-prints-khari-i-megan-markl-napuskat-dvoretsa_news641684.html", "text": "Британският принц Хари и съпругата му Меган Маркъл ще напуснат двореца в Кенсингтън и ще градят семейство на друго място. Това се налага заради напрежение в кралското семейство. Сблъсъкът е огромен.   Само преди няколко дни от   ви разкрихме     Безсъмнено всички сме свикнали да виждаме представителите на кралското семейство на Великобритания винаги с безупречен вид, усмихнати, щастливи и задружни. Доказателство за това са и   Преместването е планирано за началото на 2019 година.", "date": "2018.11.24", "title": "Жесток скандал тресе кралското семейство, принц Хари и Меган Маркъл напускат двореца!"}
{"url": "https://www.blitz.bg/lyubopitno/kakvo-predstavlyava-byalata-technost-nad-kiseloto-mlyako-i-zashcho-ne-tryabva-da-ya-izlivate_news641673.html", "text": "Може би сте забелязали, че над самото кисело мляко често се образува странна бяла течност. Повечето от нас имат навика да я изливат в мивката. Недейте, съветва obekti.bg.   Този феномен се нарича „дефект на суроватъчното отделяне“ в хранителната индустрия. Той настъпва, когато структурата на киселото мляко стане нестабилна, често поради излагане на повишена температура. Нестабилността води до свиване на гелната структура на киселото мляко, което води до отделяне на съдържимата вода в отделна фаза и избутването и към повърхността като по-лек компонент. Някои компании добавят стабилизатори, за да попречат на това отделяне. Ако обаче попаднете на подобна течност във вашето кисело мляко, не се тревожете. Това дори е добър знак – в продукта не са добавен излишни стабилизатори. Тя е съставена предимно от вода и суроватка, богата на минерали и белтъчини. Суроватката, наричана още цвик, е естествен млечен серум, съдържащ млечни протеини (лактоалбумини, лактоглобулини), млечна захар (лактоза, съставена от галактоза и глюкоза) и някои минерални соли. Тя не съдържа казеин, сол и има микроскопични количества млечни мазнини. Затова следващият път, когато се натъкнете на нея, не я изливайте, защото дори е полезна за тялото.", "date": "2018.11.24", "title": "Какво представлява бялата течност над киселото мляко и защо не трябва да я изливате"}
{"url": "https://www.blitz.bg/svyat/moshchna-eksploziya-v-kitay-ima-zaginali-video_news641675.html", "text": "Мощна експлозия разтърси производствен цех в Североизточен Китай, съобщават световните осведомителни агенции. При взрива загинаха двама и бяха ранени други 57 души. Някои от пострадалите са в критично състояние.  Инцидентът станал в цех за производство на машинно оборудване в провинция Джилин. Експлозията е предизвикала огромен пожар, с който се бориха десетки огнеборци. Нанесени са щети на 370 къщи, разположени в непосредствена близост до фабриката.  15 от постройките са изцяло срутени. Издирват се хора, затрупани под отломките. Причините за инцидента се изясняват.      ", "date": "2018.11.24", "title": "Мощна експлозия в Китай, има загинали (ВИДЕО)"}
{"url": "https://www.blitz.bg/svyat/padna-samolet-ima-zaginali-turisti_news641689.html", "text": "Трима финландски и двама местни граждани загинаха при катастрофа на малък частен самолет в Зимбабве, съобщиха днес местни зимбабвийски медии, цитирани от световните осведомителни агенции.  Според вестник \"Зимбабве хералд\" самолетът се разбил вчера в Масвинго на път за популярния туристически обект водопада Виктория на река Замбези.  Представители на зимбабвийските въздухоплавателни власти заявиха, че все още не са установили причината за катастрофата.  Представител на окръжните власти потвърди пред вестника, че са загинали петима души и добави, че телата са \"обезглавени и са обезобразени до неузнаваемост\".  Полицията съобщи за трима загинали и заяви, че самолетът се е разбил в склон. Финландската телевизия съобщи, че загиналите чуждестранни граждани са на възраст 50, 51 и 53 години.  Финландското министерство на външните работи заяви, че засега не може да потвърди дали сред загиналите има финландци. Финландската служба за разследване на транспортни произшествия посочи, че е направила неуспешен опит да се свърже със зимбабвийските власти.  \"Това е ужасяваща трагедия\", каза почетният консул на Финландия в Хараре Джим Уорд пред финландския таблоид \"Илта-саномат\". Той заяви, че целта на пътуването на групата не е известна ", "date": "2018.11.24", "title": "Падна самолет, има загинали туристи!"}
{"url": "https://www.blitz.bg/layfstayl/old-school-krasavitsi-i-avtomobili-retro-snimki_news641375.html", "text": "Имаше времена, в които рекламите не се концентрираха върху дългите крака, задниците и бюста.  И изглежда, че не е съвсем правилно да се оплакваме, но все пак понякога на човек му се иска да погледне по-скромни момичета, които не показват всичко наведнъж, ами разтягат удоволствието.    ", "date": "2018.11.24", "title": "Old School. Красавици и автомобили (РЕТРО СНИМКИ)"}
{"url": "https://www.blitz.bg/svyat/zagoryal-mladezh-smlya-ot-boy-nyuyorkchanka-otkazala-mu-oralen-seks-no-mu-se-sluchi-neshcho-koeto-ne-be-ochakval-video_news641562.html", "text": "39-годишна жителка на Ню Йорк със сетни сили успя да отблъсне насилник, който я пребил и опитал да я принуди да му прави орална любов, съобщава New York Daily News.  Местната полиция разпространи снимки на голия до кръста заподозрян. Това е 21-годишният Николоас Самару от Тринидад и Тобаго. Младият мъж бил на гости на леля си. Заедно с нея и приятелят й били на бар, след това срещнали жертвата и заедно се отправили към жилището на лелята. Малко преди зазоряване Николоас се скарал с домакинята и след бурен скандал двамата с приятеля й напуснали жилището. Останал насаме с новата си приятелка, чужденецът заключил вратата и започнал да я бие. Тя загубила съзнание, а когато отново отворила очи, 21-годишният мъж започнал да я налага с нова сила.  Жената отново изпаднала в безсъзнание. Когато отново се свестила, видяла, че Николоас е насочил нож срещу нея.  Размахвайки оръжието пред лицето си, той опитал да я принуди да му прави орална любов. Подчинявайки се, тя го ухапала по члена. Докато той агонизирал, тя успяла да избяга.  На снимките, разпространени от полицията, заподозреният е запечатан, докато се опитва незабелязано да напусне местопрестъплението.  ", "date": "2018.11.24", "title": "Загорял младеж смля от бой нюйоркчанка, отказала му орален секс, но му се случи нещо, което не бе очаквал (ВИДЕО)"}
{"url": "https://www.blitz.bg/svyat/sdelkata-za-brekzit-vse-po-blizo-ispaniya-se-razbra-s-es-za-gibraltar_news641680.html", "text": "Испания е постигнала споразумение с Европейския съюз за Гибралтар, което открива пътя предвидената за утре среща на върха на Евросъюза в Брюксел да се състои. Тя трябва да одобри споразумението за Брекзит, договорено от правителството на британската премиерка Тереза Мей, съобщи дипломатически източник в Брюксел.  \"Преговорите продължиха през нощта с Испания и с Великобритания. В току-що проведен телефонен разговор председателят на Европейския съвет Доналд Туск и испанският премиер Педро Санчес постигнаха споразумение за Гибралтар. Срещата на върха ще се състои\", каза източникът.  Междувременно британското правителство оповести писмо от британския посланик в ЕС Тим Бароу до секретариата на Туск, в което се посочва, че Великобритания няма да изхожда от презумпцията, че евентуален бъдещ търговски договор между нея и ЕС ще се отнася и за Гибралтар, предаде Ройтерс.  От Мадрид пък бе съобщено, че в близките часове испанският премиер Педро Санчес ще направи изявление, в което ще изложи постигнатото споразумение. Вчера  той заплаши, че няма да отиде в Брюксел и съответно няма да подкрепи споразумението  за Брекзит, ако Лондон не потвърди, че бъдещето на анклава ще се решава в разговори между Великобритания и Испания.  Мнозина запознати в Брюксел смятат, че този ход на Санчес е бил предназначен главно за вътрешнополитически цели - той е изправен идната седмица пред регионални избори в Андалусия - южната провинция, към която според испанците принадлежи спорният анклав, който от 300 г. представлява британска военноморска база.  Британският премиер Тереза Мей заминава днес за Брюксел, за да разговаря довечера с председателя на Европейската комисия Жан-Клод Юнкер и председателя на Европейския съвет Доналд Туск преди утрешната среща на лидерите от ЕС, предаде междувременно ДПА.  Мей среща категорична съпротива срещу споразумението за Брекзит както от подкрепящи, така и от противопоставящи се на излизането от ЕС депутати в британския парламент, много от които са от нейната Консервативна партия. Проблемът е предпазният механизъм, на който тя се е съгласила, гарантиращ, че границата между Република Ирландия и Северна Ирландия ще остане отворена. ", "date": "2018.11.24", "title": "Сделката за Брекзит все по-близо! Испания се разбра с ЕС за Гибралтар"}
{"url": "https://www.blitz.bg/intsidenti/stikhii/takv-apokalipsis-v-sveshcheniya-grad-meka-nikoga-ne-e-bil-video_news641686.html", "text": "Проливни дъждове наводниха мюсюлманския свещен град Мека.  В резултат на лошото време, улиците са се превърнали в реки. Стихията е толкова мощна, че  потокът от вода дърпа паркираните коли. Най-пострадал е районът на ер-Рашидия.    Припомняме, че Проливни дъждове предизвикаха наводнения в пустинята на Саудитска Арабия. Рядкото явление сериозно повреди къщи и наложи евакуацията на най-малко 4 хиляди души.   Съобщава се и за 30 жертви. Силните валежи са довели до наводнения и в Рияд, Мека и Джеда. Саудитски медии съобщават, че покривът на международното летище \"Кинг Халид\" в Рияд е повреден от силния дъжд.   Властите в кралството са изпратили спасителни екипи в Кувейт, за да помогнат на местните служби за спешна помощ.    ", "date": "2018.11.24", "title": "Такъв апокалипсис в свещения град Мека никога не е бил (ВИДЕО)"}
{"url": "https://www.blitz.bg/svyat/ubikha-viden-myusyulmanski-dukhovnik-v-kabul_news641687.html", "text": "Ръководителят на върховната религиозна институция в Афганистан бе убит днес в Кабул, четири дни след като десетки мюсюлмански теолози загинаха в самоубийствен атентат също в столицата, предаде Ройтерс.   Маулауи Абдул Басир Хакани, лидер на кабулския Съвет Улема е бил застрелян. Тялото му е било намерено в жилищен квартал на Кабул, каза високопоставен полицай, пожелал анонимност. Покушението срещу Хакана става, по време когато членовете на Улема се опитват да преодолеят последиците от ужасяващия атентат във вторник в банкетна зала, където се бяха събрали мюсюлмански богослови (улеми) да отбележат рождението на пророка Мохамед. Тогава загинаха 55-има от присъстващите и над 90 бяха ранени. Афганистанският Съвет Улема (Съвет на богословите) се финансира от правителството, но е независима религиозна институция. Създадена след свалянето на талибаните от власт през 2002 г. и има представителства във всички провинции на страната. През тази година в Съвета са членували 2500 теолози и духовници - сунити и шиити. Талибаните смятат членовете на Улема за марионетки на подкрепяното от Запада правителство, отбеляза Ройтерс. ТАСС цитира съобщение на Синхуа, че при въздушен удар на международната коалиция са били ликвидирани двама видни полеви командири от талибаните. Ударите били нанесени предната нощ в района на селището Гилан в провинция Газни.", "date": "2018.11.24", "title": "Убиха виден мюсюлмански духовник в Кабул"}
{"url": "https://www.blitz.bg/layfstayl/skorost/zrelishche-pikap-s-moshchnost-1200-ks-se-vzrivi-po-vreme-na-test-video_news641370.html", "text": "Много неочаквано приключи тестването на тунингован Ford F-350. Дизеловият пикап от Форд не успя да понесе натоварването и ефектно избухна.По-късно се оказало, че Ford F-350 е бил модифициран много сериозно. Преди експлозията, на стойката все пак е била фиксирана мощност от 1220 к.с., . а. и максималният въртящ момент е 2982 Nm.    ", "date": "2018.11.24", "title": "Зрелище: Пикап с мощност 1200 к.с. се взриви по време на тест (ВИДЕО)"}
{"url": "https://www.blitz.bg/lyubopitno/ucheni-shche-zatmnyavat-slntseto-i-tova-shche-bde-vpechatlyavashcho-evtino_news641602.html", "text": "Разпръскването на затъмняващи Слънцето химикали на голяма височина над Земята, за да се забави глобалното затопляне, ще е \"впечатляващо евтино\", като ще струва около 2,25 млрд. долара годишно за 15-годишен период, сочат резултатите от изследване, цитирани от Reuters. Някои учени заявиха, че геоинженерна технология, известна като стратосферно аерозолно инжектиране, може да ограничи свързаното с климатичните промени повишаване на температурите.Макар да е недоказан и хипотетичен, методът ще изисква използване на огромни маркучи, оръдия или специално проектиран за целта космически кораб, за да може големи количества сулфатни частици да се разпръснат в горните слоеве на атмосферата и да имат ролята на отразителна бариера срещу слънчевата светлина.  Учени от Харвардския университет поясниха, че общата цена на свързаната със стратосферното аерозолно инжектиране кампания за 15-годишен период, считано от днес, ще е 3,5 милиарда долара, добавяйки, че средните годишни разноски за операциите ще са 2,5 милиарда долара за 15-годишен период.  \"Не правим преценки дали стратосферното аерозолно инжектиране е желателно или не, а просто показваме, че осъществяването на амбициозна програма за 15-годишен период, считано от днес, е технически възможно от инженерна гледна точка и впечатляващо евтино\", отбелязаха учените. ", "date": "2018.11.24", "title": "Учени ще затъмняват Слънцето и това ще бъде \"впечатляващо евтино\""}
{"url": "https://www.blitz.bg/lyubopitno/kosmicheski-arkhitekt-na-mars-mozhe-da-zhiveem-pod-nebe-ot-led_news641608.html", "text": "Как биха изглеждали домовете ни и как бихме извършвали съвсем прости действия, ако живеем… на Марс? Работата на космическият архитект Карл-Йохан Сьоренсен е да търси отговорите на тези въпроси. Говорим докато ни показва симулатор, чрез който усещаме какво е да ходиш по повърхността на Марс – изглежда забавно, пише bTV.„Твоето тегло ще бъде около 33% от нормалното тук на Земята. Ще ти бъде много по-лесно да преминаваш например по стълби, защото ще тежиш много по-малко. Дори ще можеш да скочиш над един метър без никакъв проблем”, посочва Карл-Йохан.  Именно заради по-слабата гравитация конструкциите могат да бъдат много по-елегантни и с много по-тесни основи. „Можем да използваме слой от повърхността на Марс като основа. Но също така има и воден лед на Марс, което означава, че бихме могли да строим и с лед. Ледът предпазва от радиация, така че в далечно бъдеще ние ще можем да живеем под небе от лед”, обяснява младият архитект. Прозорците обаче ще са малки, „защото стъклото е уязвима част, през която радиацията може да премине”. Тя не е единственият проблем: „На Марс има много прашни бури, които покриват цялата планета. Те са като пясъчни бури, които изпълват цялата атмосфера. Около 99 процента от светлината е блокирана, затова се опитваме да създадем и нови начини за добиване на енергия”. През 2016г. НАСА отправи предизвикателство към архитекти от цял свят за 3D проекти на космически местообитания.  А в момента е към финал и последният етап състезанието, което ще приключи в началото на месец януари. Колко сме близо до отиване на Марс? „Всяко ново поколение, което се интересува от това казва: \"Ние ще бъдем тези, които ще стъпят на Марс, но все още никой не е бил там. Сега се разработват нови ракети и очаквам, че точно по времето на нашето поколение хора ще могат да отидат на Марс и ние ще започнем да строим домовете си там”.", "date": "2018.11.24", "title": "Космически архитект: На Марс може да живеем под небе от лед"}
{"url": "https://www.blitz.bg/svyat/sashch-klimatichnite-promeni-zastrashavat-ikonomikata_news641620.html", "text": "Климатичните промени засягат околната среда и ще доведат до още повече бедствия като неотдавнашните горски пожари в Калифорния, се казва в правителствен доклад на САЩ, цитиран от ДПА и Дарик. Пожарите, в които загинаха над 80 души, както и други природни бедствия като урагани, ще стават все по-чести и по-унищожителни в САЩ в резултат на климатичните промени, се казва в Четвъртата национална оценка на климата, която се изготвя на всеки няколко години по поръчение на Конгреса.В доклада се казва, че климатичните промени ще засегнат и земеделието, производството и употребата на енергия, земните и водните ресурси, транспорта и човешкото здраве и благосъстояние в САЩ.     Докладът е написан от независими учени и служители на 13 федерални агенции. В него се отбелязва, че последните няколко години са поставили нови рекорди по опустошителни природни бедствия в САЩ, които са стрували близо 400 милиарда долара от 2015 г. насам. \"Затоплянето и засушаването допринасят за увеличаване на големите горски пожари в западната част на САЩ и в Аляска\", се казва в доклада.     \"Климатичните промени създават растящи предизвикателства за човешкото здраве и качество на живот, икономиката и природните системи, които ни поддържат\", предупреждават авторите на доклада.     Това включва влошаване на замърсяването на въздуха, което причинява сърдечни и дихателни заболявания, нарастване на заболяванията, предизвикани от насекоми, потенциал за увеличаване на смъртните случаи в периоди на горещи вълни и влошаването на алергиите. От 1900 г. средните температури в САЩ са се повишили с 1 градус по Целзий, като затоплянето е станало главно в последните десетилетия. Очаква се до края на века средните температури в страната да са по-високи с между 1,6 и 6,6 градуса по Целзий в зависимост от количествата отделени в атмосферата парникови газове, се предупреждава в доклада, който се позовава на множество изследвания.  Над 90 процента от настоящото затопляне е причинено от човешка дейност. Без емисии парникови газове природните сили като промените в отделяната от Слънцето енергия всъщност биха леко охладили Земята, казват авторите на доклада. ", "date": "2018.11.24", "title": "САЩ: Климатичните промени застрашават икономиката"}
{"url": "https://www.blitz.bg/lyubopitno/gospod-naistina-gi-e-nakazal-otkrikha-kakvo-se-e-stovarilo-vrkhu-sodom-i-gomor-snimki_news641609.html", "text": "На мястото на библейските Содом и Гомор американски  учени от Югозападния университет Албакърки откриха следи от паднал метеорит, съобщава сайтът \"Сайънс нюз\". Космическото тяло се е сблъскало със Земята преди четири хиляди години и е изпепелило тези два града на север от Мъртво море.     Археолозите осъществили разкопки в пет големи древни населени места в Йордания. Изследователите изясниха, че по тези места са живели хора в продължение на 2 500 години до края на бронзовия век. След това селищата са били изоставени в продължение на 600-700 години. По времето на падането на метеорита в района са живели около 40-65 хиляди души.     Резултатите от радиовъглеродното датиране са показали, че преди около 3 700 години постройките от кирпич внезапно са изчезнали, като са се запазили само каменните им основи. Освен това външният слой на много глинени предмети бил разтопен и в него се образували частици стъкло с кристали на цирконий. Това говори за много високи температурни въздействия, сравними  с температурата на повърхността на Слънцето.     Библейската легенда разказва, че в района на Мъртво море се намирали градовете Содом и Гомор, които били унищожени от Бог заради непростимите грехове на техните жители.           ", "date": "2018.11.24", "title": "Господ наистина ги е наказал: Откриха какво се е стоварило върху Содом и Гомор (СНИМКИ)"}
{"url": "https://www.blitz.bg/svyat/naprezhenie-sergey-lavrovislyamska-drzhava-e-syuznik-na-sashch-tselta-e-smyana-na-rezhima-v-siriya_news641677.html", "text": "Терористичната групировка „Ислямска държава“ е съюзник на Вашингтон в задачата да промени политическия режим в Сирия. Това коментира руският външен министър Сергей Лавров след разговори с португалския му колега Аугусто Сантос Силва в Лисабон.  „Държавният департамент заяви, че „Ислямска държава“ все още не е победена, и за да я победи, главно предварително условие е промяна на режима в Сирия“, каза руският министър. „Подозрението ми се потвърждава, че „Ислямска държава“ се разглежда от американците като извинение за военното присъствие на САЩ в Сирия и почти като съюзник в борбата срещу сирийския режим.“  Тоест, според Вашингтон, основната задача сега отново е да сменим режима, а не да победим „Ислямска държава“, подчерта Лавров и добави, че САЩ очевидно имат „скрити намерения в Сирия“.  Според него на територията, контролирана от сирийското правителство, „Ислямска държава“ е победена, но центрове на съпротива все още остават. „Основният център на „Ислямска държава“ се намира на територията, контролирана от Съединените щати“, заяви ръководителят на руската дипломация.  ", "date": "2018.11.24", "title": "Напрежение! Сергей Лавров:„Ислямска държава“ е съюзник на САЩ, целта е смяна на режима в Сирия"}
{"url": "https://www.blitz.bg/layfstayl/svetski/v-roklya-s-dekolte-do-ppa-desi-tenekedzhieva-posreshchna-britanskiya-elit-snimki_news641662.html", "text": "Легендарното Café de Paris в сърцето на Лондон отвори врати за Годишния благотворителен бал на фондация \"Стоян Камбарев\" , който се проведе в сърцето на английската столица, съобщава Нова тв.  Впечатляващата гала вечер за втора поредна година бе под патронажа на Принц Кирил, който заедно с председателя на фондацията Деси Тенекеджиева посрещна над 180 представители на британския и българския елит. Събитието бе класно и приказно красиво, а младите музикални звезди-открития на фондацията oмагьосаха публиката с таланта и енергията си.   Гостите се насладиха на удоволствия за всички сетива – прием, мултимедиен концерт-спектакъл и официална вечеря с изискано многостепенно меню, последвани от благотворителен търг с уникални предложения в сферата на изкуството, спорта и туризма. 8-годишният Аштън Майърс, разтопи сърцата на публиката като водещ, в тандем с очарователната британска актриса с български корени Девора Уайлд, която определено впечатли гостите.  Големите овации бяха за музикалните звезди - класическата певица Мария Славова и младите виртуози - пианистът Светослав Тодоров, братята цигулари Алекс и Мартин Зайранови и китаристът Георги Димитров-Жожо. Черешката на вечертa бе специалното изпълнение на Тони Мур от Iron Maiden и Cutting Crew, както и атрактивно шоу на акробата Кори и прекрасните балерини. Програмата включваше и специално продуцирани кратки филми на английски за мисията на фондацията, за Стоян Камбарев и за всеки един от младите музикални открития, едни от най-добрите в света за възрастта си и лауреати на редица престижни международни награди.   Официалните дизайнери на изисканото арт събитие Кolchagov&Barba дариха скъп ваучер за търга и облякоха в изящни рокли трите главни дами на вечерта – Деси Тенекеджиева, Девора Уайлд и Мария Славова, която приличаше на истинска принцеса излязла от приказките.  Залата на енигматичното Café de Paris бе препълнена с високопоставени гости, кралски особи и представители на бизнеса, политиката, културата и шоубизнеса. Патронът на бала, НВ Принц Кирил, бе в компанията на още двама принцове - синът му Тасило и племенникът му Борис – син на Принцеса Мириам Търновска, която беше очарована от емоционалното събитие. Сред гостите бяха още Ави Лернер – един от най-известните филмови продуценти в света, собственик на Милениум Филмс и студио Ню Бояна, бизнесдамата и продуцент Дарина Павлова, както и Хю Куарши – популярният британски актьор от Star Wars и много сериали на BBC, световноизвестните музикални продуценти Денис Инголсби и Саймън Бритън от Tears from Fears. Голямо внимание сред гостите предизвика и зашеметяващата Марта Вачкова - един от най- верните приятели на фондацията.   Благотворителният търг бе воден от уважаваният финансист Пол Карол - основател на първия клуб по дебати във Великобритания. Eдин от основните парньори на фондацията, Емил Кайкамджозов бе в компанията на съпругата си Лили и двамата избраха да станат притежатели на уникалното фототипно издание на „Четириевангелието на Цар Иван Александър“, дарено лично от арт колекционерa и филантропис Диляна Русева. Изключителен интерес предизвикаха произведенията на младите художници и визуални артисти, като техните творби бяха откупени от фондация “Стоян Камбарев” предварително, за да бъдат предлагани на търга.  Дарина Павлова наддава до последно за атрактивна картина на най-известния български стрийт арт художник- Виктория Георгиева - Mouse. С нея специално от Рим, за да подкрепи младите таланти пристигна и Мисис България Universe 2018 д-р Галина Долапчиева, която избра картина на авангардния и най-скъпо продаван български млад съвременен художник Калоян Илиев-Кокимото. Един от партньорите на бала тази година, Фреди Василев бе сред най-активните участници в търга и закупи както картината на Нора Ампова, така и две фотографии от Перу на Принц Кирил - специално дарени на фондацията, а накрая стана притежател и на ски ваканция в хотел Рила Боровец. Kартините на Радослав Нинов-Руди, Велизар Димчев, Огняна Серафимова, Мина Златева и Андрей Хамбарски отидоха в частните колекции на избрани ценители на изобразителното изкуство от всички точки по света. ", "date": "2018.11.24", "title": "В рокля с деколте до пъпа Деси Тенекеджиева посрещна британския елит (СНИМКИ)"}
{"url": "https://www.blitz.bg/svyat/izpluvakha-skandalni-kadri-ot-aferata-na-bil-klintn-i-lyuinski-stazhantkata-go-sblaznila-s-prashkite-si-snimkivideo_news640999.html", "text": "Непоказвани досега кадри разкриват, че месеци преди да избухме секс скандалът с Моника Люински и Бил Клинтън, сигналите за тяхната близост да били налице. Фотосите са част от документалната поредица „Аферата Клинтън“ на телевизионната мрежа A&E, съобщава „Бизнес инсайдър“.     На снимките се вижда как двамата се държат за ръце в Овалния кабинет през юни 1996 година – по това време двамата имали интимни отношения от 6 месеца. И това се случило не пред кого да е, а пред родителите на Люински, които били на посещение в Белия дом.   След като позира за снимка в Моника и семейството ѝ, Бил Клинтън за кратко я държи за ръцете, когато тя излиза от кабинета му – близо до мястото, където са се състояли многобройните им интимни срещи.         И бащата и мащехата на Моника усетили, че става нещо странно. „Когато влязохме, той беше дружелюбен, много фамилиарен с нас, и това беше някак странно. Но ние го приехме. Знаете, бяхме горди да сме там и да видим Овалния кабинет. Не на всеки му се случва“, спомня си Бернард Люински.      „Когато Клинтън ни позиционираше за снимките, изглеждаше малко странно“, спомня си и Барбара – втората майка на тогавашната стажантка.     В същия документален филм самата Моника Люински разказва пикатни подробности за първия си сексуален контакт с американския президент. Тя смята, че за първи път привлякла вниманието му по време на заседание на правителството, когато тя случайно му показала прашките си. Това се случило на 14 ноември 1995 година.           На този ден било организирани празненство със сътрудниците на Клинтън. Люински не била облечена делово и президентът можел да види бельото ѝ. След заседанието, когато тя отишла за малко в кабинета ѝ, Клинтън ѝ се усмихнал и с жест я приканил да влезе в стаята.     Там тя му признала, че го харесва като мъж и той я целунал в тъмната стаичка. Люински споделя, че тогава, когато била едва на 22 години, страшно много ѝ харесвало да получава вниманието на самия президент на страната.     След първата целувка Люински се върнала на работното си  място, но Клинтън я помолил да се върне в кабинета по-късно, за да могат да останат насаме. Това било началото на техните отношения, които продължили почти две години. Превод и редакция: БЛИЦ     ", "date": "2018.11.24", "title": "Изплуваха скандални кадри от аферата на Бил Клинтън и Люински! Стажантката го съблазнила с прашките си (СНИМКИ/ВИДЕО)"}
{"url": "https://www.blitz.bg/svyat/aleksandr-vuchich-srbiya-ne-e-sglasna-s-iznudvaneto-na-prishchina_news641644.html", "text": "Сърбия не е съгласна с изнудването на Прищина,заяви сръбският президент Александър Вучич, цитиран от македонската редакция на радио „Свободна Европа“ и Фокус. Арестът на четирима души от сръбска националност в рамките на разследването на убийството на сръбския политик Оливер Иванович от \"Свобода, демокрация, справедливост\", което бе извършено през януари 2018 г. в северната част на Косово, президентът на Сърбия Александър Вучич го определи като отклоняване на вниманието от случващото се с продуктите, внесени в Косово от Сърбия, след като Косово наложи 100% мито върху продуктите от Сърбия и Босна и Херцеговина.Вучич заяви това становище в петък вечерта, след среща с кабинета, оглавяван от Ана Бърнабич.  \"Арестът има своята роля в международната общност да не се говори за изгарянето на стоки от Сърбия\", каза след срещата в Белград президентът на Сърбия Александър Вучич.  По повод ареста във връзка с разследването на убийството на Оливер Иванович, която се води на територията на Косово от властите в Прищина, косовският премиер Рамуш Харадинай потвърди, че едно от лицата, които се издирва е и Милан Радойчич, вицепрезидент на Сръбската листа - политическа група в северната част на Косово , която поддържа тесни връзки със Сръбската прогресивна партия, оглавявана от сръбския президент Александър Вучич. Вучич поиска от съдебните органи в Сърбия да издадат заповед за арестуването му.  Заседание на правителството на Сърбия се проведе след поредицата от срещи през деня, след като косовската полиция в северната част на Косово арестува четирима души от сръбска националност в разследването на убийството на Оливер Иванович. ", "date": "2018.11.24", "title": "Александър Вучич: Сърбия не е съгласна с изнудването на Прищина"}
{"url": "https://www.blitz.bg/svyat/v-parizh-vri-i-kipi-zhltite-zhiletki-podpalikha-shanz-elize-stana-strashno-snimkivideona-zhivo_news641647.html", "text": "Френската полиция използва водни оръдия и сълзотворен газ, за да разпръсне поредния масов протест в Париж срещу нарастващите цени на горивата и икономическата политика на президента Еманюел Макрон, съобщава \"Ройтерс\".   Стотици недоволни граждани, облечени с жълти жилетки, се събраха на централния булевард \"Шанз Елизе\" с намерение да се отправят към Елисейския дворец. Демонстрантите бяха пресрещнати от полицейските части, които предварително бяха поставили ограждения на няколко места по булеварда.   Някои протестиращи пееха националния химн, а други носеха плакати с лозунги като \"Макрон - оставка\" и \"Макрон - убиец\".  Колоната се отправи към Триумфалната арка, но полицейските кордони застанаха на пътя й. Тогава тълпата тръгна обратно към площад \"Конкорд\", където по-рано им беше категорично отказано до проведат митинга си. Полицаите известно време сдържаха протестната колона, но после бяха принудени да я изтласкат към средата на \"Шанз Елизе\", използвайки гранати със сълзотворен газ.  По данни на Midi Libre, протестиращите са нападнали и дома на министъра на вътрешните работи Кристоф Кастанер. „Агресивни действия, нападения, расистки, антисемитски атаки. На свой ред „жълтите жилетки” в четвъртък нападнаха дома ми във Форкалкие, където са жена ми и дъщеря ми”, коментира министърът.  В центъра на Париж днес са мобилизирани около 3000 полицаи, които да не допуснат ексцесии. Денис Якоб - генерален секретар на полицейския съюз \"Алтернативна полиция\", каза пред \"Ройтерс\", че само в столицата се очаква да протестират около 30 000 души. Силите на реда са на мнение, че в редиците на „Жълтите жилетки” има радикали от крайната левица и крайната десница.  Очаква се напрежението да ескалира тази вечер.     От началото на протестите 2 души загинаха, над 600 бяха ранени.            ", "date": "2018.11.24", "title": "В Париж ври и кипи! \"Жълтите жилетки\" подпалиха Шанз Елизе, стана страшно (СНИМКИ/ВИДЕО/НА ЖИВО)"}
{"url": "https://www.blitz.bg/svyat/khelikopteri-nad-kreml-spasyavashchi-putin-ot-neizvestna-zaplakha-stresnakha-moskovchani-video_news641601.html", "text": "В мрежата се появиха уникални кадри от учение на Федерална служба за сигурност на Русия над Кремъл. Интернет потребителите пък побързаха да сравнят тренировката с филмите за Джеймс Бонд и Джейсън Борн.     На кадрите, които се появиха на 22 ноември, се виждат два военни хеликоптера, които излитат от територията на Кремъл. Догадките на скептиците, че с тяхно участие военните снимат някакви екшън сцени, не се потвърдиха. Всичко се оказа много по-просто - Федералната служба за сигурност просто е провеждала учение. Въпреки че целта на учението не се съобщава, а от пресцентъра на ведомството не дадоха подробности за медиите, не е изключено да става въпрос за отработване на реакции при определени заплахи.  В мрежата обръщат голямо внимание на хеликоптерите, които излитат в синхрон от територията на Кремъл. Интернет потребителите вече отбелязаха, че на видеото са запечатани хеликоптери Ми-171. Собствеността на летателните машини, които са без бордови номера, все още не е установена, но фактът, че са оборудвани със специални антени и оптико-локационни станции с термовизионно изображение, издава „специалното” им предназначение.  По-рано прессекретарят на руския президент Владимир Путин – Дмитрий Песков, потвърди, че появата на хеликоптерите е свързано с учение и уточни, че в провеждането му няма нищо извънредно. В хода им бе използвана уникалната транспортно-евакуационна система ПСП-ММ, чиято главна цел е евакуация на хора в различни екстремни условия. Уникалното „окачване” позволява личният състав на машината да се транспортира на разстояние до 100-120 км. със скорост от 150 км./ч.      ", "date": "2018.11.24", "title": "Хеликоптери над Кремъл, спасяващи Путин от неизвестна заплаха, стреснаха московчани (ВИДЕО)"}
{"url": "https://www.blitz.bg/svyat/semeystvo-zasne-shokirashcho-video-s-padashcho-nlo-v-kaliforniya_news641629.html", "text": "Шокиращото видео показва светлина, ярка като звезда, която пада бавно на повърхността на Земята. Един от свидетелите ахва: \"Този огън идва насам\".Обектът пада зад дърветата и не става ясно какво точно представлява. Има спекулации, че може да бъде извънземен кораб или падаща звезда.   Друг очевидец отбелязва, че падащите звезди не горят толкова бавно, колкото този обект и залага повече на извънезмната теория.   Превод: БЛИЦ  ", "date": "2018.11.24", "title": "Семейство засне шокиращо ВИДЕО с падащо НЛО в Калифорния"}
{"url": "https://www.blitz.bg/layfstayl/skorost/kakvo-e-obshchoto-mezhdu-infiniti-q60-project-black-s-i-bolid-ot-formula-1_news641377.html", "text": "Nissan показа тази година в Париж експериментална версия на купето Infiniti Q60, наречена Project Black S. Тя е оборудвана с хибридна инсталация с концептуално устройство, както болидите от Формула 1 със системата KERS.  Компанията показа първият прототип Project Black S показа преди година и половина. Сегашната разработка вече е по-близо до серийния продукт.  Силова установка на тази кола е по-правилно наречена \"двоен хибрид\".     ", "date": "2018.11.24", "title": "Какво е общото между Infiniti Q60 Project Black S и болид от Формула 1"}
{"url": "https://www.blitz.bg/svyat/mzh-s-granata-v-rka-poiska-sreshcha-s-makron_news641657.html", "text": "Задържаха въоръжен с граната мъж, който настоявал за среща с френскияпрезидент Еманюел Макрон, съобщава \"Би Би Си\".  Инцидентът се разигра вчера на паркинг на супермаркет в западния френски град Анже. 45-годишният мъж бил част от протестиращите срещу високите цени на горивата в страната, предава Канал 3.  Антитерористичното звено веднага организира акция, но не прибегна до сила и след продължили няколко часа преговори с полицията той е задържан.  Самоличността му се изяснява. ", "date": "2018.11.24", "title": "Мъж с граната в ръка поиска среща с Макрон"}
{"url": "https://www.blitz.bg/svyat/golyama-tragediya-v-indiya-avtobus-padna-v-kanal-25-dushi-zaginakha_news641660.html", "text": "Най-малко 25 души загинаха, след като движещ се с висока автобус падна в канал в Южна Индия. Смята се, че сред жертвите има много ученици, предаде Асошиейтед прес.   Заместник-първият министър на щата Карнатака Г. Парамешваран каза, че катастрофата в окръг Мандя е станала, след като водачът загубил контрол над автобуса, който се движел с висока скорост. В започналата спасителна операция ще се включат и водолази. Местопроизшествието е на 105 км югозападно от щатската столица Бангалор. Осведомителната агенция Прес тръст ъв Индия предаде, че много от загиналите са деца, които се връщали от училище.  Автобусът паднал на една страна, вратите се оказали притиснати към дъното на канала и жертвите не са могли да се измъкнат, съобщи новинарският телевизионен канал Ен Ди Ти Ви. Всяка година около 150 000 души загиват по индийските пътища, често пъти поради безразсъдно каране, лошо поддържани пътища и претъпкани автобуси. През юли 48 души загинаха, след като автобус падна в дере в щата Утаркханд.", "date": "2018.11.24", "title": "Голяма трагедия в Индия! Автобус падна в канал, 25 души загинаха"}
{"url": "https://www.blitz.bg/intsidenti/zrelishchni-snimki-porsche-911-izgorya-do-osnovi-po-sredata-na-magistrala_news641488.html", "text": "Възникнал пожар в автомобил винаги е нещо много лошо, но когато огънят се разгори в резултат на произшествие, това е още лошо, тъй като е сложно да се измъкне човек от горящата кола.Не е известно какво ограничение на скоростта е определено за този път, но изглежда, че Поршето се е движело твърде бързо. Автомобилът се запалва толкова силно, че поврежда повърхността на пътя.    ", "date": "2018.11.24", "title": "Зрелищни СНИМКИ! Porsche 911 изгоря до основи по средата на магистрала"}
{"url": "https://www.blitz.bg/layfstayl/za-damite/shcherkata-na-keyt-mos-e-na-pt-da-zasenchi-izvestnata-si-mayka-ne-e-za-vyarvane-kakvo-napravi-malkata-khubavitsa-snimki_news641624.html", "text": "Щерката на Кейт Мос е на път да засенчи известната си майка. Лила Мос върви уверено по стъпките й и се радва на все по-голямо внимание и успехи.  В началото на октомври стана ясно, че младата красавица е станала лице на рекламната кампания на Marc Jacobs Beauty. Марк Джейкъбс пък побърза да й направи комплимент, заявявайки, че тийнейджърката е страхотен модел и за него е било истинско удоволствие да работят заедно.  Тези дни 16-годишната хубавица се похвали с първия си истински голям успех. Въпреки че постижението й е свързано със семейството, момичето е много гордо.  \"Работата с такъв невероятен екип е просто мечта\", сподели развълнуваната Лила в социалната мрежа.     ", "date": "2018.11.24", "title": "Щерката на Кейт Мос е на път да засенчи известната си майка! Не е за вярване какво направи малката хубавица (СНИМКИ)"}
{"url": "https://www.blitz.bg/obshtestvo/regioni/otlagat-istoricheskiya-trg-v-plovdiv-zaradi_news641676.html", "text": "Най-големият търг в новата история на Пловдив бе отложен. Наддаването за парцела от близо 21 декара край Братската могила, чиято начална цена е 20 960 000  лева, трябваше да се проведе на 5 декември, но в последния момент изникнала тежест, пише  .   Става въпрос за наемател, който от години държи складови помещения там, но все още не е напуснал терена.  Кметът на район „Западен” Димитър Колев обясни, че още в началото на годината на търговеца му е пуснато предизвестие, че трябва да напусне терена до края на септември. Въпреки това той не го е направил. От районната администрация ще го изкарат от имотите в най-скоро, за да може да се насрочи нова дата  за търга. Преди това от имота бе премахнато и известното заведение „Ямаха”. Припомняме, че имотите заключени между булевардите „Свобода” и „Копривщица”, са едно от последните места в района на бившия Парашутен полк в район „Западен”. В решението на Общинския съвет за продажбата на имота е записано парите да отидат целево за изграждането на „Модър-Царевец”. Още през месец март, общинарите гласуваха промените, с които изчистиха пътя към продажбата на терените в ЖК „Отдих и култура”.   Във всеки от разделените парцели  ще може да се направи свободно жилищно застрояване до 18 метра височина. Плътността на застрояване  е 60 %, а  общото озеленяване минимум 40 %. Записано е, че трябва да се осигури 100 % паркиране в границите на УПИ-тата. Другият парцел се намира непосредствено до големия. Той е на площ от близо 5 дка, като върху него в момента има няколко постройки. Продажбата на двата парцела ще бъде заедно на организирания търг.", "date": "2018.11.24", "title": "Отлагат историческия търг в Пловдив заради..."}
{"url": "https://www.blitz.bg/obshtestvo/patrulka-zabrka-nevizhdano-zrelishche-na-metri-ot-oblastnata-uprava-v-plovdiv-snimki_news641701.html", "text": "Зрелищна катастрофа стана тази вечер на булевард „6 септември”. Полицейска кола се заби в задницата на джип, която пък се ударил в спял пред него лек автомобил, съобщава Trafficnews.bg. Произшествието е станало срещу Областната управа.   Катастрофата е лека. Материалните щети не са сериозни, макар предният капак на патруката да е огънат. Заради инцидента движението е леко затруднено. Пострадали няма.   ", "date": "2018.11.24", "title": "Патрулка забърка невиждано зрелище на метри от областната управа в Пловдив (СНИМКИ)"}
{"url": "https://www.blitz.bg/obshtestvo/koshmar-v-tsentra-na-plovdiv-snimki_news641679.html", "text": "Две коли се удариха челно на булевард „Васил Априлов\", сигнализира очевидец. Инцидентът е станал непосредствено след кръстовището с булевард „6 септември”, в посока Медицинския университет, пише  .   Сиво комби е навлязло в лентата за насрещно движение, навярно в опит да изпреварва. В същото време срещу него се е движил друг автомобил и така се е стигнало до сблъсъка. Материалните щети са сериозни. Стъкла и части от превозните средства са по асфалта. По първоначална информация сериозно пострадали няма. На място е екип на Пътна полиция. Униформените регулират движението, което е затруднено, заради позиционираните в средата на пътя коли.  ", "date": "2018.11.24", "title": "Кошмар в центъра на Пловдив (СНИМКИ)"}
{"url": "https://www.blitz.bg/svyat/izbrakha-nay-krasivata-ruska-studentka_news641580.html", "text": "В Казан обявиха победителката  в конкурса \"Красотата на руските ученици\". Това бе жителката на Пенза Алина Зарейник.  Като награда рускинята получи 100 хиляди рубли, корона, украсена с бижута, и правото да участва на Всеруската \"студентска пролет\".  В своя профил във VKontakte , Зарейник казва, че е майстор на спорта на Русия по художествена гимнастика, победителка на конкурсите Miss PSU 2014 и Miss Students of the Penza Region 2015, както и титлата \"Първа вице-мис на Русия 2015\" и учи в Медицински институт.  Във финала на конкурса участваха 12 момичета: те показаха свои танци, вокални, художествени умения, но също така участваха и в  състезание по интелигентност.    ", "date": "2018.11.24", "title": "Избраха най-красивата руска студентка"}
{"url": "https://www.blitz.bg/svyat/arkheolozi-razkopakha-grob-v-pompey-na-maite-v-salvador_news641584.html", "text": "Археолози за пръв път попаднаха на гроб в селището Хоя де Серен, погребано от вулканично изригване преди повече от 1400 години и смятано за \"Помпей на маите\" в Салвадор, предаде АФП.  Човешки кости, които не са добре съхранени, и нож от обсидиан бяха открити в гроба на обекта, който е включен в Списъка на световното културно и природно наследство на ЮНЕСКО и се намира на около 35 км Археолози разкопаха гроб в „Помпей на маите“ в Салвадор      \"Погребаният вероятно е живеел в селището, но не е намерил смъртта си при изригването на вулкана Лома Калдера\", заяви археологът Мишел Толедо. \"Смятаме, че гробът датира от 600-900 г., тъй като в него има пръст, в която се съдържат следи от вулканичното изригване през 535 г.\", поясни тя.  Въпросното катастрофално изригване на Лома Калдера е разрушило селища на маите и е станало причина за образуването на езерото Илопанго с площ над 50 кв.км.  За пръв път след над 40-годишни разкопки беше открит гроб на обекта. Затрупването на Хоя де Селен със слоеве пепел от вулканичното изригване е позволило да се съхранят структури на селището и да се опознае начинът на живот на местната общност на маите. ", "date": "2018.11.24", "title": "Археолози разкопаха гроб в „Помпей на маите“ в Салвадор"}
{"url": "https://www.blitz.bg/daydzhest/koledno-video-koeto-struva-100-lv-razplaka-khilyadi_news641505.html", "text": "Кратко видео, чието заснемане струва само 50 паунда (около 109 лв), натрупа повече от 5 милиона гледания в Facebook тази седмица, след като беше публикувано от потребител на име Фил Бийстол.   Видеоклипът, озаглавен \"Любовта е подарък\", показва мъж, изигран от актьора Крис Илстън, който брои дните до Коледа, очевидно в очакване на тържества и подаръци. Вместо това на празника той отваря кутия, от която вади аудиокасета, която слуша на стар касетофон - годишна традиция, предаваща му последното коледно послание на майка му преди смъртта й.     След като емоционалното видео става много популярно, авторът му Бийстол е затрупан с послания от феновете, които твърдят, че то може да бъде използвано вместо скъпата коледна реклама на гиганта в търговията на дребно John Lewis.  Тя разказва историята на живота на Елтън Джон, като самият певец играе себе си. Можете да я видите под статията.  Хиляди коментират видеото онлайн и признават, че ги е разплакало.  Бийстол създава клипа през 2014 г., но се вдъхновява да го сподели отново, след като вижда рекламата с Елтън Джон по телевизията.   ", "date": "2018.11.24", "title": "Коледно ВИДЕО, което струва 100 лв, разплака хиляди"}
{"url": "https://www.blitz.bg/svyat/video-tantsor-prodni-poda-pri-opit-za-zadno-salto_news641574.html", "text": "Необичаен инцидент се случи с танцьор от Нова Зеландия. По време на опит за извършване на обратно салто, човекът продънил пода.  Британски таблоид е публикувал видеоклип за инцидента.  Кадрите показват как по време на изпълнението човекът се опитва да извърши трик, но плочата се пука с трясък под него.  Оказва се, че между бетонната основа и плочката има голямо пространство, поради което покритието се е разцепило. Превод: БЛИЦ  ", "date": "2018.11.24", "title": "ВИДЕО: Танцьор продъни пода при опит за задно салто"}
{"url": "https://www.blitz.bg/lyubopitno/amerikanski-zbolekar-izigra-tolkova-seksi-tants-che-vsichki-zheni-iskat-da-imat-karies-i-da-se-lekuvat-pri-nego-video_news641581.html", "text": "Видео с танца на един американски зъболекар се превърна в световен хит и е споделян от хиляди жени по света, които си мечтаят да попаднат на неговия стол.   Заснетите кадри са видени вече от над 50 млн. души по света и набират още и още популярност.   Дентистът от Южна Каролина се казва Константин и успява да разтопи сърцата на жените и ги предизвиква с кръшни и доста секси движения.  Жените вече са полудели по него и всички се питат какъв е начинът да се вредят сред пациентите му. Стига да им танцува така, за да ги предразположи.      ", "date": "2018.11.24", "title": "Американски зъболекар изигра толкова секси танц, че всички жени искат да имат кариес и да се лекуват при него (ВИДЕО)"}
{"url": "https://www.blitz.bg/svyat/24-noemvri-1859-g-darvin-publikuva-svoya-nauchen-trud-proizkhod-na-vidovete_news641592.html", "text": "„Произходът на видовете“ е научен труд, публикуван от британския естественик Чарлз Дарвин (1809–1882 г.) през 1859 г. на английски.   Книгата е смятана за един от основополагащите трудове в историята на науката и може би най-значимия за биологията. В монографията Дарвин излага своята теория, че организмите еволюират с помощта на естествения подбор, като доказателствата му са данните, които събира по време на пътешествието си с кораба „Бийгъл“ през 30-те години на 19 век. Книгата на Дарвин „Произход на видовете“ излиза от печат в тираж от 1 250 екземпляра, който още същия ден е изчерпан. В нея той излага „един дълъг аргумент“ от подробни наблюдения, заключения и обсъждане на възможни контрадоводи. Единственият намек, който Дарвин прави за еволюцията на човека, се заключава в сдържаното изказване „ще се хвърли светлина върху произхода на човека и неговата история“. Пълното име на труда е On The Origin of Species by Means of Natural Selection, or The Preservation of Favoured Races in the Struggle for Life.", "date": "2018.11.24", "title": "24 ноември 1859 г. - Дарвин публикува своя научен труд \"Произход на видовете\""}
{"url": "https://www.blitz.bg/svyat/neskoposan-svalyach-ubi-lyubovnitsata-si-pri-seks-vv-vkhoda-na-bloka_news641570.html", "text": "В Нижни Новгород Канавинският окръжен съд осъди 40-годишен мъж за причиняване на смърт чрез небрежност. Той бе освободен от съдебната зала.  Първоначално местният жител беше обвинен в убийство. Инцидентът е станал през септември 2016 г. в къща на улица \"Акимова\" в района Канавински.  Любвеобилният мъж устроил парти направо във входа на блока си, като поканил две приятелки. Скоро едната си тръгнала, а нижегородецът предложил на другата да правят секс.  Тя се съгласила, но опитите да се организира интимна вечер се оказали неуспешни. След неуспеха си мъжът удушил 37-годишната си приятелка. Обвиняемият не признава вината си и заявява, че всичко се случило случайно, тъй като по невнимание държал жената за врата.  В резултат на това съдът преквалифицира действията на мъжа като причиняване на смърт чрез небрежност.    ", "date": "2018.11.24", "title": "Нескопосан сваляч уби любовницата си при секс във входа на блока"}
{"url": "https://www.blitz.bg/svyat/razkrikha-zashcho-pingvinite-ne-izmrzvat_news641583.html", "text": "Не всички пингвини живеят на студено както повечето от нас си мислят. Освен в Антарктида, 3 вида пингвини живеят в тропиците, а един вид обитава островите Галапагос. На Земята има общо 6 рода и 17 вида пингвини.   Единствените, които живеят в Антарктида през зимата, са императорските пингвини. Малките са покрити със светлосив вълнен пух, който им помага да поемат голямо количество топлина.  Тялото на нелетящите птици се поддържа топло от гъстото им оперение, което изолира студа. Имат тлъстини под кожата си, които подсилват изолацията на тялото. Клюновете и краката им са оголени, което позволява на топлината да излиза и да се поддържа постоянната температура на тялото. Снимка: pixabay В краката им се намират множество артерии, които променят силата на циркулиращата кръв и регулират крайниците да поддържат температура, която е няколко градуса над замръзването.", "date": "2018.11.24", "title": "Разкриха защо пингвините не измръзват"}
{"url": "https://www.blitz.bg/svyat/tazi-lezginka-na-blondinka-sbra-ochite-na-klientite-na-restorant-video_news641582.html", "text": "Тя излезе боса и с цялото си сърце танцува на мъжката партия на лезгинка. Но когато инициативата й бе подхваната от \"планински джигит\", който разпери ръце като крила, тя по чудо се превърна в лебедки, който плавно се плъзга по дансинга.    Подобно разграничение между танцовите партии - мъжка и женска - е характерно за кавказките танци, където мъжът винаги е силен и горд \"орел\". Момичето получава определена роля - да се движи плавно. Тя привлича с величествена грация и недостъпност, подтиквайки \"джигита\" да покаже своите умения и майсторство - със скокове и сложни акробатични каскади. Всичко това изисква от танцьора добра физическа форма и хореографско обучение.    ", "date": "2018.11.24", "title": "Тази лезгинка на блондинка събра очите на клиентите на ресторант (ВИДЕО)"}
{"url": "https://www.blitz.bg/svyat/pensionerka-si-vze-35-godini-po-mlad-mzh-i-khvrli-100-bona-po-nego-no-nakraya-stana-zalozhnitsa-snimki_news641296.html", "text": "Жителка на Шотландия похарчи последните си пари, за да бъде до 26-годишното си гадже, живеещо в Шри Ланка. Година по-късно щастието на 60-годишната Диана Де Зойса приключило, защото Приянян бил убит. Жената трябвало да се върне в родната си страна, където не разполагала с нищо.   Диана продала къщата си в Муселбургх, за да построи семейното гнездо с младия си съпруг, предава Daily Record.  Жената дори купила на любимия си микробус, но мечтата й за брачно щастие се сринала, когато местните гангстери застреляха Приянян. Жената първоначално останала в Шри Ланка, защото от семейството на убития й съпруг отказвали да продадат подарената от Диана къща и дори я държили за заложник, за да им дава пенсията си.     \"Просто не можех да стоя там повече. Чувствам се глупаво, защото не послушах семейството и приятелите си, които ми казаха, че всичко е за пари, мислех си, че наистина ме обича, но очевидно не беше така\", добавя тя.  Диана срещнала Приянян преди шест години, когато била на почивка в Шри Ланка. Младият човек работел в хотела, в който Диана отседнала. Седем месеца по-късно двамата се оженили. През 2016 г. Диана се преместила в Шри Ланка и дала общо 57 000 паунда за нов дом и още 31 000 за микробус, за да може Приянян да ходи на работа. Като цяло тя похарчила 90 000 паунда.     На 30 май миналата година човекът бил застрелян и убит от местни гангстери, които научили, че той има пари. Оттогава Диана се опитва да намери адвокат, който да й помогне да продаде недвижимите имоти.  \"Семейството на съпруга ми всъщност ме държеше под домашен арест в продължение на две години и не можех да отида никъде - дори на плажа. Чудесно е, че успях да избягам\", добавя тя. Превод: БЛИЦ          ", "date": "2018.11.24", "title": "Пенсионерка си взе 35 години по-млад мъж и хвърли 100 бона по него, но накрая стана заложница (СНИМКИ)"}
{"url": "https://www.blitz.bg/svyat/byasna-zhena-napada-lekari-te-ya-snimat-video_news641589.html", "text": "В Ангарск една жена нападна лекари, защото отказвали спешно да приемат дъщеря й. Жената твърди, че детето е било ранено.         Лекарите записали видео с агресията на майката на пациента. В клипа тя вика: \"Казвам, бързо, снимката ... Не бързай, идиот. Не си ли лекар или нещо подобно, не знаеш ли как да се оправяш с документи? \" и настоява спешно  да се приеме момичето. Последният мълчаливо стои в кабинета: \"Какво, кръвта ли й изтича?\", пита докторът.  \"Тя е ранена, приемай я бързо,\" отговаря жената и блъска медицинския работник.    ", "date": "2018.11.24", "title": "Бясна жена напада лекари, те я снимат (ВИДЕО)"}
{"url": "https://www.blitz.bg/svyat/ubikha-amerikanski-voynik-v-afganistan_news641626.html", "text": "Американски войник е убит в събота в Афганистан, се казва в изявление, публикувано на уеб сайта на мисията на НАТО \"Решителна подкрепа\", съобщава Ей Би Си.     \"Един американски войник днес беше убит в Афганистан\", се казва в изявлението на мисията. Не се дава информация за самоличността на военнослужещия и за обстоятелствата, свързани с неговата смърт.     Операция \"Решителна подкрепа\" е мисия на НАТО за обучение и подпомагане на правителствените сили на Афганистан, започнала на 1 януари 2015 г.     Двама афганистански войни загинаха, а други двама бяха ранени при два отделни инцидента миналата събота. На 3 ноември пък загина 39-годишният американски майор Брент Тейлър по време на нападение в Кабул.    ", "date": "2018.11.24", "title": "Убиха американски войник в Афганистан"}
{"url": "https://www.blitz.bg/svyat/sdt-v-sloveniya-osdi-bivshiya-si-premier-za-obida-km-dve-zhurnalistki_news641628.html", "text": "Съд в Словения даде тримесечна присъда на бившия премиер и лидер на основната дясна партия в страната Янез Янша за обида на две журналистки. Съдът в централния град Целе реши, че лидерът на Словенската демократическа партия също така трябва да плати разходите по делото, което беше заведено във връзка с инцидент от 2016 г.Адвокатът на Янша заяви, че той ще обжалва решението. Присъдата е свързана с туит на Янша, в който той нарича журналистките \"проститутки\", посочва словенската агенция СТА.  Янша твърди, че е използвал понятието, за да опише работата им, тъй като според него те публикували лъжи за неговата партия.  Партията на Янша, който е съюзник на унгарския премиер Виктор Орбан, спечели най-много гласове на изборите в Словения през юни, но той не успя да събере парламентарно мнозинство.", "date": "2018.11.24", "title": "Съдът в Словения осъди бившия си премиер за обида към две журналистки"}
{"url": "https://www.blitz.bg/intsidenti/stikhii/vrancha-otnovo-se-razlyulya_news641632.html", "text": "Земетресение с магнитуд 3,1 по скалата на Рихтер разлюля Вранча тази нощ. Трусът е регистриран в 04:45​ часа тази нощ.  По данни от Европейския сеизмологичен център, епицентърът на земетресението е на 144 км на север от столицата на Румъния - Букурещ.  Към момента няма данни за пострадали или нанесени щети.  ", "date": "2018.11.24", "title": "Вранча отново се разлюля"}
{"url": "https://www.blitz.bg/svyat/germaniya-se-pokhvali-s-rekorden-byudzhet_news641636.html", "text": "Бундестагът одобри националния бюджет за 2019-а, който предвижда 13 милиарда евро по-големи разходи в сравнение с 2018 година. В същото време правителството планира за шеста поредна година да не взема нови заеми, съобщи \"Дойче веле\". Долната камара на германския парламент даде зелена светлина за разходи на стойност 356,4 милиарда евро (405,2 милиарда долара), което е увеличение с 13 милиарда евро спрямо разходите, предвидени за 2018 година.След три дни на обсъждане депутатите приеха бюджета с 366 гласа \"за\" и 284 \"против\" без въздържали се.  Поради нарастващите данъчни приходи, коалиционното правителство на канцлер Ангела Меркел, в което влиза Християндемократически съюз (ХДС), Християнсоциалният съюз (ХСС) и Германската социалдемократическа партия (ГСДП), планира да не прави никакви нови заеми за шеста поредна година. Тази стратегия е известна в Германия като \"schwarze Null\" (\"черна нула\").  \"Черната нула\" е критикувана като ненужна икономия, която засяга цената на инвестициите в образованието, жилищното настаняване и обществената инфраструктура.  Бюджетът предвижда повече пари за социални помощи, за семейства, отбраната и помощи за развитие. Семействата ще получават с 10 евро повече детски надбавки над сегашните 194-200 евро на месец според броя на децата, които родителите отглеждат.  Най-голямата част от парите - 145,3 милиарда евро - се разпределя за трудовия и социалния сектор, отчасти под формата на пенсионни плащания.  Брекзитът представлява ясен риск за икономическия растеж в Европейския съюз през идните години, предупреди германският министър на финансите Олаф Шолц.  Пред депутатите от Бундестага Шолц отбеляза, че след излизането на Великобритания от ЕС, 19-те страни от еврозоната ще осигуряват над 85 процента от БВП на 27-членния съюз. По тази причина той изтъкна усилената си работа съвместно с френския си колега Брюно Льо Мер за превръщане на Европейския стабилизационен механизъм (ЕСМ) в истински Европейски валутен фонд (ЕВФ), който да подкрепя страни от еврозоната, изправени пред финансови затруднения. ", "date": "2018.11.24", "title": "Германия се похвали с рекорден бюджет"}
{"url": "https://www.blitz.bg/svyat/kloi-kardashiyan-razkri-kakv-tezhk-udar-e-ponesla-sled-iznevyarata-na-tristan_news641639.html", "text": "Стресът, на който е била подложена заради изневярата на Тристан Томсън, е основната причина за проблемите с кърменето, които Клои Кардашиян е имала след раждането на дъщеричката си. Това разкри самата тя чрез свой пост в Twitter. „Опитвах се да кърмя със седмици. За мен беше твърде болезнено, освен това нямах много мляко. Трябваше да го изпомпвам всеки път.“, признава тя.Клои предизвика дискусия за кърменето сред своите почитателки в социалната мрежа. Много от тях ѝ обясниха, че е нормално в началото майката да среща подобни проблеми, но не бива да се отказва.  „Аз буквално опитах всичко. Лекарите дойдоха да проверят как се справям, срещнах се със специалист по кърмене, използвах помпа, пих чай, ядох специални бисквити, правих масажи... Просто не ставаше и Тру започна да губи от теглото си“, обяснява още Кардашян. Припомняме, че баскетболистът Тристан Томсън изневери на бременната си приятелка само няколко дни преди тя да роди. В интернет се появи клип, в който се вижда как той прекарва нощта с модел в скъп хотел. Въпреки прегрешението му, Клои му прости и двамата все още живеят заедно. Тази неделя, в поредния епизод на риалитито за семейство Кардашян, Клои коментира защо е взела решение да не се разделя с Тристан. В разговор със сестра си Ким, тя обясни, че е била отвратена от постъпката му, но никога не би си помисляла да отнеме малката Тру от баща ѝ. Първородната дъщеричка на Клои Кардашян се появи на бял свят в средата на април тази година. Звездата избра да я кръсти Тру, което в превод от английски значи истина. По-рано полусестра ѝ Кайли Дженър роди момиченце, което нарече Сторми.", "date": "2018.11.24", "title": "Клои Кардашиян разкри какъв тежък удар е понесла след изневярата на Тристан"}
{"url": "https://www.blitz.bg/svyat/dve-sestri-byakha-grupovo-iznasileni-sled-kato-zabravikha-vratata-na-balkona-otvorena_news641569.html", "text": "Полицията откри углавно дело по два члена (\"Изнасилване\" и \"Грабеж\") за инцидент, който се случил на 21 ноември в източната част на Москва.  Според местни медии едно момиче, живеещо в къща на улица \"9-та Парковая\", се обърнало към полицията. Тя заявила, че непознат престъпник е влязъл в апартамента на сестра й през балкона, а след това отворил входната врата на трима от познатите си. Мъжете изнасилили и ограбили жените, след което изчезнали.  В момента сътрудници на правоохранителните органи разследват заподозрени.    ", "date": "2018.11.24", "title": "Две сестри бяха групово изнасилени, след като забравиха вратата на балкона отворена"}
{"url": "https://www.blitz.bg/svyat/sheft-na-britanskiya-genshchab-rusiya-e-po-golyama-zaplakha-za-zapada-ot-islyamska-drzhava_news641600.html", "text": "Главата на британския Генщаб Марк Карлтън-Смит заяви пред Daily Telegraph, че Русия по-голяма заплаха за сигурността на Великобритания от терористичните групировки \"Ал Кайда\" и \"Ислямска държава\". Военният смята, че руснаците се опитват постоянно да подкопаят Запада с развиване на нови умения за водене на война в неконвенционални области като киберпространството и космоса.\"Русия безспорно е далеч по-голяма заплаха за националната ни сигурност от заплахите, произтичащи от ислямски радикални групировки като \"Ал Кайда\" и ИДИЛ\", твърди генералът. Това е първото му интервю, след като встъпи в длъжност през юни.  \"Великобритания и съюзниците й не бива да стоят безучастни пред идващите от Русия заплахи и да ги оставят без отговор. Най-важният отговор в обичайните видове въоръжение е да продължи укрепването на потенциала и съгласуваността на действията на НАТО\", заяви той. Шефът на британския Генщаб смята, че опора на европейската сигурност е Северноатлантическият алианс.", "date": "2018.11.24", "title": "Шефът на британския Генщаб: Русия е по-голяма заплаха за Запада от Ислямска държава"}
{"url": "https://www.blitz.bg/svyat/deputati-vrzakha-ludnal-pasazher-iskal-da-sleze-ot-samoleta-v-dvizhenie_news641577.html", "text": "Пътник на авиокомпанията Air Moldova поискал да излезе от самолета на надморска височина от 10 хиляди метра, пишат местни медии.   Инцидентът станал по време на полет Москва - Кишинев в петък, 23 ноември. На борда бил депутатът Григорий Новак и колегите му: те се връщали от Русия, която посетили като част от делегацията на президента Игор Додон.  \"Стюардесата ме приближи и поиска помощ. Тя каза, че един от пътниците иска да отвори вратата и да скочи от самолета. Отидох след нея, отблъснах го от вратата и започнах да го успокоявам, за да не предизвикам паника на борда,\" разказа Новак.  Невъзможно било да успокои лудналия, така че парламентаристите го вързали, за да избегнат паника сред другите пътници. След кацането човекът бил отведен от полицията.  Служители на Air Moldova все още не са коментирали инцидента. Превод: БЛИЦ  ", "date": "2018.11.24", "title": "Депутати вързаха луднал пасажер - искал да слезе от самолета в движение"}
{"url": "https://www.blitz.bg/zdrave/diagnostika-i-lechenie/momcheto-koeto-yadeshe-kal-i-toaletna-khartiya-zaradi-strashna-bolest-pochina-na-11-godini_news641552.html", "text": "Момчето от южноафриканската провинция Мпумаланга, което попадна в заглавията на световните медии заради болестта, от която страдаше, почина на 11 години. Кейдън Бенджамин постоянно изпитвал глад и то толкова силен, че ядял тоалетна хартия и дори кал, съобщава The Sun.  \"Денят му започваше с четири тоста с кашкавал, след това пиеше кола и започваше да дояжда храната, останала от предния ден. На обяд изяждаше поне 2 големи порции пилешко и до края на деня продължаваше да яде каквото му попаднеше всеки час\", спомня си майката на Кейдън.  Когато теглото на Кейдън излязло извън контрол, то лекарите му съставили специална диета. Мака му заключила всички шкафове и хладилника,за спре по някакъв начин сина са изяжда всичко, което открие у дома. Към момента на смъртта му теглото на 11-годишното момче било 195 кг.   ", "date": "2018.11.24", "title": "Момчето, което ядеше кал и тоалетна хартия заради страшна болест, почина на 11 години"}
{"url": "https://www.blitz.bg/svyat/es-razsledva-potentsialen-kartel-v-prodazhbite-na-samoletni-bileti_news641591.html", "text": "Пътниците в ЕС може би плащат надути цени в резултат на картел между компаниите, продаващи самолетни билети. Това се казва в разпространено днес съобщение на Еврокомисията. Тя започна разследване срещу компаниите Amadeus и Sabre. Те посочват дати на полетите, свободни места и цени на билетите и така улесняват пътническите агенции и уебсайтове да правят резервации за самолетни билети.    Amadeus,  чиято централа се намира в Испания, обяви, че ще оказва пълно сътрудничество при разследването, предаде ДПА. Базираната в САЩ компания Sabre засега не е коментирала новината.ЕК подозира,че Amadeus и Sabre може да ограничават възможностите на авиокомпаниите и пътническите агенции да прибягват до услугите на потенциални конкуренти и така затрудняват навлизането на пазара на други компании.  „Обезпокоени сме,  че подобно ограничаване би могло да създаде бариери пред иновациите и да увеличи разходите и в резултат да вдигне цените за пътуващите\", изтъква еврокомисарката за конкуренцията Маргрете Вестагер. Подобно поведение би било нарушение на правилата на ЕС за конкуренцията.", "date": "2018.11.24", "title": "ЕС разследва потенциален картел в продажбите на самолетни билети"}
{"url": "https://www.blitz.bg/svyat/razplita-li-se-misteriyata-s-izcheznalata-predi-35-godini-emanuela-orlandi_news641573.html", "text": "Човешките останки, открити в апостолическата нунциатура (посолството) на Ватикана в Рим са на мъж, който е починал преди повече от 50 години, предаде Ройтерс, като се позова на италиански съдебен източник.  Намирането на тленните останки миналия месец по време на ремонтни дейности в пристройка към сградата на посолството на Светия престол в Рим породи спекулации, че те може да са на Емануела Орланди, дъщеря на ватикански служител.  Тя беше на 15 години, когато изчезна през 1983 г. Изчезването й първоначално беше свързано с предполагаем опит на неизвестни лица да постигнат освобождаването от затвора на турчина Мехмет Али Агджа, който простреля папа Йоан Павел Втори през 1981 г.  Покойният ватикански екзорсист Габриеле Аморт в миналото пък беше намекнал, че по време на екзорсистките си дейности е открил, че Орланди може да е била похитена от вътрешни хора от Ватикана и използвана за секс робиня, припомня Ройтерс.  На мястото на сградата, в която от 1949 г. се помещава апостолическата нунциатура в Рим, е имало в миналото гробище. ", "date": "2018.11.24", "title": "Разплита ли се мистерията с изчезналата преди 35 години Емануела Орланди?"}
{"url": "https://www.blitz.bg/svyat/pravitelstvoto-v-chekhiya-otselya-pri-vot-na-nedoverie_news641587.html", "text": "Правителството в Чехия оцеля при вот на недоверие в парламента, организиран от опозицията, за да свали от власт лявоцентристкия премиер Андрей Бабиш във връзка с разследване за измами, съобщава \"Ройтерс\".   Не са достигнали девет гласа от необходимите 101 гласа за свалянето на правителството в 200-местната долна камара на парламента. Резултатът беше очакван, след като лявоцентристките социалдемократи, които са партньори на партията АНО на Бабиш в правителството на малцинството, и крайнолевите комунисти отказаха по-рано тази седмица да гласуват с опозицията. Бабиш, който е бизнесмен милиардер, от миналата година се бори с повдигнати от полицията обвинения, че е скрил собствеността на една от фирмите си, прехвърляйки я на възрастните си деца преди десетилетие, за да получи субсидия от 2 млн. евро от европейските фондове, предназначена за малкия бизнес, а не за големи корпорации. Той отрича каквито и да е злоупотреби и нарича разследването кампания, която цели да го извади от политиката. Ако казусът бъде вкаран в съда и Бабиш бъде признат за виновен, той може да лежи няколко години в затвора. Въпреки че вотът на недоверие не успя, той разкри уязвимостта на правителството на страната членка на ЕС и НАТО, произтичаща от правните проблеми на Бабиш. Социалдемократите, които имат петима министри в кабинета, се въздържаха при гласуването, вместо да гласуват в подкрепа на Бабиш, след като напразно увещаваха Бабиш да се оттегли и да предложи заместник от партията си за премиерския пост. Опозицията поиска Бабиш да се оттегли от поста. \"Правителството трябва да бъде ръководено от етичен, морален и честен човек, в когото имат доверие дори политическите му опоненти\", изтъкна пред парламента Иван Бартош, който е председател на опозиционната Пиратска партия, като допълни: \"Не виждам такъв човек начело на това правителство.\" Хиляди хора протестираха в Прага миналата седмица срещу Бабиш, а друг протест беше планиран за тази вечер.", "date": "2018.11.24", "title": "Правителството в Чехия оцеля при вот на недоверие"}
{"url": "https://www.blitz.bg/svyat/tragediya-otkrikha-trupovete-na-mayka-i-5-godishno-dete-v-rezervoar-posledva-neshcho-raztrsvashcho-snimki_news641571.html", "text": "Деца са поставили сърцераздирателни цветя и играчки за майка и петгодишния й син, след като полицията е открила телата им в резервоар, пише Дейли Мейл. Изоставено Peugeot 308, принадлежащо на Ема Силлет, бе открито в язовир Вейлхаус вчера след като тя изчезна с Дженсън Спелнман във вторник.  Цветя и ръчно рисувани картини бяха почетени за него и майка му, след като полицията потвърди, че са открили двете тела вчера.  Полицаите намерили телата на по-малко от три мили от дома на г-жа Силет в село Динтинг.  Г-жа Силет, на 41 г., беше видяна за последен път с Дженсън в Макдоналдс, само на няколко километра от дома си във вторник по обяд.  Ще се проведат аутопсии, но полицията в Дербишир заяви, че не търси трети човек във връзка със смъртта им.  Помощник-началникът на местната полиция Кем Мехмед заяви вчера, че: \"В 11.35 ч. Във вторник, 20 ноември, получихме обаждане, че Ема Силет и Дженсън Спелнман са изчезнали.  \"Оттогава насам бяха проведени обширни разследвания от полицията за намиране на 41-годишната Ема и петгодишния Дженсън.  \"След кателно издирване с голяма тъга трябва да съобщим, че телата на Ема и Дженсън, бяха открити по-рано днес в язовир Вейлхауз.  Г-н Мехмед заяви, че няма данни някой да е замесен в смъртта им.  \"И в този момент нашето разследване е в ход и полицаите ще бъдат в района за известно време\", добави той.  \"Макар разследването да е в ранен етап, нямаме никакви причини да смятаме, че някой друг е замесен в смъртта им.  \"По-нататъшни проучвания са в ход за установяване на пълните факти по делото. Бих искал да използвам тази възможност, за да предам собствените си съболезнования, както и тези на всеки служител в Дербишир, на семейството и приятелите на Ема и Дженсън.  Приятели казват, че майка от известно време трябвало да се справя с \"основни проблеми\".   Съсед, който не иска да бъде назован, казва: \"Плача за тях, погледни очите ми. Той беше прекрасно малко момче, нашата общност се грижи един за друг - те бяха добро семейство. Наистина е тъжно и сърцето ми е с тях.\"  Когато бе съобщено, че двамата липсват, разтревожени приятели, също се активираха в социалните медии, като призоваха Ема да се свърже с тях.  Маги Хънт пише: \"Аз съм толкова тъжна за нея, искам да знае, че е добре да се върне у дома\".  Джоди Вити: \"Не съм спала, само се надявам и се моля тя просто да се нуждае от няколко дни, за да изчисти главата си.\"  Друг добавя: \"Не мога да спя, защото постоянно мисля за тях. Моля се да се появят живи и здрави. Това е сърцераздирателно.\" Превод: БЛИЦ    ", "date": "2018.11.24", "title": "Трагедия! Откриха труповете на майка и 5-годишно дете в резервоар, последва нещо разтърсващо! (СНИМКИ)"}
