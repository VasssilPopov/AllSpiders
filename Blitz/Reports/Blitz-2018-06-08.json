{"url": "https://www.blitz.bg/intsidenti/eto-kakvo-se-sluchva-s-shchrkelchetata-udarni-ot-grm-v-aytosko-snimki_news605810.html", "text": "Доброволци изведоха от гнездото пострадалото от гръм щъркелово семейство в айтоското село Съдиево. Организатор на спасителната акция е бургазлийката Кристияна Николова. Огромна подкрепа оказват и от Община Айтос. Администрацията организира изцяло транспортирането на пострадалите птици, пише \"Флагман\".   Бургазлийката Кристияна Николова разбира за случая с бедстващата птица от публикация в социалната мрежа Фейсбук в сряда вечерта. В четвъртък тя се отправя към посоченото място в селото и се натъква на истинска драма. Открива паднал от гнездото възрастен щъркел, който към момента на пристигането й е вече мъртъв.   „Птицата е била в смъртна агония през цялата нощ, след като е ударена от гръм, а в последствие и пада от гнездото. Възрастният щъркел е загинал от травмите по тялото си”, обясни Николова.  Кристияна установява, че освен него в гнездото има малки, сред които със сигурност и живи. Започва светкавична организация на спасителната акция по извеждане на оцелелите индивиди от гнездото. Кметът на с. Съдиево Щерион Щерионов подпомага спасяването с вишка и съдейства за спиране на тока в района, за да могат птиците да бъдат изведени безопасно от гнездото. Спасителите откриват в него щъркелово яйце, два живи малки щъркела и един загинал.   Налага се спешно транспортиране на оцелелите до най-близката ветеринарна клиника в региона. Един от доброволците ги откарва с личния си автомобил в Бургас. Първа помощ на пострадалите птици оказва д-р Светослав Янев.  Той констатира, че птиците са обезводнени, с множество рани и в шок, и се нуждаят от лечение. Едва след като бъдат стабилизирани, те ще бъдат транспортирани до спасителния център на „Зелени балкани” в Стара Загора.", "date": "2018.06.08", "title": "Ето какво се случва с щъркелчетата, ударни от гръм в Айтоско (СНИМКИ)"}
{"url": "https://www.blitz.bg/kriminalni/prestplenie/sled-koshmara-koyto-dyado-tsvetan-prezhivya-v-kraya-na-may-politsiyata-go-zaradva-s-khubava-vest_news605780.html", "text": "Криминалисти от РУ- Лом задържаха апашите, обрали 75-годишния Цветан Миланов от село Якимово. Работата по случая започнала след сигнал, подаден на 27 май, към 23.50 часа от стареца. Потърпевшият обяснил, че неизвестен е нахлул в дома му и след отправена заплаха му е отнел към 530 лв. На място веднага била изпратена дежурна оперативна група на РУ-Лом, която извършила оглед. По случая било образувано досъдебно производство по чл. 198, ал. 1 от НК.  В резултат на проведените активни оперативно-издирвателни и процесуално-следствени действия служители на участък Якимово са установили и задържали извършителите – двама криминално проявени мъже от същото село, на възраст 31 и 26 години. По- младият има условна присъда, две криминалистически регистрации за грабежи и срещу него са заведени 14 заявителски материала за кражби.  Работа по документиране на случая продължава под наблюдението на прокуратурата.    ", "date": "2018.06.08", "title": "След кошмара, който дядо Цветан преживя в края на май, полицията го зарадва с хубава вест"}
{"url": "https://www.blitz.bg/obshtestvo/zapochna-se-nakazvat-14-sluzhiteli-zaradi-byagstvoto-na-pelov-i-kolev-ot-sofiyskiya-zatvor_news605773.html", "text": "14 служители на Софийския затвор са наказани с порицание заради бягството на двамата рецидивисти Владимир Пелов и Радослав Колев. Преди повече от месец държавата се закани да накаже за бягството от затвора 14 служители. Според закона - от мъмрене до уволнение. Те признават вината си и седмици по-късно получават порицание. \"Това е възможността, която ни дава законът за МВР\", поясни проф. Николай Проданов, зам.-министър на правосъдието, цитиран от Нова телевизия.   По време на проверката, свързана с бягството на двамата рецидивисти, са разкрити и още провинения от страна на остранения заместник-началник на затвора Анатолий Борисов. Той беше споменат и в писмото на Пелов до медиите.  След бягството има още въпроси, които остават без отговор. Като например как Пелов се е сдобил с оръжие зад решетките. Според портрета, направен на Пелов при повторното му влизане в затвора, той бил решителен, жесток, интелигентен човек, който нямало да се спре пред нищо, за да постигне целите си.  Заместник-министърът признава, че може би част от служителите на затвора са го подценили: \"Профилът на другия беглец е доста по-банален. Става дума за дребен престъпник от улицата, който е и наркозависим\".  Проданов обаче не може да отговори как Колев е успял да си набавя наркотици в затвора. Но беше категоричен, че сега ще му е много по-трудно да се открие без Пелов. ", "date": "2018.06.08", "title": "Започна се: Наказват 14 служители заради бягството на Пелов и Колев от Софийския затвор"}
{"url": "https://www.blitz.bg/layfstayl/shoubiznes/bashar-rakhal-stana-televizionen-bos_news605809.html", "text": "Башар Рахал оглави университетската телевизия „Алма матер“ на Софийски университет „Свети Климент Охридски“. Начело на медията актьорът е застанал още на 1 юни, като съчетава ангажиментите си там със снимките на нов български сериал. Продуцент на епизодите е Ян Янев („Живи легенди“, „Чужденецът“).Действието ще се завърти около брокерска къща, а Бахар там отново ще го раздава като шеф.  „Благодаря на всички, които работиха за каузата да има обществена телевизия „Алма матер“ с програма за образование, култура и младежки политики. Благодаря за всички мои студенти и колеги, които работиха и вярваха в тази кауза, които нито за миг не ме изоставиха в тази невъзможно мисия. Повярваха ни и ни подкрепиха само европейските институции“, написа в социалните мрежи досегашният директор на телевизията доц. Светлана Божилова, цитира „Монитор“. ", "date": "2018.06.08", "title": "Башар Рахал стана телевизионен бос"}
{"url": "https://www.blitz.bg/blits-tv/dosega-ne-e-imalo-takv-tsirk-v-chereshkata-na-tortata-lineyka-i-psikhiatr-letyat-km-kshchata-na-luna-snimkivideo_news605798.html", "text": "Тазвечерното шоу в \"Черешката на тортата\" е гарантирано. Домакин е Луна, която цяла седмица лази по нервите на другите участници и някои дори се чудеха дали да не я изгонят от домовете си. В промото на тазвечерното предаване Мариела Нордел приветства \"доктор\" Колев, който играе ролята на психиатър и в края на вечерта трябва да сложи диагнозата на домакина. Всички участници слезнаха не от лимузината, която обикновено ги вози, а от... линейка!   Мариела и Дани Петканов споделиха няколко любопитни снимки:   Лудия репортер публикува и доста интересно видео на личния си профил във Фейсбук. На него се вижда как Луна се е навела над Мариела и се замерят с разни неща, които по-късно ще разберем какви точно са били. Петканов е написал към видеото, че довечера ни очаква \"сблъсък на титани\". Вижте клипа тук:      ", "date": "2018.06.08", "title": "Досега не е имало такъв цирк в \"Черешката на тортата\"! Линейка и психиатър летят към къщата на Луна (СНИМКИ/ВИДЕО)"}
{"url": "https://www.blitz.bg/lyubopitno/vodeshchata-teoriya-za-vznikavneto-na-zhivota-na-zemyata-e-greshna_news605781.html", "text": "Земната кора може би се е образувала много по-рано отколкото се предполагаше до сега, твърди ново проучване на университета в Чикаго. Изследователите изтъкват като доказателство броят на стронциевите атоми, открити в скали от северна Канада. Това откритие би могло значително да повлияе и дори да преобърне нашите представи за възникването и еволюцията на живота на Земята.Именно минералното съдържание на скалите дал на екипа доказателства, че континенталната земна кора се е образувала стотици милиони години по-рано, отколкото се смяташе до сега.  Континенталната кора е много по-богата на важни минерали и вещества, необходими за поддържането на живота на планетата, в сравнение с много по-младите вулканични скали.  \"Нашите доказателства, събрани от различни точки на света, включително Западна Австралия и северна Канада, показват, че Земя може да е формирала континентална кора в рамките на 350 милиона години от възникването на Слънчевата система. Това променя класическия възглед, че земната обвивка е гореща, суха и адска в продължение на повече от половин милиард години след формирането й\", обяснява Патрик Бойнке от катедра \"Геофизични науки\" на чикагския университет и първи автор на това изследване. Континенталната кора изгражда континенталния шелф. Тя се състои от седиментни и гранитни скали. Формирала се е от млади вулканични скали и е богата на силициев диоксид и минерали, нужни за появата на първите живи организми. Малка част от тези древни минерали може да бъде открита в по-младите пластове, образували се на по-късен етап вследствие на вулканична дейност, разместване на земни пластове и други гео процеси. Това затруднява изучаването на обстоятелствата около формирането на геоложките обвивки на планетата. Към тези минерали се отнасят цирконите, чиято възраст може да превишава 4 милиарда години. Геолозите са анализирали съотношението на стронциевите изтопи в скали, съдържащи циркон в северната част на Канада. Това е позволило да определят, че съдържанието на силициев диоксид в тях е отпреди 4,2 — 4,4 милиарда години. Достатъчно основание да се смята, че по това време континенталната кора вече е съществувала. Това противоречи на традиционната хипотеза, според която земната кора е била адски гореща и суха в продължение на половин милиард години след нейното формиране. Континенталната кора оказва значително влияние върху процесите в атмосферата, върху състава на морската вода и наличието на хранителни вещества, необходими за развитието на живота. Наличието й свидетелства, че астероидните бомбардировки върху Земята не са били интензивни. В противен случай те биха затруднили нейното формиране. Проучването на екипа от университета в Чикаго — озаглавено “Potassic, high-silica Hadean crust” — е публикувано в списание Proceedings of the National Academy of Sciences.", "date": "2018.06.08", "title": "Водещата теория за възникавнето на живота на Земята е грешна!"}
{"url": "https://www.blitz.bg/obshtestvo/kafe-ot-brokoli-zashcho-ne_news605609.html", "text": "Нов начин на обработка на броколи може да помогне за доставянето на дневната ви доза зеленчуци, като едновременно с това почисти организма ви от хранителните отпадъци. За целта трябва да изсушите броколито, да ги изсипете в кафето си и да го разбъркате добре. Засега е било прието със смесени чувства от феновете на кофеина в Мелбърн, където е било тествано в полеви условия. Но добавянето в сутрешното кафе не е единственото приложение на полезния зелен прах.Тя може да се използва като прибавена в снаксове, и да послужи като добавка при смутита, кексчета и дори супи. Две чаени лъжички от праха се равняват на една порция зеленчуци, като препоръчаната доза е от 5 до 7 дози на ден за здравословна и хранителна диета.  Броколите са отличен източник на витамини C, K, A и B6, както и на фолиева киселина, магнезий и калий. “Данните показват, че хората все още не приемат своята необходима дневна доза зеленчуци и опциите като праха от броколи могат да помогнат това да се промени”, коментират учените от екипа, направил изследването.   Източник: Science Alert", "date": "2018.06.08", "title": "Кафе от … броколи, защо не?"}
{"url": "https://www.blitz.bg/lyubopitno/koi-sa-nay-starite-zhivotinski-sledi-na-zemyata_news605605.html", "text": "Учени откриха най-старата следа от животно до момента, оставена във вкаменелост преди умопомрачителните 550 милиона години. Следите са били открити в южен Китай и доказват, че животни, класифицирани като билатериа, са предхождали известната Камбриева експлозия на организмите.Tя е започнала преди около 541 милиона години и при нея са се появили бързо и са се разпространили много видове организми, като периодът е продължил около 25 милиона години. Преди експлозията животът на Земята се е състоял предимно от прости едноклетъчни или многоклетъчни организми, но Камбриевият период е дал начало на много организми, които са демонстрирали билатерална симетрия.  Тя им е дала неща като глави, опашки, коремчета и гърбове, както и крака. Следите от открития древен билатерален организъм са били само няколко милиметра широки, но са показали, че съществото се е придвижвало с помощта на множество крака по дъното на древно речно корито милиони години преди Камбриевия период. Източник: Science Alert", "date": "2018.06.08", "title": "Кои са най-старите животински следи на Земята?"}
{"url": "https://www.blitz.bg/layfstayl/shoubiznes/prvo-v-blits-rusoto-izkushenie-na-btv-natali-trifonova-zasne-sasho-kadiev-minuti-predi-efir-da-pravi-neshcho-skandalno-video_news605685.html", "text": "Синоптичката на bTV Натали Трифонова внесе доза сутрешно настроение в социалните мрежи с видеото, което публикува преди минути. Русото изкушение на телевизията засне скандален клип, в който участва Сашо Кадиев - водещият на \"Преди обед\".   Кадрите са направени минути преди сина на Катето Евро да влезе в ефир, за да започне предаването си.   Кадиев, в свой неподражаем стил, танцува с много любопитни движения, а зад кадър Натали се залива от смях.   Красавицата е отбелязала на видеото и жената на Сашо. \"Сутрин при нас е така. Таня Тончева, мъжът ти е откачен!\", добави тя.      ", "date": "2018.06.08", "title": "Първо в БЛИЦ: Русото изкушение на bTV Натали Трифонова засне Сашо Кадиев минути преди ефир да прави нещо скандално (ВИДЕО)"}
{"url": "https://www.blitz.bg/layfstayl/za-damite/novata-lyatna-moda-dupeta-ukraseni-s-brokat-i-payeti-razgoreshchikha-instagram-snimki-18_news605628.html", "text": "Едва ли някой ще бъде изненадан, че жените откриха нов начин за скриване на несъвършенствата. Дупета намазани с брокат и пайети заляха Instagram. Със сигурност едва ли бихте ги подминали, без значение дали сте мъж или жена.  И никой отначало дори не би повярвал, че момичетата, преследващи красотата, са способни на това  Превод и редакция: БЛИЦ ", "date": "2018.06.08", "title": "Новата лятна мода: Дупета, украсени с брокат и пайети, разгорещиха Instagram (СНИМКИ 18+)"}
{"url": "https://www.blitz.bg/svyat/krasiva-ukrainka-i-model-na-playboy-izbyaga-v-moskva-za-da-stane-elitna-prostitutka-no-snimki-18_news605085.html", "text": "В миналото красивата киевчанка Виталия Галямова е покорявала модните подиуми в Украйна. Младата дама не страдала от мъжко внимание, получавала е скъпи подаръци под формата на бижута, лъскави автомобили и дори апартаменти. Всяко нейно желание моментално се превръщало в реалност. Успяла да стане певица, а малко по-късно се появила на корицата на Playboy.    Тя никога не е криела отношението си към мъжете - ако някой й плати, в знак на благодарност винаги е готова да направи \"нещо приятно\".   \"Мъжете си плащат. Можеш да им направиш нещо хубаво. Ако всяка страна е доволна, защо тези отношения да са странни? Нека се страхува да не ме загуби. Защо трябва аз да се страхувам да не го загубя?\", казва в едно свое интервю Виталия.    ", "date": "2018.06.08", "title": "Красива украинка и модел на Playboy избяга в Москва, за да стане елитна проститутка, но... (СНИМКИ 18+)"}
{"url": "https://www.blitz.bg/svyat/mlada-mayka-potresena-kupikh-si-ot-amazon-video-bavachka-koyato-me-sledi-dokato-krmya-bebeto-si-i-spya-s-mzha-si_news605637.html", "text": "Електронната бавачка FREDI, предназначена да се грижи за деца, е била програмирана от хакери с цел да шпионира интимния живот на родителите. Това бе разказано от майка на нейната фейсбук страница, предава ABC. Според американката наблюдението може да се извърши отвсякъде по света. Освен това камерата може да се контролира дистанционно и да се завърта на 360 градуса. Вероятно тази функция е била използвана от нападателите.  Един ден майката на детето била у дома в компанията на двама души, които имали достъп до бебешките монитори. Изведнъж камерата, насочена към бебешкото легло на сина й, започнала да се движи към леглото, на което родителите на бебето спели.  Камерата била насочена точно към мястото, където обикновено майката кърми бебето. След като се уверил, че няма никой на леглото, непознатият върнал камерата в първоначалната й позиция.  Полицията била безсилна и не могла да помогне. След това жената се опита да се обади на производителите на устройствата, но не пожънала успех. Превод: БЛИЦ", "date": "2018.06.08", "title": "Млада майка потресена: Купих си от Amazon видео бавачка, която ме следи, докато кърмя бебето си и спя с мъжа си"}
{"url": "https://www.blitz.bg/layfstayl/folk-furiyata-lorena-pokaza-gadzheto-si-poglezi-ya-s-ekskurziya-do-bali-snimki_news605599.html", "text": "Фолкдивата Лорена най-накрая си показа гаджето си Андрей Василев. Изпълнителката и любимият й са на романтична почивка в Бали, където компания им правят моделката Деница Стоянова и половинката й – националът Михаил Александров.Близки на Лорена разкриха, че и нейната половинка е футболист. Двамата са заедно от около 2 години, а мачото угаждал на всяка прищявка на известната си половинка, писа „ “. Самата Лорена пък се носила на крилете на любовта и вече била готова за по-сериозни стъпки като бебе и сватба.  ", "date": "2018.06.08", "title": "Фолк фурията Лорена показа гаджето си! Поглези я с екскурзия до Бали (СНИМКИ)"}
{"url": "https://www.blitz.bg/intsidenti/tiyneydzhrka-vleze-v-banyata-za-da-si-vzeme-dush-predi-uchilishche-i-ne-izleze-zhiva-ot-vanata-snimki_news605129.html", "text": "17-годишно момиче загина по много нелеп начин в американския щат Пенсилвания. Както всяка сутрин преди училище, Бриан влязла в банята, за да си вземе душ, без да подозира, че това ще й струва живота. На бездиханното тяло на Бриан попаднала майка й, която спяла дълбоко по време на трагедията, пише \"The Sun\".     Превод: БЛИЦ  ", "date": "2018.06.08", "title": "Тийнейджърка влезе в банята, за да си вземе душ преди училище и не излезе жива от ваната (СНИМКИ)"}
{"url": "https://www.blitz.bg/intsidenti/katastrofi/svirepa-katastrofa-v-smolyansko-selo-edin-ot-postradalite-ostana-bez-rka-i-krak-a-po-ksno_news605754.html", "text": "Един човек пострада, а друг загина при тежка катастрофа в Смолянско. Инцидентът е станал малко след 19 часа в четвъртък в село Търън, съобщава 24smolian.com. Починалият мъж – на 23 години, от Мадан, е бил в много тежко състояние още при транспортирането му в болница. Бил е с откъснат ляв крак от бедрото, както и с откъсната лява ръка. Освен това е имал и сериозна рана на главата, коментираха медици.     „Станал е сблъсък между два автомобила, има двама пострадали, като по първоначална информация единият е с откъснат крайник, а другият с болки в гърдите\", коментира шефът на полицията в Смолян старши комисар Николай Димов.     Според информация от кмета на селото Явор Говедаров, сериозно пострадалият е шофирал микробус с пловдивска регистрация. Той бил спрял на вътрешен завой в рамките на селото, а шофьорът му по неизяснени причини за сега бил зад буса. По същото време лек автомобил, управляван от местен жител, се блъснал в микробуса  и ударил сериозно колегата си.     „Говори се, че бусът е бил със спукана гума, а шофьорът се опитвал да я смени, а водачът на другия автомобил не го е видял, тъй като е бил заслепен от слънцето\", коментира Говедаров.     Според него, едното момче е с отрязан крак и ръка – шофьорът на буса, а водачът на леката кола е с травма в гърдите и главата.  „В момента се изясняват обстоятелствата, като все още нямаме официална информация за пострадалите и тяхното състояние. Прави се оглед и ще се образува досъдебно производство\", добави старши комисар Димов.          ", "date": "2018.06.08", "title": "Свирепа катастрофа в смолянско село! Един от пострадалите остана без ръка и крак, а по-късно..."}
{"url": "https://www.blitz.bg/svyat/zverska-katastrofa-s-uchenicheski-avtobus-v-polsha-desetki-detsa-sa-raneni-snimki_news605792.html", "text": "Ученически автобус се заби в камион в Полша. При инцидента са пострадали 43 деца и шестима възрастни, съобщава Gazeta Krakowska.Четирима от ранените са в критично състояние. Не се уточнява дали това са деца, или възрастни. Пострадалите са откарани в 9 болници.    Автобусът с малките деца  се блъснал в камиона на път за Варшава. Учениците са били на екскурзия в Закопане.  Движението в района на катастрофата е преустановено.  Превод: БЛИЦ", "date": "2018.06.08", "title": "Зверска катастрофа с ученически автобус в Полша, десетки деца са ранени (СНИМКИ)"}
{"url": "https://www.blitz.bg/svyat/tova-e-nay-novata-i-prelestna-printsesa-v-evropa-snimki_news605772.html", "text": "Шведското кралско семейство се събра, за да отпразнува едно много важно събитие - кръщенето на най-новия член на семейството - принцеса Адриен.Принцеса Маделин пристигна малко преди обед с дъщеря си, люлеейки я на ръце, а съпругът ѝ Крис О'Нийл носеше на ръце сина им - принц Николас. Най-голямото им дете 4-годишната принцеса Леонор също бе до родителите си.  Церемонията се състоя в кралската църква в двореца Дротнингхолм навръх петата годишнина от сватбата на Маделин и Крис. Принцеса Адриен бе облечена в традиционна рокля за кръщене, предавана от поколение на поколение. Тя е носена от всички по-големи братовчеди на Адриен на техните кръщенета, както и от майка ѝ Маделин, леля ѝ Виктория и вуйчо ѝ Карл Филип. Имената на всички деца, които са кръстени с нея са избродирани на подгъва на одеждата. Службата бе водена от жена - архиепископ Антие Якелен, с асистенцията на епископ Йохан Далман. На церемонията присъстваха крал Карл Густаф XVI и кралица Силвия, по-голямата сестра на Маделин - принцеса Виктория, по-големият ѝ брат - принц Карл Филип и техните семейства.", "date": "2018.06.08", "title": "Това е най-новата и прелестна принцеса в Европа (СНИМКИ)"}
{"url": "https://www.blitz.bg/svyat/turski-boyni-samoleti-nakhlukha-v-grtskoto-vzdushno-prostranstvo_news605812.html", "text": "За нови нарушения на гръцкото въздушно пространство от турски военни самолети съобщава гръцката обществена телевизия ЕРТ, като се позовава на гръцкия Генерален щаб. В ранния следобед в петък формация от четири турски самолета е навлязла в района за полетна информация на Атина между островите Лимнос и Лесбос, без за това да е бил подаден полетен план. Малко по-късно два турски изтребителя F-4 от формацията са прелетели на два пъти над островната група Фурни в източната част на Егейско море.  Турските изтребители са били засечени и пресрещнати от гръцки изтребители, информира Нова телевизия.   Телевизията припомня, че преди три дни четири турски изтребителя прелетяха над островите Маврия, Левита, Кинарос и Агатониси, които също се намират в близост до турските брегове.  Гръцките медии съобщават и за девет нарушения на гръцкото въздушно пространство в четвъртък. ", "date": "2018.06.08", "title": "Турски бойни самолети нахлуха в гръцкото въздушно пространство"}
{"url": "https://www.blitz.bg/kriminalni/brutalno-klane-s-11-godishno-momichentse-i-pleshiv-chichko-s-cherna-bluza-potrese-moskva-snimkivideo_news605755.html", "text": "Руснак нападна с нож 11-годишно момиче. Инцидентът е станал в московския район Очаково.Жертвата се качвала по стълбите, когато нападателят я намушкал няколко пъти в корема. Мъжът е избягал от местопрестъплението. Полицията го издирва. Към момента мотивите за нападението са неизвестни.  11-годишното момиче е откарано в болница. Лекарите се борят за живота й.  Детето се връщало от разходка. По време на инцидента майка му е била на работа.    Сигналът за нападението е подаден от съседка.  Камера за видеонаблюдение е заснела престъпника. Той е бил облечен със син елек и черна блуза с дълъг ръкав. Мъжът е леко плешив. Превод: БЛИЦ", "date": "2018.06.08", "title": "Брутално клане с 11-годишно момиченце и плешив чичко с черна блуза потресе Москва! (СНИМКИ/ВИДЕО)"}
{"url": "https://www.blitz.bg/obshtestvo/stolitsa/sled-ubiystvoto-na-pelov-bashchata-na-drugiya-izbyagal-pandizchiya-radoslav-kolev-s-raztrsvashcho-obrshchenie-km-sina-si-video_news605771.html", "text": "Бащата на затворника Радослав Колев, който през месец април избяга от Софийския затвор, разбрал по телевизията за бягството на сина си. Според него най-вероятно синът му е зад граница., Колев все още се издирва от полицията.  Със съпругата си били на масата, когато по новините съобщили за бягството, а половинката му се пошегувала, че това може да е синът им. \"Ще умра от смях, ако това е Радослав\", пошегувала се жената.   „Както бяхме на масата, влязоха с извадени пистолети, прегледаха всички стаи. Прибраха Христо (другият му син)”, разказа Ангел пред Нова телевизия.  „Чувствам се много зле, чувствам се провален като родител. Сгреших, че не съм си стоял повече време вкъщи”, каза още родителят на беглеца.  „Да внимава, да се пази, да мисли добре и да не наранява хора. Ради, обичам те!”, каза в заключение той.", "date": "2018.06.08", "title": "След убийството на Пелов: Бащата на другия избягал пандизчия Радослав Колев с разтърсващо обръщение към сина си (ВИДЕО)"}
{"url": "https://www.blitz.bg/obshtestvo/mestyat-neplnoletnite-zatvornitsi-ot-boychinovtsi_news605768.html", "text": "До края на юли т.г. предстои непълнолетните лишени от свобода от Поправителния дом в Бойчиновци да бъдат преместени в нови и модерни помещения, които отговарят на европейските изисквания. Стаите, чийто ремонт е в довършителен етап, се намират в рамките на територията на затвора във Враца, но в отделна масивна сграда и в отделен двор. Това съобщиха от пресцентъра на Министерството на правосъдието.Почти напълно е завършен и ремонтът на сградата, която е предвидена за училище на младежите. В обособения терен на затвора във Враца ще бъде изградено място за престой на открито и зона за фитнес занимания.  Преустройството и довършителните дейности вървят на пълни обороти, установиха на място ресорният заместник-министър на правосъдието проф. Николай Проданов и временно изпълняващият длъжността главен директор на Главна дирекция „Изпълнение на наказанията“ /ГДИН/ старши комисар Васил Миладинов.  След измененията в Закона за изпълнение на наказанията и задържането под стража Поправителният дом за непълнолетни младежи в Бойчиновци премина административно към Врачанския затвор и вече не е отделна самостоятелна структура, а подразделение към него. Към днешна дата в Бойчиновци са настанени общо 26 лишени от свобода, от тях 17 са непълнолетни, 9 са навършили 18 години.  Предвижда се сградният фонд на Дома в Бойчиновци да бъде преустроен в затворническо общежитие от закрит тип и в него поетапно да бъдат премествани лишени от свобода от корпуса на затвора във Враца. По този начин ще се постигне разтоварване на затвора и пълно съответствие с европейските изисквания за 4 кв. м. на задържано лице, съобщи началникът на Врачанския затвор старши комисар Ангел Кабатлийски.", "date": "2018.06.08", "title": "Местят непълнолетните затворници от Бойчиновци"}
{"url": "https://www.blitz.bg/obshtestvo/gornooryakhovchanin-ostana-bez-samolichnost-a-tova-koeto-mu-se-sluchi-posle_news605752.html", "text": "Горнооряховецът Цончо Ненов стана жертва на имотна измама, палеж на кола и заплахи, след като му откраднали самоличността. Вече няколко месеца по случая няма развитие, защото все още се разследва. Цончо има парцел с изоставена овощна градина от 1,5 дка край гробищния парк в железничарския град в местността Камънето и пуска обяви за продажба в социалните мрежи и в специализирани вестници. Един ден най-после му се обажда купувач, който звучи сериозно и Ненов казва, че иска за имота 11 000 лева. Обаждането по телефона Цончо получава, докато е в заведение в Горна Оряховица,но двамата не са се срещали. След разговора бъдещият продавач оставя документите в колата си пред заведението и се връща, за да си допие кафето с приятел. На другия ден установява, че личната му карта я няма. Не помни къде и дали може да е открадната или пък да я е загубил. Като всеки на негово място отива в полицията, за да съобщи, и там му казват да чака 14 дни, защото документът за самоличност може да се появи отнякъде, пише \"Борба\".   Докато чака, един ден му звъни телефонът, като отсреща е купувачът на изоставената му овощна градина Тодор Атанасов, с когото не са се виждали. Тодор го пита кога ще се видят, за да му даде останалите 8000 лева от сделката и да направят нотариалния акт. Ненов е изумен, защото нито е правил сделка, нито е виждал купувач, нито е ходил при нотариус. След това най-накрая двамата се срещат. Тодор остава втрещен и казва на собственика, че не е той, защото преди броени дни е направил предварителен договор при нотариус с мургав мъж, който е бил с личната карта на Ненов! И тогава измамата лъсва – оказва се,че криминалният контингент от Писарево Мичос Юлиянов е задигнал личната карта на Цончо и е направил сделка от негово име.  При нотариус от Горна Оряховица той заявил, че реалният собственик сега е зает, но пратил него да пазари имота му с Тодор Атанасов. Сделката според циганина била за 9000 лева и Тодор дава на Мичос, когото мисли за Цончо, 1000 лева капаро. Нотариусът обаче вижда, че лицето от личната карта и този, който е в кантората, са коренно различни, но въпреки това изповядва сделката! След това купувачът Тодор обаче разбира, че е подведен и започва да търси Ненов на телефона, по който са си говорили.  Разбрал за далаверата и недоглеждането от страна на нотариуса, Ненов пише жалба за откраднатата самоличност до прокуратурата. Блокира си сметките и си застрахова двете коли.  „Бях изумен. За каква сделка ми говорят, за какви пари?! Извиках човека на среща и разбрах, че циганин на име Мичос е сключил предварителен договор с Тодор за прехвърляне на мой недвижим имот. Ромът се представил с моята лична карта пред нотариуса. Написал съм десетки жалби до много инстанции, но едва сега – след месеци, се води реално разследване по случая”, разказа Ненов вчера.  Броени дни след като в Горна Оряховица се разчува за историята, в същото заведение е подхвърлена личната му карта, за което на Цончо се обажда една от сервитьорките. Момичето обяснява, че е видяло как мургав мъж оставя документа на Ненов на една от масите. След като Цончо пише редица жалби, посред бял ден пред същото заведение, където той е редовен клиент, му е откраднато волвото. После автомобилът, който за щастие е бил застрахован, е намерен опожарен край Горна Оряховица. По този случай стартира ново разследване, което също още не е приключило. Едновременно с кражбата и палежа на колата, Ненов получава заплахи на телефона си, като съобщения „Да не се занимава с нотариуса, защото ще „гори“. Е, не е изгорял нито той, нито неговият дом, а само колата му. Поне засега.  В момента купувачът Тодор е завлечен с 1000 лева, защото реална сделка между него и Цончо така и не е направена, а Ненов чака институциите да кажат как така един нотариус вижда лична карта с неговите имена и снимка, а срещу себе си съвсем друг мъж и прави сделка?  „До момента аз дори не съм разпитван в качеството на потърпевш по цялата тази наглед смешна история. Едва наскоро направиха графологична експертиза на подписа и неграмотно написаното ми име от измамника под предварителния договор и се установи естествено, че не са мои. По едно време Мичос бе в Германия, сега не знам къде е”, разказа още Ненов.  „Не искам да коментирам тази история, но действително станах участник в нещо нередно”, бе лаконичен Тодор Атанасов, изгорял с 1000 лева, който също чака правосъдие.  Най-нелепото в целия сюжет е, че не става въпрос за огромен имот и сериозни пари. Въпросът е по-скоро може ли един нотариус да прави предварителен договор с лице с чужда лична карта, което няма дори пълномощно и дори не си прилича с човека от документа за самоличност. ", "date": "2018.06.08", "title": "Горнооряховчанин остана без самоличност, а това, което му се случи после..."}
{"url": "https://www.blitz.bg/svyat/ustanovikha-samolichnostta-na-izverga-namushkal-11-godishno-momichentse-v-moskva-video_news605782.html", "text": "Установена е самоличността на маниака, който намушка с нож 11-годишно момиченце в Москва. По предварителни данни, В. Косячкин работи в баня близо до мястото на престъплението. 43-годишният мъж живее в същия район.  Полицията е установила и мястото, където може да се укрива престъпникът. Мотивите му за нападението остават неизвестни.     Междувременно нови кадри от камери за видеонаблюдение показват, че момиченцето е усетило преследвача си. То е ускорило крачка, но мъжът я настигнал и я намушка многократно в корема.  Момичето е откарано в болница. Лекарите се борят за живота й.  Превод: БЛИЦ    ", "date": "2018.06.08", "title": "Установиха самоличността на изверга, намушкал 11-годишно момиченце в Москва (ВИДЕО)"}
{"url": "https://www.blitz.bg/obshtestvo/oshche-razkritiya-za-prikritieto-na-ekzekutiraniya-pelov-eto-koy-go-e-ukrival-i-mu-e-pomagal-da-prezhivee-sled-byagstvoto_news605560.html", "text": "21-годишният наследник на Пелов е прикривал татко си от излизането му в затвора, а според запознати даже му помогнал и да избяга, вкарвайки пистолет при едно от посещенията му при татко му. Синът на Владимир беше арестуван за денонощие след бягството на баща си, но по-късно освободен, припомня \"Уикенд\". Тогава младежът оповести пред медиите, че не знае къде е татко му, но се надява да е жив и здрав.   Всъщност Владимир-младши е поддържал постоянна връзка с родителя си, категорични са ченгетата. Те поставили на подслушване мобилния телефон на младежа, но пък Пелов, изглежда, е бил наясно, че го подслушват и не е провеждал съмнителни разговори по личния си телефон. В Ботевград твърдят, че в последния месец Владимир се върнал в родния си град от София, където бил студент. Тогава мнозина заподозрели, че младият мъж се е превърнал в ятак на баща си - носи му храна и му служи като куриер.   От МВР обаче не сметнали да поставят сина на Пелов под постоянно полицейско наблюдение, което е, меко казано, непрофесионално. Минути след като Владимир Пелов бе застрелян в центъра на Ботевград, синът му се е появил на местопрестъплението и е видял трупа на татко си, разказва очевидец.   \"Момчето на Владо Пелов - синът му, дойде тук, отиде до ей там и преди да дойдат софиянците - от София полицаите, избяга момчето и си го познаха натам нашите хора, полицаите\", разказва мъжът малко след стрелбата.   Възможно е на младежа да бъде повдигнато обвинение за укривателство на издирван престъпник, допуснаха юристи.  ", "date": "2018.06.08", "title": "Още разкрития за прикритието на екзекутирания Пелов! Ето кой го е укривал и му е помагал да преживее след бягството"}
{"url": "https://www.blitz.bg/kriminalni/prestplenie/senzatsiya-v-blits-edin-ot-obirdzhiite-v-nova-zagora-e-bil-zamesen-v-otvlichaneto-na-sina-na-ventsi-stefanov_news605712.html", "text": "Един от задържаните за въоръжения грабеж в Нова Загора е много известно лице в крими средите, научи БЛИЦ. На 5 юни, тази година, са задържани П.И. на 41 години от град Сливен, криминално проявен за кражби, грабеж, палеж и изнудване, С.Ш. на 39 години от град София, криминално проявен за кражба и грабеж и П.В. на 40 години от село Зимница, криминално проявен за грабеж.   БЛИЦ научи, че мъжът с инициали С.Ш. е небезизвестният Славейко Шишков, който е син на починалия Светльо Шишков, който пък беше собственик на една от най-големите фирми за бойлери в страната. Шишков-старши издъхна при нелеп инцидент в село Хераково преди около година. Тогава Светльо Шишков се опитал да помогне на свои работници да преместят метално съоръжение, което обаче се е опряло в кабели с високо напрежение. Последвалото късо съединение е оставило на място Шишков-старши и служителите му.  Задържания Шишков-младши е един от най-опасните бандити на територията на България. За него има данни в службите, че е бил един от аверите на прочут мафиотски бос.   Името на Шишков преди време изплува и в отвличането на  сина  на собственика на футболен клуб \"Славия\" Венцеслав Стефанов - Димитър.        През 2004 г. ГДБОП разследваше версия, че в похищението са участвали Джиджи, Георги Георгиев-Жоро Пъпката и Славейко Шишков.  От 2006 г. Славейко започнал да се занимава с друг рисков бизнес- внос на луксозни автомобили в България. За голяма част от колите там имало оперативни данни, че са придобити чрез лизингови измами. Ставало въпрос за марки като „Ферари”, „Бентли”, „Астин Мартин”, които стрували по около 500 000 лв.    ", "date": "2018.06.08", "title": "Сензация в БЛИЦ! Един от обирджиите в Нова Загора е бил замесен в отвличането на сина на Венци Стефанов!"}
{"url": "https://www.blitz.bg/obshtestvo/otide-si-golyamo-svetilo-v-meditsinata-i-shef-v-maychin-dom_news605789.html", "text": "На 72 години почина проф. д-р Тодор Чернев. Повече от 38 години от живота си той отдаде на университетска болница \"Майчин дом\", където ръководеше клиниката по \"Фетална медицина\". Проф. Чернев беше и основател на Българската асоциация по семейно планиране, член на Управителния съвет на Българския лекарски съюз, информира БНТ.    Поклон пред паметта му!", "date": "2018.06.08", "title": "Отиде си голямо светило в медицината и шеф в Майчин дом"}
{"url": "https://www.blitz.bg/analizi-i-komentari/bivsh-shef-v-mvr-politsiyata-e-bila-na-krachka-na-edna-rka-ot-zalavyaneto-na-pelov-no_news605674.html", "text": "Николай Николов, бивш началник на ОДМВР-София, заяви в ефира на bTV, че полицията е трябвало да проведе по-мащабно издирване на избягалия затворник Владимир Пелов, за да го залови. Николов напомни,че неотдавна е разкрил къде може да се крие Пелов. Интересно е, че преди години именно Николов е заловил Владимир Пелов и го е вкарал в затвора.  „Полицията е била на крачка, на една ръка от неговoто залавяне, но са нямали шанс, който е нужен в такива моменти. Предположих, че в района на Стара планина около Ботевград ще се укрие Пелов, тъй като там има огромни възможности за укриване на престъпници и рецидивисти. Там има 33 000 вили, запустели и изоставени, които създават благоприятна възможност за убежище.  Трябвало е по-мащабно да се подходи в издирването. Ние преди години обикаляхме този път денонощно, използвахме и камерите на Гранична полиция. Тогава Пелов  беше задържан и влезе в затвора.  Той беше опасен човек, хората се притесняват от него. Страхът е основния двигател, за да му помагат през тези два месеца, след като избяга от затвора.  Причината за престрелката в Ботевград, при която бе убит Пелов? Явно Пелов и Марио Панчев са имали взаимоотношения. Ако действително Панчев е бил свидетел срещу Пелов, който е жесток и отмъстителен човек, това е една от причините Панчев да бъде търсен, за да бъде ликвидиран.  Трябва ли да има оставки на полицията в Ботевград? Нека да си направят анализа в МВР, те ще вземат най-адекватни мерки. Дали ще има оставки или наказания, това е от компетенцията на МВР. Искам да призова медиите и обществото, нека бъдем по-снизходителни към МВР, ние непрекъснато ги хулим и търсим пропуските им, а когато на нас ни се случи нещо, първо отиваме в МВР за помощ\", заяви Николов.  ", "date": "2018.06.08", "title": "Бивш шеф в МВР: Полицията е била на крачка, на една ръка от залавянето на Пелов, но..."}
{"url": "https://www.blitz.bg/obshtestvo/stolitsa/pilott-kap-yanko-georgiev-v-uchilishche-za-aviatsiya-na-letishche-sofiya-snimki_news605767.html", "text": "Последното за учебната година издание на доброволческата инициатива „Училище за авиация“ срещна деца от столични училища с кап. Янко Георгиев, пилот и изпълнителен директор на България Ер. По любопитен начин той представи на учениците интересни факти за пилотската професия и личните предизвикателствата, с които той е успял да се справи. Децата имаха възможността да разгледат Клуба на авиацията, да видят отблизо самолетните експонати, намиращи се в близост до Терминал 1, да научат повече за авиацията и да зададат въпросите си към кап. Георгиев. Доказателство за техния интерес беше и желанието им да получат автограф и да се снимат с него.  Юнското издание на „Училище за авиация“  бе последното за тази учебна година. В първата доброволческа инициатива на летище София се включиха много ученици от различни училища.  И през следващата учебна година проектът ще продължи да стимулира интереса и въображението на децата към авиационните професии, като ги среща с утвърдени имена от света на авиацията.    ", "date": "2018.06.08", "title": "Пилотът кап. Янко Георгиев в училище за авиация на летище София (СНИМКИ)"}
{"url": "https://www.blitz.bg/zdrave/zdravni-novini/sled-11-chasa-lekari-otstranikha-mozchen-tumor-s-rekorden-razmer_news605783.html", "text": "Български лекари извършиха у нас успешна сложна операция на мозъчен тумор с рекорден размер. Пациентът се чувства добре още в първия ден след операцията, която е продължила 11 часа.Туморното образувание е било с рекордни размери, заемайки цялата дясна половина на главата и избутвайки мозъчното полукълбо, информира bTV.   Пациентът е в изключително добро състояние, а мозъчните му функции са напълно запазени.  „Този случай е уникален по простата причина, че такъв тип пациент с напреднал тумор с такава големина на първия ден след операцията е в изключително добро състояние”, заяви неврохирургът доц. д-р Васил Каракостов.", "date": "2018.06.08", "title": "След 11 часа: Лекари отстраниха мозъчен тумор с рекорден размер"}
{"url": "https://www.blitz.bg/obshtestvo/obrazovanie/prvo-v-blits-vikhri-se-nov-skandal-s-uchebnik-za-detsa-gospod-moli-rom-da-stane-tsar_news604997.html", "text": "Нов шокиращ текст от роден учебник взриви социалната мрежа и предизвика вълна от възмущение сред стотици интернет потребители. В поучителна приказва се показва диалог между Господ и... ром. Бог предлага на сиромаха да стане цар, а той пък започва да разпитва какво ще получи в замяна на това. Кандърдисваният за цар ром иска да има хляб за детето си, кон и каруца за себе си.  Господ му казва, че ще има тези блага, ако приеме. Тогава с охота ромът се съгласява да седне на трона.  Под снимката на страницата от учебника се забелязват какви ли не цветущи коментари на възмутени потребители на социалната мрежа. Все пак, макар и малко, има хора, които виждат поука в разказа и хвалят скромността на ромите.  Ето няколко от мненията, публикувани без редакторска намеса:  \"По голяма тъпотия не съм чел.Това му трябва на циганина-хляб,кон и каруца.Всичко даром.Защо не измоли знание или някакъв занаят.Все пак приказката е вярна-нищо не става от циганите.\"  \"Нямам думи щом днешните деца това ще учат във което няма поука и нещата не отиват на добре.\"  \"Ако беше питал някои измекяри щяха да искат пари ,коли богатство а бедния ром кон каруца и хляб. Браво не е алчен човека\"    ", "date": "2018.06.08", "title": "Първо в БЛИЦ! Вихри се нов скандал с учебник за деца - Господ моли ром да стане цар!"}
{"url": "https://www.blitz.bg/kriminalni/prestplenie/samo-v-blits-strashni-razkritiya-za-psikholozhkata-koyato-vkara-8-v-bolnitsa-v-plovdivsko_news605800.html", "text": "Антония Лукова, 27-годишната психоложка от пловдивското село Калояново, която сътвори меле с три коли и вкара 8 души в болница, е избягала при родителите си в Англия, смятат местни хора от Калояново. Младата дама, от която се предполага и очаква, че трябва да демонстрира добро възпитание и да спазва законите, е духнала зад граница още на другия ден след мелето на пътя между пловдивските села Труд-Граф Игнатиево. Два дни след катастрофата Антония беше призована на разпит в полицията, тъй като се опита да измами ченгетата. Тя е била сама в маздата, когато е ударила двете коли. Извикала е свой приятел, който дошъл с такси от Пловдив, седнал зад волана и имитирал, че той е водачът. Пробата за наркотици обаче излязла положителна и той бе арестуван. Отгоре на всичко пострадалите в мелето бяха единодушни, че не мъжът, а Антония е шофирала. Тя има многократни нарушения на пътя.  БЛИЦ научи още, че психоложката от 2 години е с отнета книжка. Двете пострадали семейства категорично са отказали извънсъдебно споразумение с юристите на фирмата, в която Антония работи в София и са си наели адвокати. Възмутени са, че приятелят на Антония е бил пуснат от ареста след едно денонощие, тъй като той също е участник в измамата. Част от пострадалите деца още са стресирани, утре ще бъда заведени на психолог.  БЛИЦ припомня, че Антония Лукова блъсна на пътя Пловдив-Карлово две коли. Пострадаха 8 души. Малко след мелето Лукова е отишла до едната от ударените коли и е казала: „Моля ви, не казвайте, че аз шофирах, родителите ми са много строги“. Заради неявяването си миналия ден на разпит, Антония е обявена за национално издирване.  Пред БЛИЦ нейни съседи от Калояново, от където е тя, казаха, че не са  виждали от деня на инцидента. Тогава тя тръгнала от село да се прибира в София и сътворила мелето само на няколко километра от родното с село.   Пред БЛИЦ разследващи обаче бяха категорични, че младата дама не е при родителите си в Англия. Антония продължава да е в неизвестност и да се издирва от полицията.  Кристина ИВАНОВА, БЛИЦ", "date": "2018.06.08", "title": "Само в БЛИЦ: Страшни разкрития за психоложката, която вкара 8 в болница в Пловдивско!"}
{"url": "https://www.blitz.bg/intsidenti/petrich-izpadna-v-shok-sled-vnezapnata-konchina-na-boyko_news605806.html", "text": "Здрав и прав, 60-годишен мъж издъхна за броени часове днес в Петрич, независимо от \"спешната\" намеса на медиците от местната бърза помощ. Смъртта му буквално разяри съседи, роднини и близки, които останаха като гръмнати от черната вест. \"Та снощи Бойко си беше пред блока, пиеше си биричка спокойно, какво му направиха, какво се случи\", започнаха разказа си пред Struma.com ужасени съседи на Бойко Кирилов от първия етаж на блок 1 на ул. \"Кожух 45 в южния град.  \"Тази сутрин около 05.00 часа на Бойко му прилошало. Близките му извикали Спешния център и почти 20 минути по-късно линейката се озовала на адреса. И тук се разиграва страшно комична ситуация, която ако не бе завършила така зле, щяхме да осмеем жестоко. С линейката, пристигнал екип от трима души, които се мотаели около пациента, гледали го и коментирали: Вирус е, малко се глези, сигурно му е паднало кръвното (но не го измерили) и така повече от половин час, после започнали да правят опити да го качат в линейката, но и тук ударили на \"камък\", не успели да го качат и се наложило да събудят съседите да помогнат\", разказва един от тях, участвал в пренасянето на Бойко.  Линейката тръгнала от адреса в 06.20 часа, а малко след 7 часа пациентът, който се глезил, издъхнал. Жестока картина от българската реалност ,щом опрем до Спешните, коментират потресени хората, които къде през сълзи, къде силно ядосани, ни съобщиха: След спешната намеса на спешните утре в 11 часа погребваме Бойко, добавят потресените му съседи.  ", "date": "2018.06.08", "title": "Петрич изпадна в шок след внезапната кончина на Бойко"}
{"url": "https://www.blitz.bg/obshtestvo/blgarskite-yuristi-i-zapadnoto-pravosdie_news605706.html", "text": "Преди точно една година в столицата се проведе т.нар. „Марш за европейско правосъдие“. Участващите в него поискаха от родните юристи да демонстрират желание, воля и умения за работа, които да са съпоставими с тези на европейските ни и американски партньори. Преглед на случилото се в родните правораздавателни органи говори, че българските юристи са отговорили достойно на хвърлената ръкавица. Ето и фактите:  През юни миналата година съдии, прокурори и следователи избраха с пряк (предимно електронен) вот своите представители в професионалната квота на Висшия съдебен съвет (ВСС) на принципа „един магистрат-един глас“. През септември своя избор за съдебни кадровици направиха и българските депутати. Спечелилите места в съвета кандидати бяха избрани с внушително мнозинство, надхвърлящо 200 (от общо 240) народни представители. Днес ВСС работи далеч по-спокойно, въпреки честите опити на председателя на ВКС да организира сцени и сценарии, подобни на онези, които той често спретваше в мандата на предишното правителство на съдебната власт, когато там му правеше компания съдията, оправдал Марио Николов по аферата „Сапард“, когото помним като близък до провален правосъден министър и магистратка (бивша председателка на „Съюза на съдиите“ – съсловна организация, обхващаща едва 10% от българските съдии) станала нарицателна с бавната си работа и забавените дела.  В края на 2017г. пристигна поредният мониторингов доклад от Брюксел в сферите „Правосъдие и вътрешен ред“. Основната похвала в него касаеше дейността на вече бившата Комисия за отнемане на незаконно придобито имущество (КОНПИ), работата на нейния председател Пламен Георгиев и респективно прилагането на Закона за гражданската конфискация. Основната критика пък бе насочена към липсата на действия в битката с корупцията по високите етажи на власт. Справедливият упрек получи своя достоен отговор от споменатия вече Георгиев.  Под негово ръководство новата Антикорупционна комисия (КПКОНПИ) организира операцията по уличаването на Десислава Иванчева, кмет на столичния „Младост“ (втори по големина район в София) в корупционни действия в особено големи размери. Поисканият подкуп е 500 хиляди евро, тя е заловена с първата вноска от 70 хиляди евро (56 за нея, 14 за посредника Дюлгеров).  Паралелно с казуса „Иванчева“ и други институции на държавата демонстрираха воля за битка с корупцията и организираната престъпност. 1. Под ръководството на Иван Гешев, ръководител на административната специализирана прокуратура стартира мегапроцесът „КТБ“. Обвинителният акт е в размер на над 11 000 страници, а по него укриващият се от правосъдие ексбанкер Цветан Василев получи 146 обвинения за присвоени близо 3 милиарда лева от фалиралия му трезор. 2. Градската прокуратура в Пловдив арестува петима служители на местната Здравна каса. Представителите на държавното обвинение в града под тепетата хванаха уличените в корупция служители с подкуп надхвърлящ 50 000 лева. 3. Националната следствена служба в лицето на ръководителя й Борислав Сарафов (бивш зам.-главен прокурор) и бившият член на ВСС Ясен Тодоров взе участие в операцията по задържането на петима служители на КАТ-Благоевград, начело с началника им Данаил Стоицов.  В това време главният прокурор посрещна в София американският си колега Джефри Сешънс, който е и правосъден министър на Съединените американски щати (съгласно конституционната им уредба, знаем добре, доста различна от нашата). Сотир Цацаров проведе две срещи със Сешънс, по време на които основните теми бяха свързани с наказателното преследване на тероризма, трафика на наркотици, трафика на хора, нарушаване правото на интелектуална собственост и двустранните споразумения в областта на международното правно сътрудничество.  С други думи – Цацаров отново потвърди ангажимента, който пое преди месец – младият българин Желяз Андреев няма да бъде екстрадиран в САЩ. За което и нашите институции ще влязат в открит диалог с американските си колеги. Е, вече го направиха – главният ни прокурор постави въпроса пред американския главен прокурор и министър на правосъдието и на практика даде открит урок как висшите държавници може и трябва да защитават националния интерес. Какво повече от това?  Какво по-западно признание за Цацаров от факта, че само в рамките на половин година той прие в София най-важните юристи във Вашингтон и в Брюксел – Джефри Сешънс от администрацията на президента Доналд Тръмп и Вера Йоурова от администрацията на Жан-Клод Юнкер – председател на Европейската комисия.  Парадоксално, но за визитата на Сешънс няма да откриете почти нищо във финансираните с чужди грантове медии. Парадоксално, защото не би ли следвало работещите благодарение на такива грантове, да очертаят като новина номер 1 на седмицата, а и на месеца, срещата между държавните обвинители на САЩ и България.  Не, те мълчат. Вероятната причина за това е, че според публикации в медиите въпросните издания са основен фундамент на солидна задкулисна структура, ръководена от подсъдими и обвиняеми олигарси, за влияние в обществения живот на страната. А за това влияние им е нужно да опитомят прокуратурата. Преглед в сделките на основния ментор на кукловодите дава отговор защо битката е с Цацаров. Знаем от неговата меко казано спорна бизнес история, че той е придобил без да плати стотинка предприятие за стотици милиони (монопол не само в България, но и на Балканите). Малко след това по случая получава обвинение, което се проваля в съда благодарение на „усилията“, които полага прокурора по скандалния случай. Ето затова днес им трябва подчинено държавно обвинение.  Така че толкова „прозрачно“ работят грантаджийските медии, че дори не разбраха за срещите между Цацаров и Сешънс. За щастие, обаче, европейските ни и американски партньори очевидно не ползват за информация относно действията на родните правораздавателни органи малотиражните медии, които незнайно по каква причина все още получават чуждо финансиране.  Българските юристи, начело с главния прокурор, си свършиха работата през последната година. Това говорят фактите. А когато фактите говорят, дори Прокопитата (трябва да) мълчат.          ", "date": "2018.06.08", "title": "Българските юристи и западното правосъдие"}
{"url": "https://www.blitz.bg/svyat/ot-poslednite-minuti-trmp-napravi-izkazvane-za-rusiya-koeto-shche-izumi-sveta_news605763.html", "text": "Президентът на САЩ Доналд Тръмп заяви, че Русия трябва да се върне в състава на Г-8, съобщава „Блумбърг”. По думите му, форматът трябва да бъде възстановен, т.е. да стане „Голяма осмица”. Тръмп е отбелязал още, че Русия трябва да присъства и на тази среща.  Преди дни германският канцлер Ангела Меркел заяви от своя страна, че Русия не може да се върне в Г-8 заради Крим.  Припомняме, че през 2014 година Русия напусна групата на осемте, когато участниците в организацията в лицето на САЩ, Великобритания, Франция, Италия, Германия, Канада и Япония обявиха бойкот на срещата в Сочи заради събитията в Крим. Така „Голямата осмица” се превърна в „Голяма седмица”.  Първата среща на Г-7 се състоя в Брюксел на 4 юни 2014 година. Превод: БЛИЦ    ", "date": "2018.06.08", "title": "От последните минути! Тръмп направи изказване за Русия, което ще изуми света!"}
{"url": "https://www.blitz.bg/politika/borisov-prizova-vsichki-da-posledvat-primera-na-blgariya-i-da-zatvoryat-granitsite-si-predupredi-yunker-kakvo-shche-stane-ako-ne-go-napravyat_news605769.html", "text": "\"Всички страни трябва да направят така, както България - да затворят границите си и да се минава само през контролно-пропускателните пунктове\", заяви премиерът Бойко Борисов преди началото на конференция на високо ниво за кохезионната политика на ЕС. Това събитие е част от обявените в европредседателството ни и е посветено на политиката за сближаване. В изказването на Борисов доминираха и други важни теми - основно миграцията и Западните Балкани.Борисов започна изказването си с това, че \"кохезионната политика е и най-важната политика за свързаността на Европа и всичко добро, което сме направили в последните години за над 20 млрд. лева, сме го направили по тези програми, които дават възможност за повече инвестиции, повече брутен вътрешен продукт, повече квалификация на хората, които упражняват труда си, и свързаност между континентите\".  \"Ние сме на стратегическо място и инфраструктурата е изключително важна, и то не само в сферата на инфраструктурата като магистрали, жп линии и други, но и дигиталната инфраструктура, енергийната свързаност. Кохезионната политика е политиката, която може да събира доста сфери и политики на ЕС. Всички съжаляваме за решението на Великобритания да напусне ЕС и в следващата финансова рамка до 2027 г. липсват доста милиарди евро, а в същото време е амбициозна и имаме още няколко важи теми – киберсигурността, дигиталната инфраструктура, общата европейска отбрана и не на последно място миграционната криза\", посочи премиерът. \"Дни наред нашето председателство полага огромни усилия и за решаване на въпросът с дъблинския процес. Това, което сме се договорили е да се намери разумен компромис, защото всеки от вас следи международния обмен и вижда как десетки души на ден продължават да се давят и да страдат и всички имат една притегателна точка, наречена Европа\", коментира премиерът. Борисов напомни, че през миналите една-две години дори за избори първата тема е миграцията и какво ще правим с нея и \"дори една от най-подредените страни, Германия, шест месеца буксува, докато си направи правителство\". \"Днес, отчитайки тези нови предизвикателства, както е модерно да се казва, а те нито са нови, нито ще престанат, с решението на САЩ да излязат от ядреното споразумение с Иран и твърдата позиция на ЕС по темата, ние засичаме все повече мигранти и от Иран, а когато нещо предвещава война, нищо не може да спре хората да търсят по-сигурно място за живот, защото те живеят днес. Ако се поставим на мястото на сирийци, иракчани, либийци и си представим, че на нашите деца и внуци детските градини, училищата, болниците са разрушени. Всеки ще събира каквото може и ще търси място, където децата му да растат в мир\", заяви премиерът. \"Предупредил съм какво ще се случи, ако не направим тези неща, както преди четири години предупредих, че ако не си затворят границите и бягащите от войната да бъдат пускани само през официалните контролно-пропускателни пунктове и то за определен период от време, докато свършат войните, след това да се върнат да си възстановяват страните, а икономическите мигранти да се пускат там, където има нужда или се искат. На Жан-Клод Юнкер казах - кацни във Вашингтон и кажи, че си си забравил личната карта или паспорта, да видим дали ще те пуснат, гарантирам, че не. А в Европа може да пуснат всеки и не само че му казваме добре дошъл, а и започваме всички да се грижим, и то в размер на десетки милиарди евро. Тези, които са в Централна Европа, да подпомагат финансово, не визирам България, особено Италия, Испания, Гърция\", настоя и обясни още Борисов. Според премиерът всички европейски държави трябва да последват примера ни. \"Трябва да гарантираме на хората в Европа, че този процес ще бъде овладян. Какво значи релокация по държави по произход, значи ли, че външните държави трябва да бъдат напълнени с мигранти? Напротив, всички трябва да си свършат своята работа и да подкрепят тези, които имат нужда от това. Европа произвежда толкова кораби, ще се купят сто - двеста, толкова армия имаме, толкова полиция - ще се командироват, процесът ще може да се контролира\", допълни Борисов.  Той обясни и че темите за кохезията и за миграцията са тези, които най-често водят до разделение.", "date": "2018.06.08", "title": "Борисов призова всички да последват примера на България и да затворят границите си! Предупреди Юнкер какво ще стане, ако не го направят"}
{"url": "https://www.blitz.bg/svyat/kreml-otgovori-na-trmp-sled-klyuchovoto-mu-izkazvane-za-rusiya_news605778.html", "text": "Прессекретарят на руския президент Дмитрий Песков коментира заявлението на американския държавен глава Доналд Тръмп, че Русия трябва да се върне във формата Г-8. „Ние се фокусираме върху други формати”, каза Песков пред журналисти.  По-рано този месец Песков заяви, че форматът Г-8 е загубил актуалността си за Русия. „В променящата се политическа и икономическа обстановка  се увеличава значението на формати като Г-20, където Русия участва активно”, заяви той.  Припомняме, че днес Тръмп съобщи, че Г-7 отново трябва да стане Г-8, т.е. Русия отново да се върне сред страните, които участват във формата. Според него Русия трябва да присъства и на срещата, която днес започна в Канада.  \"Независимо дали ви харесва, или не, може би не е политически коректно, но ние трябва да управляваме света, а Голямата седмица, която някога беше осмица, изхвърли от формата Русия\", каза в Канада Тръмп, цитиран от Блумбърг. Според Тръмп \"Русия трябва да се върне и да присъства на масата за преговори\".  Новият премиер на Италия Джузепе Конте подкрепи предложението на американския президент Русия да се върне в Г-8.   \"Съгласен съм с президента Тръмп, Русия трябва да се върне в Г-8. Това отговаря на общите интереси\", написа той в Туитър.  Германският канцлер Ангела Меркел преди дни пък заяви, че заради ситуацията в Крим Русия не може да се върне в Г-8.  Форматът Г-8 прекрати съществуването си през 2014 година, след присъединяването на Крим към Русия. Тогава лидерите на водещите държави в света отказаха да участват в срещата, която Русия, като председател, трябваше да проведе в Сочи. Вместо това в Брюксел се проведе среща на Голямата седмица - Франция, Великобритания, САЩ, Германия, Япония, Италия и Канада.  Превод: БЛИЦ    ", "date": "2018.06.08", "title": "Кремъл отговори на Тръмп след ключовото му изказване за Русия!"}
{"url": "https://www.blitz.bg/politika/byudzhett-na-es-se-obszhda-v-sofiya-eto-koi-sa-drugite-vodeshchi-temi_news605758.html", "text": "Бюджетът на Евросъюза след 2020 г. обсъждат експерти, политици и представители на европейските институции в София. Срещата е в рамките на българското председателство на Съвета на Европа. По време на разговорите ще се реши каква да бъде кохезионната политика за периода 2021 – 2027 г. Друга цел е да се намалят различията между по-слабите и по-силните райони в ЕС. Според вицепремиера Томислав Дончев в момента тя е над 10 пъти, предава БГНЕС.До момента, по сега действащата политика, България е получила 8,3 млрд. евро.    „Всичко добро, което сме направили в последните години за над 20 млрд. лева, е направено по тези програми. Всички съжаляваме за решението на Великобритания да напусне ЕС и в следващата финансова рамка липсват доста милиарди”, каза премиерът Бойко Борисов. Еврокомисарят по бюджета Гюнтер Йотингер пък определи като много добра идеята парите по кохезионната политика да се отпускат при спазване върховенството на закона. „Ще направим всичко възможно това предложение да бъде одобрено от Съвета и от Еропарламента”, каза Йотингер. \"Кохезионната политика е най-важната за свързаността на Европа, тя може да събира доста сфери и политики на ЕС, заяви Борисов и отбеляза другите важни теми - киберисигурност, дигитална инфраструктура, обща европейска отбрана и миграционната криза. Дни наред нашето председателство полага огромни усилия и за решаване на този въпрос – Дъблинският процес, това, което сме се договорили, да се намери някакъв разумен компромис. Всеки от вас следи международния обмен и вижда как десетки души на ден продължават да се давят, продължават да страдат и всички имат една притегателна точка – Европа, заяви Борисов и отбеляза, че България не само стриктно си спази ангажиментите като външна граница на ЕС, но и има нулев миграционен натиск. „Споразуменията ни с Турция работят перфектно. Каквото и да свършим в кохезията, видяхте, че в миналите 1-2 г. първата тема на изборите е миграцията”, каза Борисов и добави: С решението на САЩ да излязат от ядреното споразумение с Иран и твърдата пък позиция на ЕС по темата, ние засичаме все повече ирански мигранти. Когато нещо предвещава война, нищо не може да спре хората да търсят убежище, всеки ще търси място, където децата му да растат в мир, каза премиерът. С мира като дума ще завърша и последния си прочит за ситуацията на Западните Балкани, защото тя много бързо може да се превърне в това, което беше преди 20 години – войната в Косово, масовите гробове, предупреди Бойко Борисов и заяви, че всичко на Балканите се случва много бързо и още по-бързо се пренася на европейски терен. Аз разбирам, че за много от вас Балканите са много далечна тема. Може би се проявява егоизъм в тази посока, но всяка една държава има и своя вътрешна политика. Перспективата е във вълшебната дума - свързаност. Коридорите № 8,10 са изключително важни за региона. Докато тази инфраструктура с пътища, жп линии, летища, енергийна свързаност гарантира, че тук ще стане по-добро място за живеене. Полагаме много усилия в тази посока, мисля, че всички колеги го правят, коментира още Бойко Борисов и припомни, че веднъж вече е предупредил какво ще се случи ако не си затворим границите. Правейки необходимите компромиси, се надявам да вървим напред. Миграцията и кохезията са темите, които най ни разделят, заключи премиерът. ", "date": "2018.06.08", "title": "Бюджетът на ЕС се обсъжда в София, ето кои са другите водещи теми"}
{"url": "https://www.blitz.bg/obshtestvo/bomba-v-blits-zvezda-na-ludogorets-napusna-tima-stava-vpros-za-milioni-evro_news605709.html", "text": "Един от най-постоянните играчи в отбраната на Лудогорец Игор Пластун изненадващо напусна лагера на отбора в Смолян, научи БЛИЦ. Според наши източници, украинецът се е сбогувал сърдечно със съотборниците си, които са останали много изненадани от решението му.  Медията ни научи, че Пластун ще бъде трансфериран в белгийския гранд \"Гент\", а по неофициална информация сумата, която ще постъпи в касата на Лудогорец, е над 3 милиона евро.  Очаква се по-късно днес футболистът на шампионите да отлети за Белгия, където да премине медицински прегледи и да бъде представен на новия си отбор.", "date": "2018.06.08", "title": "БОМБА В БЛИЦ! Звезда на Лудогорец напусна тима! Става въпрос за милиони евро!"}
