{"url": "https://www.blitz.bg/svyat/koshmar-v-nebeto-boeing-757-katsna-izvnredno-v-italiya_news598266.html", "text": "Пътнически самолет на немската компания Condor Airlines кацна извънредно на летището в южния италиански град Бриндизи. Пилотът на Boeing 757, изпълняващ полет от Гърция към Германия, бил принуден да приземи машината заради проблеми с херметизацията. На борда на машината е имало 164 пътници и 8-членен екипаж. Към момента няма данни за пострадали. Превод: БЛИЦ    ", "date": "2018.05.05", "title": "Кошмар в небето! Boeing 757 кацна извънредно в Италия!"}
{"url": "https://www.blitz.bg/layfstayl/svetski/krasiva-plovdivchanka-pee-na-mach-s-boyko-borisov_news598250.html", "text": "Пловдивчанката Антония Маркова е един от солистите на Представителния ансамбъл на въоръжените сили на Република България. На 1 април се навършиха 11 години, откакто певицата е част от състава. Пътят до там обаче сякаш бил предначертан. Още от малка я възпитавали на дисциплина и обич към родината. „Единият ми дядо Андон, на когото съм кръстена, е бил полковник в българската армия, а другия е ветеран от войната”, споделя изпълнителката.    Една от най-забавните случки по време на нейно участие с ансамбъла е свързана с президента Георги Първанов. За пръв път излизала да пее пред държавен глава, ала за зла участ по време на изпълнението  микрофонът засякъл. Един от техниците се втурнал да  донесе друг, ала се спънал на сцената и паднал. „Не знаех да се притеснявам ли, да плача ли, да се смея ли? Единственото, което ми мина през акъла, е: Леле, изложих се пред президента!”, спомня си Антония. Въпреки ситуацията тя се овладяла и си довършила песента с усмивка.   Антония не може да се оплаче от липса на късмет. По време на участието си в кастингите на „Мюзик Айдъл 3” тя изпълнява песента „Черно и бяло” на Георги Христов. Въпреки че не успява да премине на по-горен етап, композиторът на песента Димитър Гетов  гледал нейното изпълнение от малкия екран и я харесал. Малко по-късно двамата се запознават на конкурса „Бургас и морето”, където той печели награда за композитор, а тя награда за изпълнител, пише \"Марица\".   Гетов я насърчил да се пробва в Ансамбъла на армията, където тогава провеждали кастинги за нови солисти. Отишла и се явила като на шега, изпявайки отново песента „Черно и бяло”. На 1 април обаче, точно в Деня на шегата, Антония била поканена да подпише договор с тях. И става една от колежките на именити певци като Маргарита Хранова, Орлин Горанов, Роси Кирилова, Гуна Иванова, които също са част от състава.   След това с ансамбъла пее на невероятни места, ала една от запомнящите се изяви е на мач на Бойко Борисов. „Всички ни бяха облекли със спортни екипи и пеехме на откриването на футболната среща, както и по време на почивките”, спомня си пловдивчанката. След мача се опитала да вземе автограф от министър-председателя, ала не успяла да се добере до него. ", "date": "2018.05.05", "title": "Красива пловдивчанка пее на мач с Бойко Борисов"}
{"url": "https://www.blitz.bg/kriminalni/prestplenie/nagli-rumntsi-nalazikha-plovdiv-mamyat-grazhdanite-po-mnogo-nagla-skhema_news598253.html", "text": "Румънец е задържан в голям хипермаркет на пловдивското \"Пещерско шосе\" в четвъртък вечерта след сигнал на граждани. Чужденецът обикалял из магазина и предлагал на клиентите да дарят средства за изграждане на \"Международен център за хора с увреждания и бедни деца\" . \"Доброволецът\" бил забелязан от момиче, което имало опит в подобни кампании и преглеждайки документите, които младежът носел, тя разбрала , че става дума за чиста проба измама и злоупотреба с доверие.  Младата дама сигнализирала на охраната, а те повикали на място полицаи от Второ районно. Румънецът бил отведен за разпит в полицията, съобщава  .  Тъй като явно доверчивостта на българите, които се хващат на всякакви видове телефонни измами, е станала пословична, на територията на България вече действат и доста международни групи мошеници. Някои продават \"вечни\" тенджери, други тигани, които готвят \"сами\", трети пък продават златни пръстени на безценица, защото уж са станали жертва на обир.   Въпросният румънец е част от група, която със зле изработен сертификат, очевидно преведен през Гугъл Транслейтър, убеждава хората да отворят сърцата си, за да помогнат за изграждането на Международен център за болни и бедни.   Сертификатът е с печат на международната организация \"Хендикап Интернешънъл\", които обаче нямат акция в България.   Хендикап Интернешънъл“  е независима международна неправителствена организация, създадена през 1982 г. с цел да помогне на обитателите на бежанските лагери в Камбоджа и Тайланд. Седалището ѝ се намира във Франция и Белгия, а от създаването ѝ са открити клонове в още шест страни: Швейцария, Люксембург, Обединеното Кралство, Германия, Канада и Съединените щати.  Организацията е независима от всяко правителство и е насочена към помощ на хора с увреждания, хора в уязвими условия на бедност и социално изключване, пострадали от конфликти и природни бедствия. Към 2017 г. организацията има над 3500 служители в повече от 60 страни.  „Хендикап Интернешънъл“ е един от шестте учредители на Международната кампания за забрана на противопехотните мини, коалиция от организации, удостоена с Нобелова награда за мир през 1997 г.   През 2011 г. „Хендикап Интернешънъл“ печели Хуманитарната награда на Конрад Хилтън в размер на 1,5 милиона долара за работата си, посветена на хора с увреждания в условия на бедност, отчуждение, конфликти или природни бедствия. „Хендикап“ е член на Международния консорциум за хората с увреждания и развитие.", "date": "2018.05.05", "title": "Нагли румънци налазиха Пловдив, мамят гражданите по много нагла схема"}
{"url": "https://www.blitz.bg/obshtestvo/tsveta-karayancheva-se-premeni-s-narodna-nosiya-ot-kirkovsko-snimkivideo_news598203.html", "text": "Народната носия, с която Цвета Караянчева се появи в Златоград, е от района на Кирково, съобщава 24rodopi.com. Председателката на Народното събрание облече народна носия за Празника на родопското чеверме. \"Помага ми родопското в Народното събрание - самият дух и родолюбието, защото родопчани са родолюбиви, много позитивни и истински. Затова всяка събота и неделя се прибирам в Кърджали да мога да се заредя със сила от Родопите\", каза Караянчева.  Зам.председателят на ГЕРБ и председател на парламентарната група Цветан Цветанов, шефката на комисията по здравеопазване в парламента Даниела Дариткова, депутати и кметове също появиха с носии на петото издание на празника.  В центъра на града се завъртяха за 150 чевермета. Цветанов наблюдава приготвянето на чеверметата още от 1 часа в нощта срещу събота. 80 души са приготвяли чеверметата цяла нощ. Главен майстор е Дичо Кабаков, който от 40 години върти чевермета в Родопите, помагат му около 10 души, вещи в кулинарния занаят.  Поп звездата Веселин Маринов пък беше най-много впечатлен от изпълнението на гайдарите.  Той направи серия от снимки с мобилния си телефон.      ", "date": "2018.05.05", "title": "Цвета Караянчева се премени с народна носия от Кирковско (СНИМКИ/ВИДЕО)"}
{"url": "https://www.blitz.bg/kriminalni/prestplenie/stana-yasno-koy-e-ediniyat-ot-narkomafiotite-zakopchan-pri-zrelishchna-aktsiya-v-plovdiv_news598264.html", "text": "Красимир Манолов е един от задържаните при спецакцията в пловдивския квартал \"Столипиново\" вчера. У него и авера му са били открити пакети с вещество, което реагира на хероин. Количеството е около половин килограм. Манолов е добре познат на органите на реда. Той е свързан с една от водещите фамилии за търговия с хероин, племенник на небезизвестния Илия Камберов – Рамбо, пише  .  Името на Красимир нашумя след кръвопролитията в \"Столипиново\" през юни 2006. Тогава имаше масови сблъсъци между двата рода Ракипови и Камберови, при които загинаха двама, а други трима бяха ранени. Официалната версия бе, че до сблъсъка се е стигнало след спор за футболен мач и свадата е битова. Още тогава обаче стана ясно, че напрежението е ескалирало заради преразпределение на наркопазара.  Загиналите бяха от рода Ракипови. 55-годишната Верка Ракипова почина на път за болницата, след като бе простреляна в хълбока, а Николай Ракипов (32) умря от раните си след няколко дни. За убийствата бяха осъдени двамата братя Красимир и Светослав Манолови. Апелативният съд в Пловдив наложи седемнайсет години затвор за Красимир и 15 години за Светослав.  Двамата братя от дълго време са на свобода. Те са племенници на един от най-големите дилъри в махалата, които бе арестуван преди години. ", "date": "2018.05.05", "title": "Стана ясно кой е единият от наркомафиотите, закопчан при зрелищна акция в Пловдив"}
{"url": "https://www.blitz.bg/politika/borisov-uspokoi-blagoevgradchani-i-razporedi-na-arkheolozite-i-inzhenerite-da_news598224.html", "text": "Искаме да направим магистрала „Струма“, както и да запазим „Скаптопара\", археолозите и инженерите да ми дадат решение. Това каза пред журналисти премиерът Бойко Борисов, който този следобед инспектира участъка от автомагистрала „Струма“ при откритите останки от древно селище до село Покровник, съобщава „Фокус“. На обекта присъстваха десетки протестиращи граждани, искащи запазване на археологическите разкопки. Министър-председателят разговаря с тях. Мъж се обърна към Борисов като заяви, че на референдум хората са гласували „за“ запазване на разкопките и попита какво следва. Премиерът заяви пред протестиращите: „Спираме магистралата и отиваме да строим нагоре на север. Какво да направим друго? Искаме да направим магистрала. От 1973 г. знаят, че има разкопки тук. Защо не протестирахте тогава? Защо не е направено? Знаете ли колко археология сме направили по страната? Искам да го направим като хората, затова търсим решение как да го направим\", допълни Бойко Борисов.  Той обясни, че са налети милиони в Благоевград, при което протестиращите заявиха, че са благодарни и оценяват свършеното. „Ние не по-малко от вас искаме това да се запази. Искам археолозите и инженерите да ми дадат решение. В пожарната едно време не сме учили как да местим магистрали\", поясни Борисов.  По думите му комунистите от БКП са знаели за древното селище „Скаптопара\", трактористите са го орали и нищо не са направили.  ", "date": "2018.05.05", "title": "Борисов успокои благоевградчани и разпореди на археолозите и инженерите да..."}
{"url": "https://www.blitz.bg/politika/borisov-proveri-razkopkite-v-kherakleya-sintika-i-dade-vazhno-obeshchanie-video_news598242.html", "text": "В сряда на Министерски съвет ще разгледаме въпроса за отпускането на 100 хил. лева за археологическите проучвания на античен град Хераклея Синтика. Това каза премиерът Бойко Борисов по време на обиколката си на обекта, който към момента се проучва от 3 археолози и 15 работници. В разговор с директорът на НАИМ към БАН и ръководител на проучванията доц. д-р Людмил Вагалински, министър-председателят заяви, че обектът може да се развие, така че да привлича още повече туристи заради близостта, която има до местността Рупите и комплекс Ванга. „Представете си ако разкрием обектът как той ще изглежда и какво ще е за Петрич - ще идват повече хора, които да разглеждат обекта, да обядват, да вечерят, да си купят череши“, каза още премиерът Борисов, цитиран от \"Фокус\". По този начин ще се стимулира туризмът и местната икономика, което допълнително ще спомогне за развитието на Община Петрич.      ", "date": "2018.05.05", "title": "Борисов провери разкопките в Хераклея Синтика и даде важно обещание (ВИДЕО)"}
{"url": "https://www.blitz.bg/obshtestvo/tsyala-blgariya-zavizhda-na-boyko-borisov-sled-iznenadata-koyato-mu-napravi-mila-petrichanka-snimkivideo_news598252.html", "text": "Петричанка посрещна премиера Бойко Борисов с пълна купа череши. Чаровната дама предложи на министър- председателя да опита екологично чисти плодове, първите узрели череши в града. Борисов, в типичния си стил, я попита дали цената им е 300 лева за килограм, а тя отговори, че в Петрич килото е само 7 лева, пише struma.com.  \"Отпуснахме 1 300 000 лв. за изграждането на нов кооперативен пазар върху общински имот в Петрич. Обектът е почти завършен и осигурява 136 търговски места. Пазарът има локално осветление, което е икономично и модерно. Сега всички земеделски стопани ще бъдат спокойни, че вече ще имат място, на което да предлагат своята продукция\", съобщи по-късно премиерът в профила си във Фейсбук.", "date": "2018.05.05", "title": "Цяла България завижда на Бойко Борисов след изненадата, която му направи мила петричанка (СНИМКИ/ВИДЕО)"}
{"url": "https://www.blitz.bg/stsena/andzhelina-dzholi-svsem-go-zaksa-aktrisata-tochi-ligi-po-mlad-i-zhenen-kolega_news598207.html", "text": "Холивудската звезда Анджелина Джоли проявява сериозен интерес към колегата си Ед Скрейн. Двамата участват в снимките на продължението на култовата лента „Господарка на злото“. Джоли смятала 35-годишния си колега за „много талантлив и секси” и непрекъснато си търсела поводи да се среща с него и извън снимачната площадка.     Ед Скрейн обаче е женен и има едно дете. Заедно със семейството си живее в Лондон. Зрителите го познават от ролята му на  Даарио Нарис  в „Игра на тронове”. Превод: БЛИЦ       ", "date": "2018.05.05", "title": "Анджелина Джоли съвсем го закъса! Актрисата точи лиги по млад и женен колега"}
{"url": "https://www.blitz.bg/obshtestvo/stolitsa/sheft-na-pozharnata-s-posledna-informatsiya-za-ogneniya-koshmar-v-sofiya-i-sstoyanieto-na-postradaliya_news598076.html", "text": "Пожарът в столичния ж.к. \"Красна поляна 2\" е овладян от три страни. Това каза пред журналисти гл. комисар Николай Николов, директор на Главна дирекция \"Пожарна безопасност и защита на населението\". \"Винаги остава 1% и затова казвам, че почти на 100% е овладян. Смятам, че няма опасност за близките сгради. Въпреки това колегите работят усилено, така че да не допуснем разпространяването на огъня\", каза гл. комисар Николов, цитиран от „Фокус”.  По думите му предстои да се изяснят причините за пожар и да ли складът е бил проверяван.   \"Няма опасност за пациентите на болница \"Надежа\", добави гл. комисар Николов. По думите му всички хора в нея са изведени в северната ѝ част.  \"Няма никаква опасност, въпреки това е създадена добра организация за допълнителни линейки. Към момента не са необходими, но трябва и това да направим\", каза още той. Гл. комисар Николов обясни, че на място са около 17 противопожарни автомобила със съответните екипажи - приблизително около 100 пожарникари. \"Помагат ни Столична община с тяхната дирекция \"Аварийно- спасителни дейности\", ЧЕЗ, ВиК и издирваме \"Овергаз\" в момента. Замерванията, които направихме, не показват никакво увеличение и отрови във въздуха. Няма опасност не само за пациентите на болницата, но и за гражданите\", каза той.  По думите му и в момента има леки взривове, които вероятно са предизвикани от малки газови бутилки или бидони с алкохол.  От думите му стана ясно още, че движението в района на пожара ще бъде затруднено поне 1-2 часа.  \"Гасенето на пожара ще продължи през цялата нощ, за да можем утре сутринта да осигурим нормални условия на следствените групи да извършат своята дейност, зад а вървим към установяване причините за пожара. По първоначални данни загубите са сериозни. Тепърва със собствениците ще уточняваме\", съобщи още гл. комисар Николай Николов.  По думите му най-вероятно утре около 08.00 часа ще започнат действията по огледа на мястото. \"По време на пожара нямаме информация вътре да е имало хора. Около пожара е имало един от охраната, който е леко пострадал - обгазен. Прегледан е в \"Пирогов\" и е освободен. Още един пожарникар има, който е леко пострадал. В момента е в \"Пирогов\", правят му се манипулации без опасност за живота. Всеки момент очаквам да кажат, че и той ще бъде освободен. Двама са пострадали\", каза още гл. комисар Николов.  \"Използвам случая да благодаря на колегите от полицията за организацията, която създадоха по безопасността на движението. В същото време призовавам всички граждани - нека бъдем по-внимателни\", добави той.  \"За мен най-важното беше да няма опасност за хората, за близките сгради. Благодаря много за реакцията на пожарната, моите колеги от аварийното звено са тук. Те ще останат тук до края\", каза столичният кмет Йорданка Фандъкова, която също е на мястото на пожара.  \"Осигурихме допълнително водоноски, за да подпомогнем пожарната и се надявам постепенно да приключим. Няма никаква опасност за хората наоколо и в квартала включително. Надявам се в скоро време да приключи цялата ситуация\" добави Фандъкова.", "date": "2018.05.05", "title": "Шефът на пожарната с последна информация за огнения кошмар в София и състоянието на пострадалия"}
{"url": "https://www.blitz.bg/intsidenti/strakhovit-intsident-na-avtogarata-v-blagoevgrad-se-razmina-po-chudo-bez-seriozno-postradali-snimki_news598201.html", "text": "Жена пострада леко, след като парче от ламаринен покрив на автогарата в Благоевград се отчупи и падна. Жената е била с малко дете, за щастие то не е пострадало, съобщава Struma.com, позовавайки се на очевидци. Парчето одраскало жената, която била в близост.  Проверка на място е установила, че ламаринената летва от тавана в района на тоалетните наистина се е откъснало, а останалите в съседство се клатят.  Хората, чакащи рейсове, твърдяха, че това е изключително опасно. Майката с детето се отърваха по чудо, това е летва от ламарина, която реже, така, че трябва да се вземат спешни мерки, казваха хората.  Излезе някакъв човек, който започна да прави опит да закрепва останалите летви, но не видяхме отговорни лица, които да са се притеснили от опасния инцидент. ", "date": "2018.05.05", "title": "Страховит инцидент на автогарата в Благоевград се размина по чудо без сериозно пострадали (СНИМКИ)"}
{"url": "https://www.blitz.bg/intsidenti/zhestoko-mele-mezhdu-kamion-i-kola-na-izkhoda-na-pazardzhik_news598205.html", "text": "Катастрофа между товарен и лек автомобил е станала на изхода на Пазарджик в посока автомагистрала „Тракия“, съобщава „Фокус“. Инцидентът е станал малко преди надлеза за село Гелеменово. Ударът е челен, нанесени са сериозни материални щети по лекия автомобил. Движението е затруднено в лявата пътна лента в посока Пазарджик, тъй като там е катастрофиралия товарен камион. На място има патрул на „Пътна полиция“, който регулира трафика до отстраняването на камиона от пътното платно.     ", "date": "2018.05.05", "title": "Жестоко меле между камион и кола на изхода на Пазарджик"}
{"url": "https://www.blitz.bg/intsidenti/pozhari/pozharna-i-politsiya-letyat-km-shishmantsi-eto-kakvo-se-sluchva_news598222.html", "text": "Цех за преработка на пластмасови отпадъци е пламнал в Шишманци. Сигналът за самовъзпламеняването е подаден около 16 часа днес. При инцидента няма пострадали хора.  Към момента няма задимяване на магистралата. На място са екипи на пожарната и полицията. ", "date": "2018.05.05", "title": "Пожарна и полиция летят към Шишманци, ето какво се случва"}
{"url": "https://www.blitz.bg/intsidenti/dve-koli-se-pomlyakha-kray-karlovo-lineyka-kara-mayka-i-detentseto-y-km-bolnitsa-snimki_news598228.html", "text": "Две коли се удариха на пътя за Карлово в съботния следобед. Причината за инцидента е отнето предимство. Лекият автомобил \"Фолксваген\" не спира на знак СТОП и се врязва в движещото се по главния път \"Рено\", съобщава   Водачката на френската кола и детето й са откарани с линейка в пловдивска болница.    Към момента не е ясно състоянието им.  На мястото на произшествието веднага пристига и екип на Пътна полиция.  Движението в участъка е леко затруднено. ", "date": "2018.05.05", "title": "Две коли се помляха край Карлово, линейка кара майка и детенцето й към болница (СНИМКИ)"}
{"url": "https://www.blitz.bg/kriminalni/prestplenie/napadnakha-ekip-na-speshna-pomoshch-v-krdzhali-tezhko-postradal-medik-e-priet-v-khirurgiyata_news598200.html", "text": "Спешен медицински екип е нападнат в Кърджали. Тежко пострадал медик е преведен в хирургията, съобщава 24rodopi.com. „Състоянието на лекаря е тежко. Видимо са му нанесли много удари в областта на главата. Чух колегите му да коментират, че спешно трябва да бъде приведен в Хирургично отделение“, разкриха очевидци.  Нападението е извършено в квартал „Боровец“. Линейката пристигнала в Махалата след подаден сигнал за нуждаещ се от спешна медицинска помощ.    ", "date": "2018.05.05", "title": "Нападнаха екип на Спешна помощ в Кърджали, тежко пострадал медик е приет в хирургията"}
{"url": "https://www.blitz.bg/kriminalni/prestplenie/ot-krdzhaliyskata-politsiya-sobshchikha-podrobnosti-za-ekshna-pri-koyto-postrada-medik-ot-speshna-pomoshch_news598210.html", "text": "Служители на ОДМВР-Кърджали задържаха мъж, нападнал медик от Спешна помощ. Сигнал за инцидента бил получен днес към 11.00 часа. По първоначални данни минути преди това медицински екип е посетил адрес на ул. „Юмер Лютви“ след повикване за спешен случай с възрастна жена, живееща там. При пристигането си медиците били посрещнати от 35-годишен мъж.  След вербална агресия, той ударил с юмрук в лицето 51-годишния медицински служител, който от удара паднал назад по стълбите.  Медикът е настанен в болница.   Агресивният мъж е задържан в полицейския арест.  По случая е уведомен прокурор, образувано е бързо производство по чл. 131, ал.2 от НК. Работата по документирането му продължава.       ", "date": "2018.05.05", "title": "От кърджалийската полиция съобщиха подробности за екшъна, при който пострада медик от Спешна помощ"}
{"url": "https://www.blitz.bg/obshtestvo/zam-sheft-na-noviya-antikoruptsionen-organ-razkri-ima-li-neshcho-obshcho-kmett-fandkova-po-sluchaya-ivancheva_news598234.html", "text": "Законът работи от скоро. Съответно и звеното, което се бори с корупцията работи от скоро. Не бих казал, че има негативни реакции срещу него. По-скоро има нюанс около тази акция, която бе съвместно с прокуратурата. Тя обаче се явява трета. Първите две не показаха негативен ефект за Комисията. По-скоро това, че за първи път в България се задържа лице с такава сума и на такава висока длъжност предизвика коментари в две посоки. Постави се под съмнение самата операция и може би това предизвика такова усещане. Но това може би бе наложено от някои медии. По-скоро съм мнение, че няма негативни реакции в обществото към нас. Това каза в първото си телевизионно интервю новоизбраният зам.-председател на Комисията за противодействие на корупцията и за отнемане на незаконно придобито имущество (КПКОНПИ) Антон Славчев. Той бе категоричен , че от страна на КПКОНПИ при ареста на Иванчева не е имало пропуски.  „По отношение на работата на нашата структура, мога смело да заявя, че работата бе свършена перфектно.  Обработката на доказателствата е работа на Специализираната прокуратура. Нашата работа е строго оперативна. Съгласно закона ние извършваме оперативно-издирвателна дейност. В тази връзка по отношение на нас пропуски няма.  Действията по преброяването на сумата, по личния обиск са изцяло в компетентността на прокуратурата. При подобен случай, при който има намесено и второ лице налага разследващите органи да извършат много прецизно и внимателно своите действия. По отношение на задържанетох – то е част от една специализирана операция, в която участват органи на МВР, органи на КПКОНПИ и органи на прокуратурата. Всяко едно звено изпълни безупречно действията, които са по закон, съгласно тяхната компетентност. Така че оперативно-издирвателната дейност беше извършена от нас, действията по задържането – от служителите на МВР, действията по разследването – от органите на прокуратурата”, обясни зам.-шефът на КПКОНПИ пред Канал 3.  Антон Славчев коментира и изтеклото предполагаемо СРС, при което се намесва името на столичния кмет Йорданка Фандъкова и при което посредникът Петко Дюлгеров обяснява на Десислава Иванчева, че трябва да вземе подкуп, „за да не се карат с кметицата”. „Всичките мероприятия, които бяха проведени, се предоставиха на прокуратурата. Прокуратурата, когато се гледаха мерките за неотклонение, даде възможност на защитниците на г-жа Иванчева и другите две обвиняеми лица, да се запознаят с всички материали. В това число материалите бяха предоставени в пълен обем за втората мярка. Ако имаше такова нещо, което сега излиза в някои сайтове, защитниците и обвиняемите лица първи щяха да го извадят.  Лично за мен това, че намесват други лица, заемащи висши публични личности в лицето на кмет на столицата..., това не отговаря на истината. Това, което се опитва да се прокара в пространството, че едва ли не е ангажиран и кметът на София, не отговаря на истината. Имам предвид по вземането на подкупа – това нещо категорично не отговаря на истината”, обяви Славчев.  Той изрази и личното си мнение по отношение на това дали събраните доказателства срещу Десислава Иванчева ще са достатъчни за осъдителна присъда.  „Лично мое мнение е, че повече от това не може да се извади. Случаят е максимално добре отработен. И лично мое мнение е, че повече доказателства не биха могли да се съберат при така стеклите се обстоятелства. Смятам, че самите решения на съда при гледането на мерките за неотклонение ми дава уверение, че сме си свършили добре работата, за да може съдът да прецени и има или няма престъпление, и лично моето мнение е, че тези лица са извършили това престъпление”, каза още Славчев.  Относно химикала от банкнотите, който може да е попаднал и по друг начин по ръцете на Иванчева, Славчев каза: „Има достатъчно доказателства, които доказват престъпление. И не забравяйте – престъпление е не само вземането на парите. Престъпление е и да поискаш дори. Може въобще да не се докосваш до парите, можеше и да не намерим пари. Това, което прокуратурата събра като доказателства – лично мое мнение е, като бивш разследващ, е, че е достатъчно”.  Извън конкретната тема за въпросния арест Славчев говори и за опасенията, че антикорупционната комисия може да се превърне и в инструмент за политически натиск срещу определени лица и кръгове.  „За тези, които не спят спокойно и се будят тревожно – това е чувство за тези, които са извършили нещо. Колкото до тези опасения мога да заявя, че ние се водим първо от това действията ни да бъдат законосъобразни. Ако някой ще изтълкува нашето действие, като оказване за въздействие върху определени кръгове – няма да е вярно, защото информация за неправомерни действия може да бъде получена по отношение на всеки един гражданин. Така че ние няма да се съобразяваме дали едно лице има политическа обвързаност или няма. Ние ще се съобразяваме изцяло със закона. Ако лицето е извършило неправомерни действия, и ние съберем данни за това, то тези данни ще бъдат предоставени на съответните органи”, заяви Антон Славчев.  „Ние не можем да забраним на никого да ни звънни. Но тези, които си мислят, че ще могат да ни звънят и да се опитват да влияят, трябва да знаят, че законът е категоричен – този закон е насочен срещу лица, заемащи висша публична длъжност”, каза още той.  Като бивш шеф на звеното срещу корупцията в ДАНС, Антон Славчев изрази мнение, че все още има неща, които може да бъдат допълнени в закона и с които да се разширят някои правомощия на КПКОПИ – най-вече по отношение на изтичане на информация, тъй като към момента се налага комисията да работи с голям кръг от други служби, а според него това трябва да се прави с ограничен брой хора.  Той бе категоричен, че ще има още акции, но не пожела да уточни кога – дали ще бъдат скоро или не чак толкова. ", "date": "2018.05.05", "title": "Зам.-шефът на новия антикорупционен орган разкри има ли нещо общо кметът Фандъкова по случая \"Иванчева\""}
{"url": "https://www.blitz.bg/obshtestvo/sheft-na-api-presmetna-kolko-shche-struva-magistralata-da-minava-pod-drevnoto-selishcheto-skaptopara_news598227.html", "text": "85 млн. лв. ще струва вариантът АМ „Струма“ при „Скаптопара“ да минава под селището. Това каза пред журналисти председателят на УС на Агенция „Пътна инфраструктура“ инж. Дончо Атанасов, след като инспектира участъка от автомагистрала „Струма“ при откритите останки от древно селище до село Покровник, предава „Фокус“. Инж. Атанасов заяви, че ще бъде намерено решение. „Мислили сме го, аз съм тук всяка седмица. Предполагам с археолозите да го решим, министър Банов е тук. Да направим една комисия с инженери, археолози и да го съхраним – това е история“, добави той.  Регионалният министър Николай Нанков, министър на културата Боян Банов, премиерът Бойко Борисов и инж. Дончо Атанасов коментираха, че ако се построи мост, селището ще бъде унищожено чисто технологично, а и опасно. „Моето е предложение е това – горе разкопаваме, местим най-ценното там“, добави инж. Атанасов.  ", "date": "2018.05.05", "title": "Шефът на АПИ пресметна колко ще струва магистралата да минава под древното селището Скаптопара"}
{"url": "https://www.blitz.bg/obshtestvo/regioni/krdzhaliyski-meditsi-razkrikha-brutalni-podrobnosti-za-napadenieto-nad-tekhen-kolega-agresivniyat-mladezh-povalil-lekarya-i_news598246.html", "text": "Битият медик от Центъра за спешна медицинска помощ в Кърджали е с черепно-мозъчна травма, има травма и на дясното рамо. Това съобщиха лекари от МБАЛ „Д-р Атанас Дафовски“. Притеклият се на помощ на жената медик бил повален на земята с удар в главата, съобщава 24rodopi.com. „Паднал на земята, но продължили да го удрят. Колегата е с доста шевове по главата и мозъчно сътресение“, заяви д-р Атанас Митков, директор на ЦСМП-Кърджали.  Припомняме, че екип на Спешния център бе нападнат днес по обяд на улица „Юмер Лютви“ в квартал „Боровец“. На 6-ата минута след получен сигнал за болна жена, линейката била на адрес. Агресивният нападател е задържан за срок до 24 часа в полицейското управление. За случая е уведомен прокурор от Районна прокуратура в Кърджали. Образувано е бързо производство по чл. 131, ал.2 от Наказателния кодекс за нанесена телесна повреда на длъжностно лице. Работата продължава разследващ полицай.  Пострадалият е от най-опитните медици в екипа на кърджалийския Център на спешна помощ. „През годините десетки пъти е посещавал адреси в махалата, спасявал е човешки животи там. Явно в квартала линейка без полицейска кола не трябва да влиза. На 6-ата минута днес линейката беше там, но до появата на полицаите можеше да се случи всичко при тази ситуация“, коментираха лекари.      ", "date": "2018.05.05", "title": "Кърджалийски медици разкриха брутални подробности за нападението над техен колега! Агресивният младеж повалил лекаря и..."}
{"url": "https://www.blitz.bg/obshtestvo/ot-bolnitsata-vv-varna-sobshchikha-kakvo-se-sluchva-s-khlapetata-postradali-pri-vzriv-v-dobrich_news598248.html", "text": "Очни операции претърпяха две от децата, пострадали при взрив по време на игра в Добрич. От болницата във Варна съобщиха, че интервенциите са преминали успешно и децата се възстановяват. За едното от тях има риск от минимално намаление на зрението на окото, но това ще стане ясно след няколко дни. Другите три деца са в стабилно състояние в болницата в Добрич, съобщава bTV.  48 часа след инцидента причината за него все още не е ясна. Родител на едното от децата съобщи, че те са намерили буркана с бялото вещество на поляната, където се случи мощният взрив.  Разследването продължава. ", "date": "2018.05.05", "title": "От болницата във Варна съобщиха какво се случва с хлапетата, пострадали при взрив в Добрич"}
{"url": "https://www.blitz.bg/obshtestvo/regioni/smelchaga-nastpi-gazta-fucha-ss-150-kmch-iz-plovdiv-i-se-prosti-s-edna-zaplata_news598243.html", "text": "Шофьор ще олекне с една месечна заплата, за да плати глобата си за превишена скорост. Той получил \"честитка\" на адреса си със приложена снимка. Въпросното нарушение е извършено в началото на март на  пловдивското Асеновградско шосе, в участъка, който се води в пределите на града. Камерата е засякла \"Пежо\", което е пътувало в посока Асеновград.  Автопатрулът е уловил джигита да профучава с 92 километра над допустимата. В участъка до разклона за Околовръстното шосе, максимално позволени са 50 километра в час.  Оказва се, че освен солидната сума, която може да се приравни на една работна заплата, нарушителят ще се лиши и с 12 контролни точки от талона си.  Причината е последните изменения и допълнения в Наредбата за контролните точки, пише  .  Според новите наредби най-много точки ще се отнемат при употреба над допустимото алкохол, опасно изпреварване, превишена скорост в населените места и при шофиране в платното за насрещно движение на магистрала или скоростен път.     Вижте целия списък на нарушенията, за които се отнемат контролни точки:  1. за управление на МПС с концентрация на алкохол в кръвтанад 0,5 на хиляда до 1,2 на хиляда включително – 10 контролни точки;  2. когато нарушението по т. 1 е извършено повторно – 15 контролни точки;  3. за отказ да бъде извършена проверка с техническо средство за установяване употребата на алкохоли/или наркотични веществаили техни аналози – 12 контролни точки;  4. за управление на моторно превозно средство, на което табелите с регистрационния номер не са поставени на определените за това места – 8 контролни точки;  5. за управление на моторно превозно средство, което не е регистрирано по надлежния ред или е регистрирано, но е без табели с регистрационен номер – 10 контролни точки;  6. за нарушаване на правилата за преминаване през железопътен прелез – 5 контролни точки;  7. за превишаване на разрешената максимална скорост с над 50 km/h в населено място – 12 контролни точки;  8. за неспиране на пътен знак „Спри! Пропусни движещите се по пътя с предимство!“ – 8 контролни точки;  9. за използване на мобилен телефон, освен при наличие на устройство, позволяващо използването на телефона без участието на ръцете му – 6 контролни точки;  10. за неизпълние на задължението за използване на предпазен колан или за носене на каска – 6 контролни точки;  11. за превозване на деца в нарушение на изискванията – 6 контролни точки;  12. за преминаване при червен сигнал на светофара – 8 контролни точки;  13. когато нарушението по т. 12 е извършено повторно – 12 контролни точки;  14. за неосигуряване на предимство при преминаване през пешеходна пътека – 8 контролни точки;  15. когато нарушението по т. 14 е извършено повторно – 12 контролни точки;  16. (ново – в сила от 23.03.2018 г.) за неправилно изпреварване, ако от това е създадена непосредствена опасност за движението (чл. 179, ал. 1, т. 5, предл. 5 от ЗДвП) – 10 контролни точки;  17. (ново, в сила от 23.03.2018 г.) за движение в платното за насрещно движение по автомагистрала или скоростен път (чл. 178ж, ал. 1, предл. 2 от ЗДвП) – 10 контролни точки;  18. (ново – в сила от 23.03.2018 г.) когато нарушението по т. 17 е извършено повторно (чл. 178ж, ал. 2 от ЗДвП) – 12 контролни точки.  На водач, който притежава контролен талон „Водач на МПС без наказания“, не се отнемат контролни точки при налагане на наказание за нарушение, посочено по-горе, с изключение на нарушенията по т. 1, 2 и 3. ", "date": "2018.05.05", "title": "Смелчага настъпи газта, фуча със 150 км/ч из Пловдив и ...се прости с една заплата"}
{"url": "https://www.blitz.bg/obshtestvo/koshlukov-poseche-aktivist-na-nfsb-koyto-namesi-svetovnata-zdravna-organizatsiya-v-absurdnata-si-bitka-sreshchu-khazarta_news598219.html", "text": "Активистът на НФСБ Христиан Митев, който е и зам.-председател на правната комисия в парламента, разкри защо лидерът му Валери Симеонов иска да ограничи хазарта. Патриотите са направили проучване и според Световната здравна организация търкането на билетче било болестно състояние. Водещият Емил Кошлуков го контрира, че по тази логика, ако се доверяват на подобни изследвания, от НФСБ трябва да приемат и Истанбулската конвенция с джендърите. Кошлуков, юристът Даниел Данов и икономистът Георги Гуджев срутиха тезата на патриота.  Кошлуков припомни, че в САЩ дори по новините се прави реклама на лотариите. Данов пък скастри Митев, че партията му разсъждава за лотарията като хазарт. Емил Кошлуков припомни, че още по времето на комунизма са съществували билетчетата за тотото и не са били проблем дори за социалистите едно време.  Страното в случая е, че вицепремиерът Валери Симеонов и хората му продължават да роптаят срещу рекламите на хазартни игри по националните телевизии, че задълбочена проверка установи, че при тях няма никакви нарушения.  Единственото прегрешение, което бе открито при рекламите по бТВ и Нова телевизия бе за реклама на... шоколад.  И докато в цяла Европа няма проблем с рекламирането на лотарии, а в САЩ те се приемат като забавление, то в България националистите се опитват да подкопаят доверието в тях, при положение, че от тях в държавния бюджет постъпват десетки милиони левове под формата на данъци, които отиват за изплащане на социални помощи и пенсии. ", "date": "2018.05.05", "title": "Кошлуков посече активист на НФСБ, който намеси Световната здравна организация в абсурдната си битка срещу хазарта!"}
{"url": "https://www.blitz.bg/politika/borisov-zatyaga-kolanite-pristigna-na-magistrala-struma-na-inspektsiya-video_news598214.html", "text": "Министър-председателят Бойко Борисов пристигна в участъка от автомагистрала „Струма“ при откритите останки от древно селище до село Покровник. На терена, на който се провеждат разкопките, са се събрали много от гражданите в областта, с които премиерът разговаря. Местните настояват трасето на магистралата да бъде променено, а античният град изцяло съхранен и реставриран.   Заедно с Борисов на обекта са и регионалният министър Николай Нанков, министърът на културата Боил Банов, кметът на Благоевград д-р Атанас Камбитов, председателят на АПИ инж. Дончо Атанасов и др.", "date": "2018.05.05", "title": "Борисов затяга коланите - пристигна на магистрала \"Струма\" на инспекция (ВИДЕО)"}
{"url": "https://www.blitz.bg/obshtestvo/tova-drvo-pomaga-na-vseki-koyto-go-dokosne_news598226.html", "text": "Дърво на желанията в русенския Парк на младежта радва гражданите. От внушителното дърво виси табела с надпис: \"Дървото на желанията. Както гласи старата градска легенда...То носи щастие на всеки, докоснал се до него и повярвал истински\". Гледката предизвиква интерес и усмивки сред русенци, които за съжаление не са от най-вярващите в чудеса. Въпреки това повечето хора докосват дървото с надежда да се сбъднат най-съкровените им желания, пише dunavmost.com. ", "date": "2018.05.05", "title": "Това дърво помага на всеки, който го докосне"}
{"url": "https://www.blitz.bg/obshtestvo/stolitsa/snimka-napravena-na-stolichnata-tsentralna-gara-raztopi-mrezhata-i-se-prevrna-v-istinski-virus_news598057.html", "text": "Снимка на мъж и жена на средна възраст, които се разделят с целувка на перона на столичната Централна жп гара, взриви Фейсбук. За броени часове кадърът се сдоби с повече от 4 хиляди харесвания и куп трогателни коментари. „Понеже забелязвате в София само катастрофи, полицейски акции, натрошени коли пред блокове и тем подобни неща, които ви пълнят съзнанието с негативна енергия, ето ви малко красота”, пише авторът на фотоса.     \"Гарите са видели повече искрени целувки, отколкото ритуалните зали! \" и  „Възхищавам се на такива хора...”, гласят част от коментарите под поста.     Има и доста цинично настроени към живота, които смятат, че въпросните влюбени не са съпруг и съпруга, а любовници. И не е изключено да си навлекат много неприятности заради този трогателен кадър. „Не може да качвате така хората. Ами ако са любовници? И сега жена му или някой друг види? Ще летят тигани и куфари”, възмущава се млада дама.  Според автора на снимката обаче мъжът и жената са семейство, което не е имало нищо против да бъде заснето.      С целувката си двамата показват, че любовта може да остане жива и след години съвместен живот. А когато половинката ти отива далеч, без значение дали раздялата ви ще трае дни или часове, най-добрият начин е да се разделите с целувка.    ", "date": "2018.05.05", "title": "СНИМКА, направена на столичната Централна гара, разтопи мрежата и се превърна в истински вирус"}
{"url": "https://www.blitz.bg/analizi-i-komentari/nyt-rusiya-e-sposobna-da-predotvrati-nova-voyna-vrkhu-dimyashchite-razvalini-na-siriya_news598102.html", "text": "Силите на Башар Асад настойчиво отвоюват територии от въоръжената опозиция и укрепват позициите си в страната. Това може да сложи край на сирийския конфликт, обаче може да провокира и нова по-опасна конфронтация. Това предупреждава в The News York Times директорът на международната кризисна група за Близкия Изток Йост Хилтерман в публикацията си „Who Can Prevent a War Between Israel and Iran? Russia”. Според него, ключовата сила, която е способна да предотврати сирийската война да премине в „по-хаотична и смъртоносна фаза”, е единствено Русия, тъй като тя получи контрол над сирийското въздушно пространство и зае мястото на „политически кормчия” в региона.     „За да се разбере доколко е опасна обстановката в Сирия, е достатъчно да се погледне картата” – предлага авторът и разглежда ситуацията в Идлиб с турско присъствие, действията на кюрдите източно от Ефрат, скитащите из пустинята покрай границата с Ирак разпокъсани отряди на ИД.     Според Хилтерман обаче „много по-голяма опасност” се надига от юг покрай разделящата Израел и Сирия линия на примирието. Неотдавнашните взаимни нападения на Израел, Иран и неговите съюзници засилиха риска от ескалация.     „През февруари само телефонният разговор на руския президент Владимир Путин” застави Бенямин Нетаняху да се откаже от по-нататъшни авиационни удари по обекти на сирийското правителство и на Иран, след като в израелското въздушно пространство нахлу ирански безпилотник” – пише авторът.     Ефективната „намеса на Путин” в хода на февруарските събития доказва, че именно Русия „се намира в идеалното положение за предотвратяване на открита война между Израел и Иран върху димящите развалини на Сирия” – пише експертът по Близкия Изток.     За разлика от САЩ, Москва поддържа „здрави работни отношения” практически с всички играчи в региона, включително с Тел Авив, Дамаск и Анкара, също и с „Хизбулла”. Нещо повече Русия е „извънредно заинтересована от недопускане на израелско-иранска война в Сирия, макар и заради запазване на собствените си победи, счита авторът.     Въпросът е дали Русия е способна да играе такава роля на практика? Вероятно най-добрият начин да не допусне сблъскване между Иран (с „Хизбула“) и Израел е да се създаде оперативен „канал за връзка” за всички страни направо с Кремъл и с руските военни. „На Путин обаче може да не му е интересно да взема такива изпреварващи мерки, тъй като сега може да демонстрира своето персонално участие като вдигне телефонната слушалка и да уреди кризата” – се отбелязва в статията.     В същото време и САЩ засега все още са в състояние да изиграят важна роля за избягване на ескалацията, пише The News York Times. Но като цяло през последните три години ролята на САЩ в Сирия беше сведена до „смущения по пътя към урегулирането” и това се подчертава от априлските удари, нанесени съвместно с Великобритания и Франция в отговор на „предполагаемата химическа атака от режима на Асад”.     САЩ и РФ не искат ситуацията в Близкия Изток да излезе от контрол заради непредсказуемите последствия. Тяхното възможно сътрудничество може да се осъществи поне на два фронта.     Според автора на публикацията, първият фронт е урегулиране на военния конфликт в Сирия. „Слабостта на Асад” и потребността на Русия от стабилност могат да дадат на САЩ и Европа определени „лостове за влияние”, се казва в публикацията. Това могат за бъдат финансовите средства за стабилизиране и възстановяване на Сирия, каквито нямат Русия и Иран. Безсрочното пребиваване на американски войски в Сирия също може да стане лост за въздействие.     Вторият фронт, според NYT, е сваляне на напрежението в отношенията между Израел и Иран, които напоследък са изострени. Администрацията на Тръмп също може да подкрепи посредническите усилия на Русия.    Превод и редакция: БЛИЦ    ", "date": "2018.05.05", "title": "NYT: Русия е способна да предотврати нова война „върху димящите развалини на Сирия”"}
{"url": "https://www.blitz.bg/layfstayl/ptuvane/nashentsi-nalazikha-grtskite-plazhove_news598218.html", "text": "Бум на българи ще има за Гергьовден на Бяло море. Още от април започнаха почивките на нашенците в Гърция. С всяка изминала година интересът на български туристи за почивка на Бяло море в южната ни съседка се повишава. Това твърдят собственици на туристически агенции в Благоевград, пише kmeta.bg.  „Постоянно имаме гости в нашите бази, но за Гергьовден са най-много. Хотелът на в Аспровалта е пълен на 100%, добра е заетостта и на останалите ни бази. С ниски цени – 4 нощувки за 65 лева и 5 нощувки за 85 лева, удължаваме сезона с два месеца – април и май. Месец юни е пълен, с пълна сила вървят резервациите за юли и август, когато цените са по-високи, защото е сезон пик”, каза Васил Ангелов, собственик на благоевградската туристическа агенция.  На гостите се предлага и храна на блок маса – 5 лева е закуската, а по 10 лева струват обядът и вечерята.  Сред туристите има не само жители на Югозападна България, много са столичаните, пристигат от Пловдив и дори от Варна. В хотелските бази има създадени условия за готвене и нашенците често се възползват от това, за да не харчат пари за хапване в заведенията. Все повече са тези, които искат повече нощувки – остават за по 10 и 15 дни, че и по 20 дни.    Предпочитат да отдъхват на Бяло море, защото е чисто и спокойно. В курортните селища Аспровалта, Неа Врасна и Ставрос българските туристи вече отстъпват по брой само на сърбите. ", "date": "2018.05.05", "title": "Нашенци налазиха гръцките плажове"}
{"url": "https://www.blitz.bg/svyat/kasapnitsa-v-khaga-obezumyal-mzh-nakhlu-v-kafe-i-narga-trima-dushi_news598237.html", "text": "Въоръжен с нож мъж намушка трима души в Хага, съобщава De Telegraaf. Инцидентът е станал до Университета за приложни науки. Нападателят е нахлул в кафене и е нанесъл пет удара на един от посетителите. След това е ранил още двама души на улицата.  Пристигналите на мястото на инцидента полицаи са задържали престъпника. Той е прострелян в крака.  Мъжът е известен на органите на реда в Холандия. Превод: БЛИЦ    ", "date": "2018.05.05", "title": "Касапница в Хага! Обезумял мъж нахлу в кафе и наръга трима души"}
{"url": "https://www.blitz.bg/svyat/shvedski-razuznavatelen-samolet-postoyanno-shpionira-ruski-voenni-obekti-v-siriya_news598108.html", "text": "Самолет от шведското радиотехническо разузнаване S102B Korpen от 1 май т.г. извършва два пъти на ден регулярни полет от летище Ларнака в Кипър покрай крайбрежието на Сирия, Ливан и Израел. Отбелязва се, че несъмнено главна цел на полетите е водене на разузнаване спрямо руските военни обекти в Сирия и руската военна дейност в Сирия като цяло.     Съпоставяйки полетите на S102B Korpen от Ларнака в контекста на общата аеронавигационна обстановка в Източното Средиземноморие, блогерът констатира, че те се извършват във взаимодействие с полетите на разузнавателните самолети на САЩ (на първо място Boeing RC-135) и Великобритания.   Маршрут на полета на  S102B Korpen  Самолетът S102B е изграден на основата на бизнес-джета Gulfstream IVSP. ВВС на Швеция получи два такива самолета преди около 20 г., които активно са използвани за разузнаване спрямо Калининградска област. /  БЛИЦ    ", "date": "2018.05.05", "title": "Шведски разузнавателен самолет постоянно шпионира руски военни обекти в Сирия"}
{"url": "https://www.blitz.bg/svyat/razkrikha-kakva-nepodozirana-tayna-kriyat-obuvkite-na-kim-chen-un_news598014.html", "text": "Журналисти от Южна Корея анализираха много внимателно външния вид на лидера на Северна Корея Ким Чен Ун, който пристигна за корейската среща на 27 април и изясниха реалния му ръст, съобщава The Washington Post. Независимо от важността на срещата между двете корейски държави, няколко южнокорейски медии се загрижиха за външния вид на севернокоресйкия лидер. Те внимателно са проучили снимките на Ким Чен Ун, като за целта са потърсили помощта на специалисти.  Журналистите решили да разберат каква е истинската височина на президента на Северна Корея, защото в Южна Корея отдавна вървял слух, че Ким Чен Ун крие истинската си височина. С помощта на специалистите е установено, че на срещата си с Мун Дже Ин севернокорейският лидер е бил със специални стелки в обувките, за което говори неестествено високия наклон в предната част на обувките му. Това означава, че реалната му височина е 162,5 сантиметра, т.е. с 8 сантиметра по-малко от предполагаемото.  От The Washington Post отбелязват, че всички изображения на Ким Чен Ун са били обработени от помощниците му и не са годни за анализ. Точните сведения за физическите характеристики на Ким Чен Ун могат да бъдат полезни на южнокорейските чиновници, които отговарят за разработването на политиката по отношение на Северна Корея. Ако например стане ясно, че той е тежко болен, това би предизвикало сериозни въпроси за неговия приемник и бъдещото управление на Северна Корея.    ", "date": "2018.05.05", "title": "Разкриха каква неподозирана тайна крият обувките на Ким Чен Ун"}
{"url": "https://www.blitz.bg/svyat/v-parizh-vri-i-kipi-khilyadi-protestirat-sreshchu-politikata-na-makron-stigna-se-do-sblstsi-s-politsiyata-snimkivideo_news598240.html", "text": "Хиляди французи излязоха на протест в Париж срещу политиката на президента Еманюел Макрон. На днешната дата се навършва една година от встъпването в длъжност на френския президент. Участниците се събраха пред сградата на операта. Те отправиха остри критики към държавния глава и го определиха като „президент на богатите\".  Протестиращите обвиняват Макрон в извършването на „социален преврат\" и призовават за конституционна реформа.  Шествието започна мирно, но когато тълпата достигна до площада на Бастилията, страстите ескалираха и радикално настроените младежи започнаха да обстрелват служителите на реда с бутилки и камъни.  Полицаите успокоиха страстите със сълзотворен газ.    По данни на организаторите, в митинга са се включили 160 000 души. Според полицията обаче, протестиращите са не повече от 40 000.  Близо 2 000 служители на реда се грижат за нормалното протичане на протеста.     Сходни акции са организирани и в други градове в страната.             Превод: БЛИЦ", "date": "2018.05.05", "title": "В Париж ври и кипи: Хиляди протестират срещу политиката на Макрон, стигна се до сблъсъци с полицията (СНИМКИ/ВИДЕО)"}
{"url": "https://www.blitz.bg/svyat/goreshcha-vlna-vrkhlita-ostrova-londonchani-shche-sa-kato-na-karibite_news598220.html", "text": "Великобритания е на път към най-горещия си „Банк Холидей” този понеделник, като на места се очакват до 28 градуса. Дори в Лондон. Синоптиците прогнозират на Острова да е по-горещо отколкото на Барбадос. Петдневна гореща вълна ще зарадва британците с истинско лято, като топлото време започва още през уикенда, пише novini.london.  През дългите почивни дни на места се очакват и 28 градуса – най-вече в Уелс и Югоизточна Англия. Също такива температури се очакват и на Карибите. Последният подобен рекордно топъл почивен майски ден е бил чак през 1995-та година, когато е имало 28 градуса отново.  В събота и неделя се очакват до 21 градуса. В понеделник и вторник също ще е топло, като именно в понеделник ще е най-горещо. ", "date": "2018.05.05", "title": "Гореща вълна връхлита Острова, лондончани ще са като на Карибите"}
{"url": "https://www.blitz.bg/svyat/dvoynik-na-prezidenta-trmp-se-krie-vv-finlandiya-snimka_news598255.html", "text": "Жител на Финландия откри езеро, чиято форма наподобява профила на американския президент Доналд Тръмп, съобщава Yle. Анти Калио проучвал картата на местност покрай град Каяани, когато забелязал познатите очертания. По думите му, първоначално не открил нищо необичайно, но когато погледнал спътниковите карти, забелязал сходството.  Мъжът побързал да се похвали с откритието си в социалните мрежи. Много интернет потребители са съгласни, че очертанията на въпросното езеро страшно много наподобяват профила на американския президент.    ", "date": "2018.05.05", "title": "\"Двойник\" на президента Тръмп се \"крие\" във Финландия (СНИМКА)"}
{"url": "https://www.blitz.bg/svyat/spiegel-prezidentt-na-evroparlamenta-prizoval-za-szdavane-na-obedinena-evropeyska-armiya_news598249.html", "text": "Европа трябва да прави повече за своята сигурност и отбрана, заявил в Der Spiegel председателят на Европарламента Антонио Таяни в интервю под заглавие „Die EU braucht eine eigene Armee\". „Не може да има обща външна политика без обща стратегия по отбрана” – заявил политикът. На Европа й е нужна „своя армия в дългосрочна перспектива”. В ЕС съществуват 28 армии (с британската), които правят едно и също. „Ако си сътрудничим, може да икономисаме много пари и в същото време да бъдем силни и активни на глобално равнище” – отбелязал Таяни.     През 1954 г. Франция се възпротивила на европейската армия и сега трябва отново да се взема решение по въпроса. Най-важният проблем е охраната на границите и миграцията. На Европа й трябва съвременно миграционно законодателство.     „На нас ни трябва план Маршал за Африка. Това трябва да се отрази в новия бюджет” – заявил Таяни. През 2050 г. в Африка ще живеят около 2,5 млрд души. „Без европейска стратегия в Европа ще се преселят не стотици и хиляди, а милиони, и тогава нелегалната имиграция ще бъде невъзможно да бъде спряна” – обобщил Таяни.    Превод и редакция: БЛИЦ    ", "date": "2018.05.05", "title": "Spiegel: Президентът на Европарламента призовал за създаване на обединена европейска армия"}
{"url": "https://www.blitz.bg/svyat/strashni-buri-vrkhletyakha-balkanite-mlniya-ubi-momichentse-v-bosna-i-khertsegovina_news598261.html", "text": "Бурите с дъждове, силен вятър и гръмотевици, които обхванаха части от Балканите в последните два дни, отнеха един човешки живот, съобщава „Фокус”, позовавайки се на македонската електронна медия „Плюс Инфо“. В близост до град Пърнявор в Босна и Херцеговина е загинало 11-годишно момиченце, поразено от мълния. Инцидентът се е случил в петък.  В сръбската столица Белград падна градушка с големина на лешник.  Градушка с размерите на орех удари района и на сръбския град Нови пазар в историческата област Санджак и в няколко села в близост до Ариле, Златиборски окръг. По данни на местни медии, стихията е унищожила малинени насаждения в района на Ариле, както и други земеделски култури. Уточнява се, че в рамките на само 30 минути районът е бил връхлетян от няколко мощни бури, придружени със силен дъжд.    ", "date": "2018.05.05", "title": "Страшни бури връхлетяха Балканите, мълния уби момиченце в Босна и Херцеговина"}
{"url": "https://www.blitz.bg/politika/eto-kde-shche-posreshchne-borisov-6-may-snimki_news598263.html", "text": "Министър-председателят Бойко Борисов пристигна в Света гора, където ще участва в традиционното честване на празника на манастир „Св. вмч. Георги Зограф”. В рамките на посещението си той ще се срещне с духовното ръководство на Света гора и ще присъства на литургията и литийното шествие за 6 май – Гергьовден. На празника ще бъде открито и Южното манастирско крило, за чието възстановяване българското правителство отпусна 940 000 лева през миналата година.  Предвидена е и среща между българския министър-председател и духовното ръководство на Света гора.  В делегацията, ръководена от премиера Борисов, са включени министрите Владислав Горанов, Николай Нанков, Кирил Ананиев, Ивайло Московски и Боил Банов.", "date": "2018.05.05", "title": "Ето къде ще посрещне Борисов 6 май (СНИМКИ)"}
{"url": "https://www.blitz.bg/obshtestvo/stolitsa/maytapite-s-chereshi-pak-zapochnakha-na-pazara-v-sofiya-se-prodavat-na-lizing-snimka_news598104.html", "text": "Всяка година в столицата се пускат едни и същи шеги за черешите и цената, на която се продават. И всяка година те са на цена малко под 300 лева за килограм. И сега шегите са отново съсредоточени върху високата цена на един от най-обичаните в България летни плодове.   Изобретателен търговец опита да продаде стоката си с майтапчийски номер и пусна черешите си на... лизинг.  А във Фейсбук плъзнаха коментарите на потребители, че си търсят жена с... черешова градина. ", "date": "2018.05.05", "title": "Майтапите с череши пак започнаха! На пазара в София се продават на лизинг (СНИМКА)"}
{"url": "https://www.blitz.bg/svyat/rusnatsi-priemat-kapitulatsiyata-na-khilyadi-teroristi-v-yarmuk-yuzhno-ot-damask_news598056.html", "text": "Руски военни в Сирия от Центъра по примирието успели да убедят бандитите в лагера Ярмук от южно предградие на Дамаск да напуснат кварталите, превърнати в крепости. Терористите заедно със семействата си се евакуирали от селищата Ялда, Бабила и Бей-Сахм, предаде ливанскатd агенция AMN. Преди това радикалите предали цялото си тежко въоръжение и си оставили само стрелковото оръжие. Те се подлагат обаче на задължителен обиск на багажа.     Тече процесът на евакуация под контрола на офицерите от Центъра и руската военна полиция. От този район снощи потеглили 32 автобуса с капитулирали екстремисти. /  БЛИЦ    ", "date": "2018.05.05", "title": "Руснаци приемат капитулацията на хиляди терористи в Ярмук южно от Дамаск"}
