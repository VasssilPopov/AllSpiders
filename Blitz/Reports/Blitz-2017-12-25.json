{"url": "https://www.blitz.bg/svyat/uzhas-sveshchenik-pochina-po-vreme-na-rozhdestvenska-liturgiya_news567091.html", "text": "\n Свещеник почина по време на Рождественска литургия във Франция. \n45-годишният мъж се почувствал зле към 21.30 часа (22.30 часа българско време) по време на службата в Сент Ан Оре, в Бретан.  \nЕкип на спешна помощ се опитвал в продължение на един час да го реанимира, но без успех, уточнява  . \nСвещеникът, родом от Конго, бил в градчето за няколко дни. \n \n", "date": "2017.12.25", "title": "Ужас: Свещеник почина по време на Рождественска литургия"}
{"url": "https://www.blitz.bg/obshtestvo/i-makedontsite-podkhvanakha-vanga-i-prorochestvata-y-za-2018-g_news567084.html", "text": "\n Вчера  . Очаквано (или не) и македонците решиха, че трябва да пишат за българската пророчица. \nВ скопското електронно издание „Вечер“ се появи материал, в който се припомня, че според мнозина, известната българска пророчица Ванга, предсказала атаката от 11 септември 2001 г. в Ню Йорк, възхода на близкоизточната радикална групировка „Ислямска държава“ и Брекзит има прогнози и за следващата, 2018 г. \nРодената в Струмица пророчица, починала през 1996 г. на 85-годишна възраст, има предсказания чак до LI век, когато според нея ще настъпи краят на света. \nСпоред нейните прогнози, приведени от редакцията на македонското издание, през следващата година Китай ще стане новата световна суперсила, която ще надмине САЩ. Второто събитие, което ще промени света, ще бъде намирането на нова форма на енергия на Венера. \nОт редакцията припомнят, че през 2018 г. НАСА ще стартира мисията „Слънчева сонда“ (The Parker Solar Probe), която ще достигне много близко до Слънцето. Според теоретиците на конспирацията, Баба Ванга е предвидила, че тази мисия на НАСА ще разкрие нова форма на енергия, която ще промени света – въпреки че в проекта не се предвижда сондата на кацне на Венера. \n \n", "date": "2017.12.25", "title": "И македонците подхванаха Ванга и пророчествата й за 2018 г."}
{"url": "https://www.blitz.bg/lyubopitno/ne-e-za-vyarvane-kakvi-gi-svrshikha-entusiasti-v-londonskoto-ezero-serpentina-snimka_news567043.html", "text": "\n Ентусиасти се гмурнаха в студените води на езерото Серпентина в Хайд парк в Централен Лондон по време на ежегодното коледно плуване.  \nВсяка година ентусиастите от клуба по плуване „Серпентина” се гмуркат, съблечени по бански. \nСъстезанието, в което участват, се казва „Питър Пан Къп” и се провежда всяка Коледа от 1864 г. насам. Клубът по плуване „Серпентина” търси ентусиасти за Коледното гмуркане. \n \n \n  Източник: Нова телевизия \n \n", "date": "2017.12.25", "title": "Не е за вярване какви ги свършиха ентусиасти в лондонското езеро Серпентина (СНИМКА)"}
{"url": "https://www.blitz.bg/svyat/shofort-na-avtobusa-ubiets-progovori-za-tragediyata-i-vinata-si-snimkivideo_news567089.html", "text": "По думите му, когато той е махнал ръчната спирачка, автобусът сам е тръгнал напред. Транспортното средство на московския градски транспорт, което се заби в метростанция и уби петима души, е направило това заради неизправност. Това става ясно от показанията на шофьора, съобщава \"Маш\".\n \n Според мъжа, той е изгубил контрол върху автобуса. Той разказа, че на спирка \"Славянски булвар\" е последната по маршрута на рейса. В салона му е имало трима души. Той е трябвало да изчака още 15 минути преди да тръгне отново по маршрута. \"Отзад идваше друг автобус, исках да мръдна, за да му направя място. Когато махнах ръчната, автобусът тръгна. Направих всичко, за да го спра, но той не спираше. Автобусът е с автоматична кутия, затова не можех да направя нищо\", разказа шофьорът.  \n По-рано Лайф ру съобщи, че автобусът е бил управляван от 58-годишният Виктор Тихонов. той има стаж над 30 години. Синът му разказа, че баща му не пие, не е бил преуморен или е страдал от стрес.  \n Автобусът е собственост на Мострансавто, собственост на държавното предприятие за автомобилен транспорт на Московска област.   \n По последни данни, загинали са четирима души, 15 са ранени. На мястото на инцидента работят спасителните служби.    Превод и редакция: БЛИЦ  \n  \n", "date": "2017.12.25", "title": "Шофьорът на автобуса убиец проговори за трагедията и вината си (СНИМКИ/ВИДЕО)"}
{"url": "https://www.blitz.bg/intsidenti/katastrofi/krvava-tragediya-raztrsi-yugozapada-dupnichanint-matsata-zagina-po-nelep-nachin-kray-milano_news567093.html", "text": "\n Огромна трагедия разтърси Югозапада навръх Коледа.  \nГастарбайтер, баща на две деца, загина в адска катастрофа. Тя е станала край италианския град край Милано.  \nИнцидентът с Марио, познат на дупничани с прякора Мацата, е станал вчера, уточнява . \nБЛИЦ припомня, че тези светли празници се оказаха кървави за много семейства. \nВчера при  . Малко по-късно  . А днес още  . \n", "date": "2017.12.25", "title": "Кървава трагедия разтърси Югозапада! Дупничанинът Мацата загина по нелеп начин край Милано"}
{"url": "https://www.blitz.bg/svyat/pred-general-antsayger-shroder-napravi-preinteresni-priznaniya-za-putin_news567081.html", "text": "\n Бившият германски канцлер Герхард Шрьодер заяви в интервю за в. „Генерал анцайгер“, че вярва в руския президент Владимир Путин. \nНа въпрос доколко са важни за него парите, Шродер отговаря: „Не по-малко, отколкото за другите хора. Те ти дават независимост“, уточнява БГНЕС.  \nПопитан дали не може да се смята за неприемливо от морална гледна точка неговата работа за руски концерн, бившият канцлер контрира: „Ако бях в съвета на директорите на американско, а не на руско предприятие, всички щяха да казват: отлично. Така че в тези критики има известна доза лицемерие“. \nШрьодер обяснява отказа си да работи като посланик на УНИЦЕФ или издател на в. „Ди Цайт“ така: „Не искам да върша нито едното, нито другото. Длъжността в съвета на „Роснефт“ е сериозно предизвикателство, а добрите отношения с това предприятие и с Русия отговарят на интересите на Европа. Става дума за надеждното снабдяване със суровина, необходима за нашата икономика, и, не на последно място, на работните места в Германия“.  \nШрьодер изразява позицията си на противник на санкциите срещу Русия и изразява увереност, че все някога наказателните мерки ще бъдат отменени.  \nПопитан дали Путин е негов приятел, бившият канцлер твърдо казва: „Да, така е. И така ще бъде и занапред. Доверявам се на Путин“. \nПопитан как се отнася сега към германската Социалдемократическа партия, бившият канцлер отговаря: „Сърдечно“. \nИ допълва: „Ако трябва да сме сериозни, трябва да различавате отношението ми към партията и към отделни нейни функционери. Въобще нямам никакви проблеми с членовете на СДПГ, получавам много покани от организации по места. Но има няколко функционери, които до изнемога се придържат към бившия канцлер, за да изглеждат самите те по-значими“.  \nШрьодер изключва вероятността в Германия на власт да дойде правителство на малцинството, тъй като страната му няма традиции в това отношение – за разлика от скандинавските страни. \n", "date": "2017.12.25", "title": "Пред „Генерал анцайгер“ Шрьодер направи преинтересни признания за Путин"}
{"url": "https://www.blitz.bg/svyat/shok-vv-vzdukha-teroristichna-zaplakha-prizemi-reditsa-samoleti_news567095.html", "text": "Тунис забрани на авиопревозвача „Емирейтс“ да каца на тунизийска земя, а в основата на всичко стои терористична заплаха по коледните празници, съобщи Би Би Си. Властите в Обединените арабски емирства са получили информация, че тунизийки или жени с тунизийски паспорти може да извършат „терористични атентати“ на тяхна територия.\n Транспортното министерство на африканската страна посочи, че мярката остава в сила, докато от арабския авиопревозвач не намерят подходящо решение в съответствие с международните закони, пише „Ал Джазира“. Заради отказа на „Емирейтс“ да допусне тунизийки на борда си в социалните мрежи в Тунис се надигна вълна от недоволство заради дискриминация и некоректно отношение. \n Посланикът на Обединените арабски емирства в бил привикан от тунизийското външно ведомство, за да предостави повече информация за наложената мярка. Той е посочил, че ОАЕ „уважават тунизийките“ и мерките не трябва да се тълкуват по неправилен начин. \n", "date": "2017.12.25", "title": "Шок във въздуха! Терористична заплаха приземи редица самолети"}
{"url": "https://www.blitz.bg/razvlechenie/a-dano-gi-razberete-top-10-na-koledno-politicheski-shegi-vv-velikobritaniya-za-2017-g_news567065.html", "text": "\n Коледа е, а това предразполага към веселие и смях. Британците пък, както знаем, са известни със своя саркастичен хумор, който чудесно приляга на затруднената покрай Брекзит политическа обстановка на Острова.  \n-Защо Тереза Мей беше уволнена като мениджър на Рождество Христово? Не може да управлява стабилно правителство.  \n-Каква е разликата между Ryanair и Дядо Коледа? Дядо Коледа лети поне веднъж годишно.  \n-Защо беше прекратен планираният документален филм на Ryanair? Не бяха в състояние да изстрелят пилот.  \n-Коя телевизионна програма ще е най-популярна в Лондон тази година? „Сделка или не“.  \n-Тереза Мей поиска от Дядо Коледа ремонт вкъщи тази година. Първото нещо в списъка беше нов „кабинет“.  \n-Защо Джеръми Корбин помоли хората да не ядат кълнове на Коледа? Той иска да даде грахово зърно надежда.  \n-Защо ирландците сложиха Клои, Ким и Къртни Кардашиян на коледната елха? Защото обичат да имат изкуствено дърво.  \n-Как Джеръми Корбин облича коледната си риза? Отляво надясно.  \n-Кой е любимият вкус сладки на Доналд Тръмп? Covfefe крем.  \n-Каква е разликата между Дейвид Дейвис (британският преговарящ за Брекзит) и Дядо Коледа? Дядо Коледа винаги дава.  \nИзточник: БГНЕС \n \n", "date": "2017.12.25", "title": "А, дано ги разберете: Топ 10 на коледно-политически шеги във Великобритания за 2017 г.!"}
{"url": "https://www.blitz.bg/layfstayl/shoubiznes/pobeditelyat-ot-fermata-progovori-shche-se-zheni-li-i_news567005.html", "text": "Семейството на победителя в третия сезон на „Фермата” Яни Андреев посреща Коледа с традиционни български ястия. В дома му в Козлец дойдоха и коледари, предава bTV.\n От баницата с късмети Яни изтегли екскурзия в чужбина, но призна, че екскурзиите не го блазнят.  \n „Във „Фермата” се научих да бъда по-смирен и да прощавам на хората”, каза той.   \n А дали скоро Яни ще зарадва майка си със снаха? \n „Всичко е късмет. Божа работа е момата. Ако тръгнеш да я мислиш много, няма да ти се случи”, каза победителят в риалити шоуто. \n", "date": "2017.12.25", "title": "Победителят от \"Фермата\" проговори ще се жени ли и..."}
{"url": "https://www.blitz.bg/intsidenti/stikhii/vnshno-s-vazhna-novina-za-blgarite-i-sluchvashchoto-se-vv-filipinite-i-vietnam_news567044.html", "text": "\n , причинявайки сериозни материални щети и според различни данни около двеста жертви, днес 25 декември т.г. навлезе в територията на южен Виетнам. Това съобщиха от българското МВнР.  \n„Тембин“ е шестнадесетата тропическа буря за годината, образувала се в Южнокитайско море.  \n„Тембин“ ще засегне южната част на Виетнам – района на гр. Хошимин и делтата на р. Меконг, провинции Вунг Тао, Ка Мао, Бак Лиеу, Бен Че, Киен Зианф, Кън Тхъ. Тайфунът е със скорост на вятъра до 120 км/ч, като най-сериозен риск представляват последващите силни дъждове, наводнения и свлачища.  \nМестните власти са издали забрана да ползване на плавателните съдове и малки рибарски лодки в зоните с очаквано най-голямо вълнение за дните 25.12. и 26.12.; предприети са мерки за евакуация на уязвими групи население в градовете Сок Чанг и Ча Винх - общо около 1 млн. души. Училищата са затворени за дните 25 и 26 декември.  \nКъм 14 ч българско време на 25 декември в Посолството на Р България в Ханой няма постъпила информация за засегнати, или пострадали от бурята български граждани на територията на Виетнам. Посолството е в контакт с Управление „Външни отношения“ – гр. Хошимин.  \nБългарските граждани, намиращи се в южен Виетнам, трябва да проявят нужната предпазливост, да се осведомят подробно за актуалната местната обстановка и рисковете, като спазват стриктно указанията за безопасност на ангажираните служби.  \nПри нужда българските граждани могат да се свържат с Посолството на Република България в Ханой на денонощния дежурен тел.: +84 123 940 9129. \n \n", "date": "2017.12.25", "title": "Външно с важна новина за българите и случващото се във Филипините и Виетнам"}
{"url": "https://www.blitz.bg/svyat/oshche-edna-strana-mesti-posolstvoto-si-v-yerusalim_news567049.html", "text": "\n Страна от Централна Америка обяви, че ще премести посолството си в Йерусалим, с което става първата, която ще последва примера на Съединените американски щати, предаде Си Ен Ен. \nПрезидентът на Гватемала Джими Моралес заяви, че дипломатическото представителство ще бъде преместено от Тел Авив в Йерусалим, с което страната на практика признава града за столица на Израел. \nДжими Моралес каза, че е провел разговор с израелския министър-председател Бенямин Нетаняху и е инструктирал външното министерство да последва примера на САЩ. Гватемала бе и сред страните, които застанаха зад американците в ООН по този въпрос. \nС признаването на Йерусалим за столица на Израел американците наляха масло в огъня на бушуващото напрежение между палестинци и израелци. Палестинците гледат на Източен Йерусалим като на столица на своята бъдеща държава.\n", "date": "2017.12.25", "title": "Още една страна мести посолството си в Йерусалим"}
{"url": "https://www.blitz.bg/svyat/donald-i-melaniya-trmp-spazikha-semeyna-traditsiya-snimki_news567058.html", "text": "\n Президентът на САЩ Доналд Тръмп и съпругата му Мелания отбелязаха Рождество Христово, като присъстваха на литургия в епископалната църква на Палм Бийч в щата Флорида, предаде Асошиейтед прес. \n \n \n \nДвойката прекарва коледните празници в курорта на Тръмп Мар-а-Лаго. Неотдавна първата дама каза, че присъствието на среднощната рождествена литургия е  семейна традиция. \n \n \nТръмп и Мелания се ожениха в същата  епископална църква в Палм Бийч през 2005 г.  В навечерието на Рождество Христово Тръмп поигра голф и вечеря със семейството си. \n \n \n \nПразничното меню включваше  пуйка, говеждо филе, картофено пюре, царевичен хляб, пандишпанен сладкиш . Тръмп можеше да избира и  между вегетариански блюда, морски дарове, риба и разнообразие от десерти. \n", "date": "2017.12.25", "title": "Доналд и Мелания Тръмп спазиха семейна традиция (СНИМКИ)"}
{"url": "https://www.blitz.bg/svyat/koshmar-kray-shamrus-stotitsi-skiori-ostanakha-blokirani-na-lift_news567054.html", "text": "\n Повреда в електрозахранването на френски лифт вгорчи коледната ваканция на стотици скиори. Tе останаха блокирани в кабинките на един от лифтовете в алпийския курорт Шамрус повече от два часа. \nЗа евакуацията на блокираните скиори бяха мобилизирани спасители от съседните курорти, както и два хеликоптера. \nЗаклещените в кабинките туристи бяха пуснати един по един на земята с въжета, съобщи bTV.   \nПострадали няма. \nПричините за тежката авария все още не са известни. \n", "date": "2017.12.25", "title": "Кошмар край Шамрус! Стотици скиори останаха блокирани на лифт"}
{"url": "https://www.blitz.bg/svyat/goreshcha-informatsiya-za-avtobusa-prichinil-strashen-ad-ss-zaginali-i-raneni-v-moskva_news567067.html", "text": "\n , е бил технически изправен. Това съобщиха от пресслужбата на Министерството на транспорта и пътната инфраструктура на Московската област. \n „Транспортните средства преминават технически преглед. Автобусът е бил изправен“, се казва в разпространеното съобщение от регионалното ведомство. \nИнцидентът се случи край  . \nИзточник: Фокус\n", "date": "2017.12.25", "title": "Гореща информация за автобуса, причинил страшен ад със загинали и ранени в Москва"}
{"url": "https://www.blitz.bg/svyat/shofort-na-avtobusa-ubiets-kaza-istinskata-prichina-za-ogromnata-tragediya-v-moskva-snimkivideo_news567072.html", "text": "\n Следствената комисия на Русия започна разследване във връзка  . Комисията обнародва показанията на шофьора на автобуса, който буквално взе входа на станцията на таран. \nМъжът твърди, че транспортното средство е започнало да се движи само, при това спирачките отказали да работят.  „По думите на шофьора, автобусът, намирайки се на спирката, внезапно е започнал да се движи. При това, въпреки неговите опити да спре автобуса, спирачната система не сработила и автобусът е продължил да се движи“, заявиха от Комисията.   \nПо-рано бе съобщено, че  . Преди това автобусът се е качил на тротоара, газейки хора.   \nМестните органи на реда съобщиха за най-малко петима загинали. Информирани източници твърдят, че властите разглеждат различни версии за случилото се, основната е техническа неизправност на транспортното средство, но от  .   Превод и редакция: БЛИЦ \n \n", "date": "2017.12.25", "title": "Шофьорът на автобуса убиец каза истинската причина за огромната трагедия в Москва (СНИМКИ/ВИДЕО)"}
{"url": "https://www.blitz.bg/svyat/papa-frantsisk-otpravi-priziv-za-mir-v-traditsionnoto-poslanie-urbi-et-orbi_news567066.html", "text": "Папа Франциск отправи призив за мир по света в традиционното си коледно послание „Урби ет Орби” или „Към града и към света”. Той обърна внимание и към милионите страдащи бежанци.\n Благословията на главата на Римо-католическата църква беше изпълнена с политически послания. Той обърна внимание към страдащите от войните в Сирия, Йемен и Украйна и призова за мирно решение между палестинци и евреи. \n В този празничен ден нека се помолим на Бог за Ерусалим и за Светите земи. Нека се помолим за възобновяването на диалога между двете страни, за да стигнат до взаимно приемливо решение, което да доведе до мирно съвместно съществуване на две държави в двустранно договорени и международно приети  граници. \n Папата обърна внимание на тежката съдба на рохингите в Мианмар и заяви, че ще моли за намаляване на напрежението между двете корейски държави. \n", "date": "2017.12.25", "title": "Папа Франциск отправи призив за мир в традиционното послание „Урби ет Орби”"}
{"url": "https://www.blitz.bg/lyubopitno/5-zhenski-neshcha-koito-mzhete-nikoga-nyama-da-razberat_news566941.html", "text": "Жените знаем, че мъжете никога не биха могли да разберат някои от нещата, които вършим, поради което е забавно да ги измъчваме с ярките контрасти в нашето поведение и да ги подтикваме да ги разбират. По-долу ние изследваме 5 от най-важните неща, които жените правят, и които озадачават мъжкия пол, пише beu.bg.\n 1. Умишлено подлагат себе си на емоционална или физическа болка \n Можем  да се обзаложим, че мъжете не разбират нуждата на жените да гледат филми, които ни карат да плачем. Защо жените се подлагат на тези емоционални вълнения? Изследователите казват, че това е вероятно, защото се стремим да разберем как да постигнем романтика във взаимоотношенията си, но това оказва влияние върху очакванията ни за отношенията, вярванията ни и цялостния опит в отношенията както при жените, така и при тийнейджърките. \n Причиняването на болка е начин да се адаптираме към собствените си трудности, които предстоят  като разбитото сърце например. \n 2. Парти в „дамската стая” \n Разкриването на това, което се случва, когато една група жени отиват в тоалетната заедно е като предателство към женския пол, но мъжете никога не биха могли да разберат какво правят жените там. От споделянето на продукти за женска хигиена до разговори за срещи, планиране на бягство от лоша среща или съвети за продукти грим, има много причини, поради които имаме нужда от един партньор или няколко в дамската стая. \n 3. Задаването на въпроси - уловки \n \" Изглеждам ли дебела с това?\" Или \"Защо не се омъжите за приятелите си, и без това прекарвате цялото си време с тях?\" Са въпроси, на които мъжете знаят, че не трябва да отговарят, но жените продължават да ги задават. Жените са много добри в изразяването на емоции,  но понякога се опитваме да кажем \"Бих искала един комплимент от теб\" или \"Бих искала да се радвате да прекарвате време с мен толкова, колкото и с приятелите си \".Така че, преди да отговорите, отделете малко време, за да осъзнаете, че тя се нуждае от някакво внимание и след това й отговорете. \n 4. Казват обратното на това как се чувстват \n \"Нищо не ме притеснява, добре съм \", не е истината, но казвайки обратното на това, което имаме предвид е нещо, което жените правят, а мъжете не могат да разберат. Езикът на тялото, тонът, изражението на лицето и контекста са това, което тя се надява да можете да разтълкувате, когато жената не ви казва какво не е наред.  Най-вероятно тя не смята, че сте способни да разберете защо е толкова разочарована от вас. \n 5. Оплакваме се, когато мъжете ни свалят \n За повечето мъже, разстройването (на жените) от постоянни сексуални набези е нещо което те не могат да разберат, но за жените това означава да вдигнат нивото и да преминат на най-висша степен дипломация; тактично, но все пак твърдо отхвърляме офертата ви, но вие продължавате да се чувствате спокойни през цялото време. Има изкуствов това да се отхвърлят набезите и повечето жени имат много практика в това изкуство. За съжаление, мъжете не виждат своите агресивни нападки като проблеми както жените. \n Специалисти твърдят, че сексуалният тормоз не е достатъчно широк термин за това, с което се справят жените в някои репресирани среди. \n Равенството между половете може да е постигнало социален напредък, но разликите между нас могат да оставят огромна пещера от недоразумения. Подобряването на емоционалната интелигентност и способността да се съпричастявате с емоциите на жените е път, който помага на мъжете да разберат тези 5 загадъчни неща за нас жените. \n", "date": "2017.12.25", "title": "5 „женски” неща, които мъжете никога няма да разберат"}
{"url": "https://www.blitz.bg/svyat/yaponiya-kupuva-amerikanskiya-bombardirovach-f-35b_news566985.html", "text": "Министерството на отбраната на Япония обмисля закупуването на американски бомбардировачи от пето поколение F-35B. Това съобщава Киодо. Токио иска да засили бойната си авиация на фона на ескалацията на напрежението на Корейския полуостров.\n От друга страна Япония следи внимателно увеличаването на военно-морската мощ на Китай в района. \n В момента  не се разкриват подробности  около сделката за закупуването на бойните самолети. \n", "date": "2017.12.25", "title": "Япония купува американския бомбардировач F-35B"}
{"url": "https://www.blitz.bg/svyat/trmp-bil-gord-da-vodi-nastplenieto-za-vesela-koleda_news566991.html", "text": "Президентът на САЩ Доналд Тръмп заяви, че хората казват отново „Весела Коледа“ благодарение на него, пише The Hill.\n„Народът е горд да казва отново „Весела Коледа“. Горд съм да водя настъплението срещу атаката на нашата любима и красива фраза“, написа Тръмп на профила си в социалната мрежа „Туитър“. \nПрезидентът по-рано заяви, че срещу празника се води война и че, заради политическата коректност, хората вече не използват думата „Коледа“. „Когато отивате за покупки, те ви казват „Весели празници“ или „Честита Нова година“ и ако нещо е червено, то го боядисват. Но знаете ли какво? Ще казваме „Весела Коледа\" отново“, заяви по-рано тази година президентът пред последователи. \nТой също така често критикува своя предшественик в Белия дом Барак Обама, че предпочита за казва „Весели празници“.\n", "date": "2017.12.25", "title": "Тръмп бил горд да води „настъплението за „Весела Коледа“"}
{"url": "https://www.blitz.bg/svyat/kralitsa-elizabet-ii-s-vazhno-poslanie-predavat-go-v-51-strani_news567006.html", "text": "В традиционното си коледно послание британската кралица Елизабет Втора отдава почит на британските градове, поразени от терористични атаки тази година, а именно Лондон и Манчестър, предава \"Канал3\".\n Посланието на 91-годишната кралица е предварително записано и ще бъде излъчено по-късно днес във Обединеното кралство и в още 51 страни от Общността на нациите. \n В посланието си Елизабет Втора отдава и почит на съпруга си принц Филип, който се оттегли от редовните си кралски задължения това лято. Тя хвали подкрепата и уникалното чувство за хумор на съпруга си, с когото са женени от 65 години и който редовно привличаше медийното внимание с неуместните си коментари. \n В посланието си, което ще бъде излъчено в 15 ч. по Гринуич, кралицата ще говори и за важността на дома. \n Днес кралицата и принц Филип, както и членове на кралското семейство планират да присъстват на църковна служба в кралското имение Сандригам. След това е предвиден частен обяд, на който за първи път внукът на кралицата принц Хари ще бъде придружаван от годеницата си, актрисата Меган Маркъл. \n", "date": "2017.12.25", "title": "Кралица Елизабет II с важно послание, предават го в 51 страни!"}
{"url": "https://www.blitz.bg/svyat/tunis-zabrani-vsichki-poleti-emirates-airlines_news567021.html", "text": "От днес, 25 декември, авиокомпанията Emirates Airlines прекратява всички свои полети до Тунис, съобщава BBC. Това се случва след като властите на северноафриканската страна помолиха авиокомпанията да спре услугата, като я обвиниха в расизъм.\n Причината за това крайно решение е, че няколко тунизийки не са били допуснати да се качат на полет на Emirates от съображения за сигурност.  \nДържавният министър на външните работи на  ОАЕ Ануар Гаргаш написа в Twitter, че и двете страни са обсъждали \"мерките за сигурност \". Съобщението му завършва с това, че ОАЕ оценява и уважава тунизийките. \n \" В ОАЕ, където се гордеем с нашия опит в овластяването на жените, оценяваме тунизийките, уважаваме ги и ги оценяваме \", пише още в съобщението. \n В Тунис обществеността се ядоса заради забраната на жените да отлетят към Дубай и поискаха пълната забрана, която е в сила от днес.  \n", "date": "2017.12.25", "title": "Тунис забрани всички полети Emirates Airlines"}
{"url": "https://www.blitz.bg/svyat/neveroyatno-buryata-tembin-vlachi-zhena-900-km-sled-4-dni-se-sluchi-istinsko-chudo_news567018.html", "text": "25-годишна жена бе извадена днес от морето жива, четири дни след като тя и домът й са били отнесени от наводнение във Филипините, съобщи ДПА, цитирана от БТА.\nДиана Салим бе  спасена от случайно преминаващ товарен кораб , на 900 км северно от родния й град Сибуко в  провинция Северна Замбоанга . Тя се носела по вълните, вкопчена в плаваща отломка от къщата си. Тропическата буря Тембин , която бушува до вчера в южната част на Филипините и предизвика наводнения и свлачища, отне живота на 240 души според най-нови данни, оповестени днес, предаде АФП. \nТембин премина през големия южен  остров Минданао , който обикновено бива пощаден от двайсетината тропически бури, вилнеещи ежегодно из архипелага. Последно полицията съобщи вчера за 208 загинали. Спасителните екипи все още издирват  107 души в неизвестност . Най-малко 52 000 души прекарват Коледа в евакуационни центрове. \nБурята, която вилнее от петък, напусна вчера сутринта територията на Филипините и се намира над Южнокитайско море, а според прогнози може довечера да удари Виетнам.\n", "date": "2017.12.25", "title": "Невероятно! Бурята \"Тембин\" влачи жена 900 км, след 4 дни се случи истинско чудо!"}
{"url": "https://www.blitz.bg/svyat/panika-i-ekshn-mzh-izskochi-na-stsenata-po-vreme-na-erdogan-sgrabchi-prezidenta-i-video_news567022.html", "text": "Местен жител изскочи на сцената, от която реч в неделя произнесе турският президент Реджеп Ердоган, което предизвикало паника, съобщи в. „Хюриет дейли нюз“, цитиран от БГНЕС.\n Инцидентът стана в провинция Шърнак. Мъжът се опитал да прегърне Ердоган, но бодигардовете го отблъснали. \n Мъжът по-късно обяснил, че единствената му цел била да прегърна президента, но не бил разбран. \n \n", "date": "2017.12.25", "title": "Паника и екшън! Мъж изскочи на сцената по време на Ердоган, сграбчи президента и... (ВИДЕО)"}
{"url": "https://www.blitz.bg/svyat/silno-zemetresenie-raztrese-i-sbudi-izmir-v-8-sutrinta_news567024.html", "text": "Земетресение с магнитуд 4,7 по скалата на Рихтер е регистрирано край гръцкия остров Кос, показва справка на интернет-страницата на Европейския средиземноморски сеизмологичен център(EMSC). Трусът е станал край бреговете на остров Кос на 40 км северозападно от турския град Измир в 8:13 часа сутринта местно време (7:13 часа българско) на 25 декември, уточнява Фокус.\nНяма данни за жертви и разрушения. \n\"Български новини\" добавя, че земетресението е било с магнитуд 4,7 по скалата на Рихтер на Рождество Лесбос и Хиос. Според института по геодинамика в Атина, земетресението е имало фокусна дълбочина от 10 км, а епицентърът е бил на малоазийския бряг, в източната част на залива на Измир.  \n \n", "date": "2017.12.25", "title": "Силно земетресение разтресе и събуди Измир в 8 сутринта!"}
{"url": "https://www.blitz.bg/lyubopitno/bild-pokaza-snimka-koyato-izdade-kakvi-gi-vrshi-merkel-zaedno-ss-spruga-si_news566954.html", "text": "\n Ангела Меркел кара ски в Швейцария по време на почивката си по Коледните празници. Това информира „Билд“. Канцлерката й съпругът й проф. Йоахим Заер отдъхват в 4-звезден хотел край Санкт Мориц. \nДвамата са почитатели на ски бягането с т.нар. писалки и въртят обиколки по пистите в курорта. \nМеркел е с тъмносиньо зимно яке, черни ръкавици, бели ски и нови щеки, отбелязва немското издание. Заедно с нея ски плъзгат и охранителите й. \n \n \n \nВъпреки че е на почивка, Меркел не забравя и служебните дела. В петък е говорила по телефона с руския президент Путин заради кризата в Украйна. В събота тя и френският президент Макрон излязоха със съвместна декларация по темата. \nЗимна почивка в Швейцарските Алпи е традиция за Ангела Меркел. Тя всяка година отсяда край Санкт Мориц. На ден понякога тя навърта 20 км по ски пистите. \nПреди 4 години тя пострада по време на ски бягане, като счупи крак и след това два месеца използваше патерици, припомня в. Труд.\n", "date": "2017.12.25", "title": "„Билд“ показа СНИМКА, която издаде какви ги върши Меркел заедно със съпруга си"}
{"url": "https://www.blitz.bg/lyubopitno/dzhadzhi/senzatsionnoto-video-s-politsay-i-neveroyatnata-mantiya-nevidimka-veche-izumi-milioni-gledakhte-li-go_news566468.html", "text": "\n Мантия невидимка - един добре познат аксесоар за феновете на поредицата за момчето магьосник Хари Потър. Благодарение на специалната одежда, наметналият я на гръб става напълно невидим за околните. Звучи ви като магия, възможна да съществува само в приказките? \nМилиони хора по света останаха безмълвни, след като видео, показващо китаец изчезващ с мантия невидимка, буквално се разпространи като вирус в онлайн пространството. За по-малко от седмица видеото събра над 20 милиона гледания. \nТаблоидът \"Мирър\" разпространи версия, в която цитира Чен Шику, заместник-началник на отдел \"Наказателно разследване\" в Министерството на обществената сигурност, с изказване относно приложението на такъв тип свръхестествен продукт.  \n\"Това е квантова технология, изработена от прозрачен материал, която може да отразява светлинната вълна около човека, който я носи, за да може човек да изчезне. Войниците, носещи тази наметало, могат да избегнат шпионин на нощно виждане, но какво ще се случил, ако престъпниците се доберат до наметалото?\", се казва в цитата. \nНо Джу Зенсън, продуцент на компанията Quantum Video, отрече догадките за истинност и твърдо заяви, че няма такова нещо като наметало, с което може да изчезнеш от полезрението на околните. \n \n \n \nMailOnline съобщи, че видеото е редактирано и заснето със син или зелен материал, който лесно търпи обработка. Със софтуер като Adobe After Effects, Nuke или Blackmagic Fusion могат да бъдат редактирани фонове, да се направят преливки и да се смесват обекти. Такъв тип едноцветни плащове се използват и в телевизионни студиа, а при излъчване се поставя желан от оператора фон. Ефектът е използван и в много екшън филми. \nНе за първи път се появяват слухове за разработване на технология за невидимост, като до момента сериозните научни изследвания твърдят, че може да бъде постигнат само ефект с пречупване на образа през различни лупи. Е, май ще се наложи да почакаме още малко за истинска мантия невидимка, но това не пречи да се възхитим на реалистичните кадри.  \nЗа разочарованите фенове можем да припомним, че дори в света на магьосниците съществува само една-единствена перфектна мантия невидимка, всички останали са бледи копия, които бързо спират да действат и често са неблагонадеждно прикритие, отбелязва  .\n", "date": "2017.12.25", "title": "Сензационното ВИДЕО с полицай и невероятната мантия невидимка вече изуми милиони! Гледахте ли го?"}
{"url": "https://www.blitz.bg/svyat/okh-che-sladko-tova-sa-nay-khubavite-momenti-na-prints-dzhordzh-i-printsesa-sharlot-prez-2017-a-snimki_news566874.html", "text": "Британските принц Джордж и принцеса Шарлот са любимци на милиони не само в родната си страна, но и по света. Двамата се радват на също толкова обществено внимание, колкото и техните родители – херцозите на Кеймбридж, та ако не и по-голямо.\nТретият подред по линията за наследяване на британския престол  навърши четири години през юли,  а  сестра му отпразнува втория си рожден ден  през май. Въпреки възрастта си двамата впечатляват с външния си вид и дори неведнъж са сочени за пример за стил също както  майка им се счита за модна икона . И през тази година малчуганите със синя кръв  предизвикаха не една усмивка с поведението си. \n \nНесъмнено  коледният портрет на семейството за 2017-а  ще е сред любимите на британците. А присъствието на малките принц и принцеса е с голяма заслуга за това.\n \nДвамата бяха шафери на сватбата на  леля си Пипа Мидълтън с Джеймс Матюз през май. \n \nВ края на  пролетта двамата събудиха умиление при едно от събитията за честванията на рождения ден на кралица Елизабет Втора .  През лятото принцът и принцесата придружиха родителите си при визитите им в Полша и Германия.\n \nКамерите уловиха малкият Джордж разтрива сънено очи на червения килим, а принцесата се усмихваше лъчезарно. На път за дома пък  Шарлот изневери на кралския протокол , но не и на възрастта си и се  разсърди показно, докато брат й определено бе запленен от хеликоптер а, който баща му показа. \nВ началото на септември британските медии проследиха  първия учебен ден за малкия прин ц. През януари догодина и принцеса Шарлот ще започне да посещава детска градина.\n", "date": "2017.12.25", "title": "Ох, че сладко! Това са най-хубавите моменти на принц Джордж и принцеса Шарлот през 2017-а (СНИМКИ)"}
{"url": "https://www.blitz.bg/svyat/s-ptnichkite-na-air-china-se-sluchvat-strakhotii-v-edna-se-vseli-demon-srtseto-na-druga-sprya-po-vreme-na-polet-snimkivideo_news566838.html", "text": "Изследователи на паранормални явления съобщават, че с пътниците на китайската авиокомпания \"Еър Чайна\" в послендо време се случва нещо странно и дори ужасно. Това пише Езорейтер.\n Например, в събота на борда на самолета Boeing-787, летял по дестинацията Пекин-Лос Анджелис, на китайка ѝ станало лошо, заради което капитанът на въздухоплавателния съд е трябвало извънредно да кацне в летището Елизово в руския град Петропавловск-Камчатский. Пристигналите на машината медици обаче не успели да спасят жената, която починала от спряло сърце.  \n  \n \n Изглеждало, че в инцидента няма нищо свръхестествено, но два дни по-рано нещо подобно се случило по време на полета Пекин-Ченду на същата компания. На пътничка също ѝ прилошало, при което буквално след 20 минути след излитането, заради което пилотът решил да се върне на летището. Когато обаче 50-годишната китайка дошла в съзнание, тя настояла да бъде изпратена в Ченду, където тя е искала да отиде, а не в болницата.  \n\"Има неща, които не са били по силите на медиците. Тялото ми е обладано от зли тъмни сили, затова не ме пипайте и не се опитвайте да ми оказвате медицинска помощ. По-добре да летим натам, накъдето се бяхме запътили\", буквално е крещяла тя.   \n \n Сцената е записана на видео от очевидец на инцидента. Ето какво казва той:  \nЖената първо изпадна в безсъзнание, пулсът ѝ почти спря, но след това стюардеса ѝ сложи кислородна маска. Тя се съживи, но се държеше доста странно, сякаш бе луда. Крещеше за дявола, който се е вселил в нея, че не иска да ходи в болница, че незабавно трябва да отиде в Ченду.  \n \nВъпреки това, загадъчната пътничка била изпратена в болница, а самолетът отпътувал за Ченду след няколко часа. Ръководството на Air China засега не коментира случката.  \nСтранният инцидент с китайката на борда на самолета обаче продължава да бъде обсъждан в мрежата от изследователите на паранормалното, които са убедени, че не всичко е толкова просто, като напълно е възможно, смятат те, жената да е била подложена на атака на тъмни сили, които често проникват в човешкото тяло, изпълвайки го с болка и превръщайки човека в своя играчка.  Превод и редакция: БЛИЦ \n \n   \n \n", "date": "2017.12.25", "title": "С пътничките на Air China се случват страхотии! В една се всели демон, сърцето на друга спря по време на полет (СНИМКИ/ВИДЕО)"}
{"url": "https://www.blitz.bg/svyat/polsha-ofitsialno-obyasni-zashcho-pomolila-rusiya-da-vrne-ofitserite-si-v-donbas_news566964.html", "text": "Полски дипломати официално се обърнали към Русия с молба да върне своите военни в Съвместния център за контрол и координация за режима на огъня в Донбас (СЦКК), съобщи newinform.com. Те обяснили, че сега броят на нарушенията по примирието превишило равнището, което било по време на напрежението през януари 2017 г.\nВ полското МВнР отбелязали, че ситуацията в Донбас станала много по-напрегната, след като на 19 декември 76 руски офицери напуснали СЦКК. Тогава официалният представител на руското МВнР заяви, че всичко станало заради невъзможността да се работи заради агресивната позиция на киевските власти. \n  \nПо-рано руската страна съобщи, че може отново да върне своите военни единствено при условие, че СЦКК ще започне да функционира нормално. / БЛИЦ \n \n", "date": "2017.12.25", "title": "Полша официално обясни защо помолила Русия да върне офицерите си в Донбас"}
{"url": "https://www.blitz.bg/svyat/strakhovit-intsident-v-berlin-kola-se-vryaza-v-partiyna-tsentrala_news566975.html", "text": "Автомобил се удари в централата на Германската социалдемократическа партия в Берлин, предаде ДПА. Шофьорът е ранен и е откаран в болница. Не се знае дали в сградата е имало събитие по време на инцидента.\n На кадри от мястото на инцидента се вижда, че в автомобила е имало пожар. Свалени са и няколко туби с бензин и бутилки със запалима течност. \nПред полицията мъжът казал, че е искал да се самоубие. Разследва се и версията за умишлен палеж. \n Социалдемократите обмислят дали да влязат в нова управляваща коалиция с консерваторите на Ангела Меркел. \n", "date": "2017.12.25", "title": "Страховит инцидент в Берлин! Кола се вряза в партийна централа!"}
{"url": "https://www.blitz.bg/svyat/poslednite-uspekhi-na-siriyskata-armiya-se-dlzhat-na-novite-tankove-t-90_news566965.html", "text": "В Сирийската армия още от съветски времена е запазен не лош парк от танкове Т-62 и Т-72, но те вече са остарели. Освен това е очевидна критичната уязвимост на Т-72 от старите серии против съвременните противотанкови ракетни системи TOW. Американците доставяха тези ПТРК на поддържаните от тях сили на „умерената опозиция”, но те достигнаха до крайните терористи.\nОтчитайки потребностите на сирийската армия от съвременни танкове, Русия започнала да й доставя основните бойни танкове Т-90А. Те пристигали от Новоросийск през Босфора в сирийските пристанища Тартус и Латакия. \n  \nТози процес започнал през октомври и общо сирийската армия за това време получила не по-малко от 40 такива машини, пише slovodel.com. С тях са снабдени елитни подразделения, водещи основните настъпателни операции. Очевидно е, че последните успехи на сирийската армия са свързани именно с използването на тези танкове, твърди руското издание. /  БЛИЦ \n \n", "date": "2017.12.25", "title": "Последните успехи на сирийската армия се дължат на новите танкове Т-90"}
