{"url": "https://www.blitz.bg/svyat/zhestok-intsident-potrese-moskva-dzhip-se-vryaza-v-avtobusna-spirka-ima-zaginal-videosnimki_news574025.html", "text": "Един човек загина, а още четирима са ранени при тежък инцидент в центъра на Москва, при който джип влетя сред чакащите на спирка на градския транспорт.\nСпоред световните медии шофьорът на колата е жив и е задържан. Известно е, че в колата е намерено тяло на мъж. Засега полицаите разследват дали той е на загинал преди или след катастрофата. \nПо първоначални данни шофьорът е изгубил контрол над автомобила си. \n \nНа място работят екипи на полицията и на службите за спешна медицинска помощ. Изясняват се причините за инцидента. \n", "date": "2018.01.24", "title": "Жесток инцидент потресе Москва! Джип се вряза в автобусна спирка! Има загинал (ВИДЕО/СНИМКИ)"}
{"url": "https://www.blitz.bg/svyat/makedoniya-obyavi-kolko-pari-shche-vlozhi-v-ednata-magictpala-do-blgapiya_news573990.html", "text": "\n Mиниcтepcтвoтo нa тpaнcпopтa в Maĸeдoния oбяви, чe плaниpa дa инвecтиpa 16,749 динapa или 272,3 милиoнa eвpo в инфpacтpyĸтypни пpoeĸти, ĸaĸтo и в peмoнтиpaнeтo нa вeчe cъщecтвyвaщи пътищa пpeз 2018 гoдинa. Зa тaзи цeл oт пpaвитeлcтвoтo в Cĸoпиe cмятaт дa изтeглят зaeм oт Kитaйcĸaтa eĸcпopтнo-импopтнa бaнĸa (ЕХІМ Ваnk), пише money.bg.  \nФинaнcиpaнeтo щe бъдe изпoлзвaнo зa пocтpoявaнeтo нa чacти oт мaгиcтpaлaтa M2 мeждy Kичeвo и Oxpид, ĸaĸтo и мeждy Mилaдинoвци и Щип. B дoпълнeниe влacтитe в Maĸeдoния щe тъpcят дoпълнитeлнo зaeм oт Eвpoпeйcĸaтa бaнĸa зa възcтaнoвявaнe и paзвитиe. Πpeз пpoлeттa пpeмиepът Зopaн Зaeв ĸoмeнтиpa, чe изгpaждaнeтo нa тeзи двa yчacтъĸa e билo зaбaвeнo зapaди пpoблeми в плaниpaнeтo, ĸaĸтo и зapaди пpoблeми cъc coбcтвeнocттa нa зeмятa, пpeз ĸoятo минaвaт тe. \nHaдxвъpлянeтo нa пъpвoнaчaлнo oбявeния cpoĸ e cтpyвaлo зaгyби oт 120 милиoнa eвpo нa бюджeтa, пишe caйтът ЅееNеwѕ. Πpeди изгpaждaнeтo нa yчacтъĸa мeждy Oxpид и Kичeвo бeшe изчиcлявaн нa 411,3 милиoнa eвpo. 56,7-ĸилoмeтpoвият път тpябвaшe дa e гoтoв дo нaчaлoтo нa 2018 гoдинa. Bтopият yчacтъĸ oт мaгиcтpaлaтa e c дължинa oт 47 ĸилoмeтpa и тpябвa дa cтpyвa 226,7 милиoнa eвpo.\n", "date": "2018.01.24", "title": "Maĸeдoния обяви колко пари ще вложи в eднaтa мaгиcтpaлa дo Бългapия"}
{"url": "https://www.blitz.bg/svyat/szdadokha-unikalen-chip-koyto-svpada-s-mozchnite-vrzki_news573994.html", "text": "За всички почитатели на изкуствения интелект създаването на компютър, който симулира мозъчната активност, е повече от просто желана цел. И вероятно ще бъде по-лесна за постигане ако самият хардуер е проектиран така, че да прилича и функционира максимално близо до мозъка и нервната система.\n Tози стремеж е формирал изцяло ново научно поле наречено нервоморфично изчисление. И то вече е преодоляло първото си предизвикателство – създаването на чип, който има изкуствени синапси, аналогични на синапсите на невроните в мозъка. \n Засега мозъкът на човека е много по-мощен от всеки създаден компютър. Той съдържа около 80 милиарда неврони и около 100 трилиона синапси, които ги свързват и които контролират преминаването на сигналите в невронните мрежи. През 2013 година един от супер компютрите в света, Рикен Кей, който е имал 82 944 процесора и един петабайт памет или еквивалента на 250 000 десктоп компютъра, е направил сравнителен тест с мощността на мозъка. Оказало се е, че на Рикен Кей е отнело 40 минути, за да симулира активността на 1.73 милиарда неврона, свързани с 10.4 трилиона синапса. И ако си мислите, че това е огромно число, имайте предвид, че то дава само 1% от човешкия мозък. Но ако чиповете използват връзки, подобни на синаптичните, тогава сигналите на компютъра ще станат много по вариращи и ще направят възможно научаване от невронен тип. Синапсите опосредстват сигналите, пътуващи в мозъка и невроните се активират в зависимост от броя и вида на йоните, които се движат по синапса. Това помага на мозъка да разпознава модели, да запомня факти и да изпълнява задачи.  \n Източник: Science Alert \n", "date": "2018.01.24", "title": "Създадоха уникален чип, който съвпада с мозъчните връзки"}
{"url": "https://www.blitz.bg/kriminalni/otkrikha-dve-mumii-v-kshcha-kray-moskva-kogato-chukha-dumite-na-stopankata-lekarite-se-stpisakha_news573974.html", "text": "Две мумифицирани тела, умрели преди 9 и 12 години, бяха намерени в къща в град Подолск край Москва. Собственичката на апартамента твърди, че принадлежат на нейните брат и сестра, предаде рен.тв.\nКогато чули твърдението на жената, специалистите веднага решили да я отведат в психиатрична клиника. \nИнформация за смъртта на брат й и сестра й сега се проверява от полицейски служители. Превод: БЛИЦ \n \n", "date": "2018.01.24", "title": "Откриха две мумии в къща край Москва! Когато чуха думите на стопанката, лекарите се стъписаха"}
{"url": "https://www.blitz.bg/svyat/narkotrafikanti-izostavikha-17-tona-marikhuana-v-moreto_news573961.html", "text": "\n 1,7 тона готова за употреба марихуана откриха албански полицаи, съобщават световните медии. Служителите на реда намериха огромното количество от лекия наркотик на изоставен кораб в акваторията на адриатическото пристанище Вльора.  \nПо данни на служителите на реда наркодилърите са видели полицейския патрул и са се спасили с плуване. Албания е сред най-големите производители на марихуана в Европа. Търговците на наркотици създават големи проблеми на съседни на балканската държава страни. \nПолицията в Италия обяви, че през първите девет месеца на 2017 г. е конфискувала 33 тона албанска марихуана. Гръцкото МВР на свой ред заяви за хващане на повече от два тона дрога от балканската страна през м.г. \n \n", "date": "2018.01.24", "title": "Наркотрафиканти изоставиха 1,7 тона марихуана в морето"}
{"url": "https://www.blitz.bg/svyat/izrael-nyama-da-pozvoli-na-iran-da-szdade-voenni-bazi-v-siriya_news573981.html", "text": "Израел няма да позволи на Иран да създаде военни бази в Сирия. Това предупреди израелският премиер Бенямин Нетаняху по време на среща с лидерите на Канада, Белгия и Швейцария в рамките на Световния икономически форум в Давос, информира Times of Israel.\n Нетаняху призова лидерите на страните да се \"възползват от създадената възможност\" от президента на САЩ Доналд Тръмп, който обяви по-рано този месец, че може да оттегли страната от ядреното споразумение с Ислямската република. \n Израелският лидер също се срещна и с президента на Азербайджан Илхам Алиев. \n Четирите срещи бяха при закрити врата. \n Той планира да се срещне и с други световни лидери, включително с Доналд Тръмп, Еманюел Макрон и Ангела Меркел. \n", "date": "2018.01.24", "title": "Израел няма да позволи на Иран да създаде военни бази в Сирия"}
{"url": "https://www.blitz.bg/svyat/fenove-se-lyubuvakha-na-tezi-snimki-na-seksbombata-nyusha-dokato-edna-konkretna-ne-gi-ostavi-bezmlvni_news573973.html", "text": "Популярна певица Нюша си почива в топлите страни със съпруга си Игор Сивов. Младата сексбомба, която би Алла Пугачова по приходи, активно публикува своите снимки в социалните мрежи. След като популярната певица извади друга снимка, феновете се зачудиха дали е бременна, пише life.ru.\nПочитателите доста обстойнио се загледаха в корема й на една от снимките. Въпреки това на останалата част от фотосите, направени в същия ден на същия плаж, корем не се вижда. \n \n \n \nПрез юли миналата година 27-годишната певица Нюша и 37-годишният й приятел Игор Сивов се ожениха тайно в дома на младоженеца в Казан. Избранйикът на звездата е генерален съветник на президента на Международната федерация на студентския спорт. Романът им стана известен през декември миналата година. Превод: БЛИЦ \n \n \n", "date": "2018.01.24", "title": "Фенове се любуваха на тези СНИМКИ на сексбомбата Нюша, докато една конкретна не ги остави безмълвни"}
{"url": "https://www.blitz.bg/svyat/raketa-izstrelyana-ot-siriya-vze-zhertvi-v-turska-dzhamiya-video_news574001.html", "text": "Две ракети, изстреляни от района на Африн, удариха джамия в турския град Килис, съобщава mynet. Според официалните данни, в резултат на инцидента са загинали трима души, броят на пострадалите е около 15.\nВсички ранени са откарани в болница. \nСпоред турската страна, отговорност за изстрелването на ракетите носят членовете на опозиционния Демократичен съюз на Сирия, принадлежащи към Работническата партия на Кюрдистан. \n  Превод: БЛИЦ \n", "date": "2018.01.24", "title": "Ракета, изстреляна от Сирия, взе жертви в турска джамия (ВИДЕО)"}
{"url": "https://www.blitz.bg/layfstayl/khoroskop/khorata-ot-zodiya-vodoley-po-dekadi_news573957.html", "text": "\nНа 20 януари Слънцето премина в знак Водолей, където ще остане до 18 февруари. Водолеите от първа декада (21-31.01.)  се отличават с художествен и артистичен талант. Вашият бърз ум и вашата многостранност ви позволяват едновременно да се занимавате с няколко проекта. Надарени сте с добра памет и сте методични в работата си. Вашата общителност привлича към вас хора, които ви считат за остроумни събеседници. Понякога се нуждаете от периоди на уединение и размишление. Вие сте независими личности по душа. Стараете се да подхождате към любовта аналитично, защото не искате да ставате жертва на чувствата си. Изобретателни до гениалност, хуманисти и алтруисти по природа. \nЗа вас са синьо-зелен аквамарин, светло жълт кехлибар, тюркоаз. Противопоказни са рубин, сардоникс, яспис и хиацинт. Намирате се под влияние на Венера. \nВажни години: 12, 22, 32, 42, 52. Водолеите от втора декада (01-10.02.)  се отличават с жив и аналитичен ум, упоритост и склонност към статистиката. Това са любознателни хора, подвижни, обичащи пътешествията, ненавиждащи еднообразието и които не се страхуват от риска. Имат силна интуиция, могат да „четат” хората като отворена книга. Умеят да дават прекрасни съвети и хората им вярват. Те са привързани към семейството и близките си, имат влечение към тайните науки. Здравословните им проблеми са свързани с лошо кръвообръщение, анемия, учестено сърцебиене, сърдечна недостатъчност, заболявания на гърлото. Жените се отличават с любов към цветята и красивите вещи. Те са нежни, обичат децата и са добри домакини. Лошите неща са, че имат склонност да си усложняват живота и сами да си създават проблеми. На тези Водолеи се препоръчва кехлибар за усилване на интуицията. \nХармонизира с характера им и тюркоаз, който помага в стремежа към духовното съвършенство. Намират се под влияние на Меркурий. \nВажни години: 10, 20, 42, 50, 60. Водолеите от трета декада (11-19.02.)  са надарени с голямо въображение и са способни на големи теоретични обобщения. Имат подчертан интерес към старинните неща. Не са равнодушни към музиката и поезията. Силно ги привличат странните и необяснимите неща. Често са склонни да изпадат в меланхолия. Романтични са в любовта и предразположени към флирт. Способни на продължителни и тесни взаимоотношения. Доближават се по черти към Рибите. Очарователната им непринуденост им позволява да се впишат във всеки колектив. Имат много познати, но в действителност познават малко хора. В работата са устремени напред и са прогресивни личности. Нищо не може да ги наскърби така силно както несправедливостта. Имат екстравагантен вкус, обичат да харчат пари. \nНа тях се препоръчва зелен аквамарин и оливин (хризолит), който способства доброто настроение и активизира еротичните преживявания. Намират се под влияние на Луната. \nВажни години: 8, 16, 24, 32, 40, 42, 48, 56, 64, 72. \n \n", "date": "2018.01.24", "title": "Хората от зодия Водолей по декади"}
{"url": "https://www.blitz.bg/svyat/brutalnoto-ubiystvo-na-malko-momichentse-nakara-pakistankite-da-progovoryat-kak-sa-bili-nasilvani_news573953.html", "text": "\n Пакистан реагира с възмущение и погнуса на бруталното изнасилване и убийство на 7-годишното момиче Зайнаб Ансари, чието тяло бе намерено захвърлено на бунище. Стана ясно, че това е част от поредица от отвличания и убийства на деца от заподозрян сериен изверг, което предизвика гняв в една културна среда, обграждаща с мълчание сексуалните посегателства. \nСмъртта на Зайнаб дори породи пакистанска версия на движението #АзСъщо. \nРедица известни пакистанки се осмелиха да разкажат собствените си преживявания, свързани със сексуално насилие, и посочиха, че искат да променят традициите, според които (сексуалното) посегателство дамгосва жертвите със знака на срама. Тези традиции, казват те, помагат на нападателите да остават безнаказани и насърчават и без това корумпираната полиция да игнорира такива престъпления. \nЛегендарната пакистанска модна дизайнерка Махийн Хан написа в Туитър, че е била сексуално малтретирана като дете от духовник, който ѝ давал уроци по Корана.\n \n\"Треперех от страх всеки ден\", споделя тя. 73-годишната Хан досега е говорила само веднъж публично за тези ужасни преживявания. \n\"Вече заявяваме: Стига толкова. Трябваше да се събудим много по-рано“, каза тя в телефонен разговор от дома си в южния град Карачи. „Срам ме е да кажа, че трябваше да умре това малко момиченце, за да се стреснем\". \n\"Най-много ме безпокои мълчанието, когато едно малко момиченце бъде изнасилено. Това е свързано със схващането за семейна чест. Родителите казват на дъщерите си: не говорете за това, не казвайте на никого. С нашето мълчание сякаш казваме, че е нещо нормално да блудстваш с дете\", посочи дизайнерката. \nУжасът от убийството на Зайнаб нахлу в домовете на пакистанците с една нейна снимка, която направо подлуди социалните мрежи. На нея се вижда смеещото се момиченце в любимото му яркорозово палтенце.  \nТелевизионните канали показваха снимката заедно с кадри на безжизненото телце, открито на 9 януари, захвърлено върху купчина боклуци в родния му град Касур. \nХиляди в Пакистан се надигнаха на протест, като заклеймяваха бездействието на полицията и обвиняваха правителството, че не е в състояние да защити децата. \nПостоянната парламентарна комисия по вътрешните работи, която наблюдава работата на полицията, започна тази седмица разследване за сексуалните изстъпления в Касур, както и на друго неотдавнашно престъпление в друг град - изнасилването и убийството на 4-годишната Асма, чието телце бе захвърлено в нива край дома ѝ в Кибер Пахтунхва в Североизточен Пакистан. \nКасур е гъстонаселен окръг в Източен Пакистан, край границата с Индия, с около 2,5-милионно население. Около град Касур има много пещи за изпичане на тухли, там работят и работилници за щавене на кожи, в града има стотици малки фабрики за производство на обувки и ателието за бродиране. Във всички тях работят деца, което ги прави уязвими за посегателства. \nПрез 2015 г. в града бе разкрита широка престъпна мрежа за детска порнография, процъфтявала близо 10 години и експлоатирала около 250 деца. Някои от тях били принуждавани към секс под заплаха с огнестрелно оръжие. \nЗайнаб бе отвлечена в началото на януари, докато отивала на уроци по Корана. Баща ѝ, Мохамед Амин Ансари, обвини полицията, че не е предупредила местните жители за върлуващия в града сериен убиец.  \nЕдва след преживения шок от случая със Зайнаб се появиха новините и за други отвлечени и изнасилени деца в Касур. Подтикната от надигналото се недоволство, полицията направи тестове на жертвите и откри идентична ДНК върху осем от децата, само едно от които не бе убито. Сега следователите твърдят, че издирват сериен изнасилвач и убиец. \nВъв вторник бе обявено, че има арестуван заподозрян за убийството на Зайнаб. Говорител на провинциалното правителство на щата Пенджаб идентифицира задържания като Мохамед Имран и добави, че той е бил арестуван край Касур. Още не е ясно дали същият е заподозрян и за убийството на останалите осем деца. \nСлед това съобщение бащата на Зайнаб в интервю за местна телевизия поиска злодеят да бъде обесен. \nСред осемте жертви е и 5-годишната Айша. Баща ѝ Мохамед Асиф каза, че още миналата година, веднага след отвличането ѝ, се е обърнал към полицията с искане тя да бъде открита. \"Те не проявиха никакъв интерес. Бяха по-заинтересувани случаят да не се разчуе\", каза той пред АП. Два дни след изчезването ѝ тялото на детето било открито със следи от изнасилване и мъчения. \nЕдинственото оцеляло от осемте е 6-годишно момиченце, открито от бездомник, докато ровел в кофа за боклук край пазар за зеленчуци. Тя била отвлечена преди 15 часа и през това време била измъчвана. \nПо ръцете и краката ѝ имало следи от гасене на цигари, била и със сериозно нараняване на главата. Сега е в болница в съседния град Лахор, не може да седи, да държи главата си изправена, нито да говори. \nБаща ѝ Мохамад Асан казва, че само плаче. Според него нападението срещу дъщеря му е било игнорирано в медиите до случая със Зайнаб. \nАдвокат Абид, който води делото, твърди, че през последната година в района на Касур има най-малко 20 случая на отвлечени, изнасилени и убити деца. В кантората си той показа на АП полицейските доклади, които събрал за 15 от тях. \nКато цяло през 2016 г. в Пакистан са регистрирани 4139 случая на сексуални посегателства срещу деца, съобщава \"Сахил\" - организация, документираща насилието срещу деца в страната. Тя е установила този брой въз основа на съобщения в пакистанските медии. Повечето случаи остават нерегистрирани, каза изпълнителният директор на \"Сахил\" Мунизае Бано. \nСлучаят със Зайнаб обаче повдигна завесата. Редица добре известни жени решиха да говорят с надеждата, че като разкажат собствените си перипетии, ще бъдат последвани и от други. \nСред тях е и актрисата и активистка на движението за защита на децата Надя Джамил. която каза, че гневът и удивлението ѝ от мълчанието са я накарали да разкаже в Туитър за сексуалните посегателства, които е преживяла като дете. \nСъщото направи и Фриеха Алкаф - организатор на събития, модел и актриса, която също разказа в Туитър за посегателствата, които е трябвало да понесе на 6-годишна възраст. \nСпоред нея ужасната смърт на Зайнаб е катализатор за превъзмогване на срама и страха, които карат жертвите и техните родители да мълчат. \"Вече нищо не може да ни спре (да говорим)\", подчерта тя. \nСпоред адвокат Абид обаче промяната все още не е необратима. Откровеното говорене за сексуалните посегателства вероятно ще предизвика отпор от страна на религиозните консерватори и от много родители, които са против обсъждането на сексуални въпроси. Те стриктно се придържат към традициите, забраняващи общуването между половете, и смятат, че момичетата са длъжни да пазят \"честта на семейството\" и дори оправдават убийство на момиче, което се е омъжило по любов. \nБащите Асиф и Асан, чиито деца са сред жертвите в Касур, казват, че приоритет за тях е залавянето на серийния убиец. \"Не искаме да бъдат откривани още тела на наши деца\", каза Асиф.\n", "date": "2018.01.24", "title": "Бруталното убийство на малко момиченце накара пакистанките да проговорят как са били насилвани"}
{"url": "https://www.blitz.bg/svyat/germanski-desen-politik-prie-islyama-i-napusna-partiyata-si_news573967.html", "text": "\n Дългогодишен член на германска националистическа партия \"Алтернатива за Германия\" (АзГ) се оттегли от партийния пост, който заемаше, след като прие исляма. \nАртур Вагнер бе член на местното бюро на партията в провинция Бранденбург, Източна Германия. Говорителят на партията Даниел Фризе потвърди, че Вагнер се е оттеглил преди две седмици и каза, че това е станало по лични причини. Той допълни, че е разбрал, че Вагнер е приел исляма, едва след като той се оттеглил от партийния пост. \nАлтернатива за Германия води кампания срещу риска от ислямизация на страната заради притока на имигранти и високата раждаемост сред мюсюлманите в Германия. Берлинският в. \"Тагесшпигел\" съобщи днес, че Вагнер, който стана член на \"Алтернатива за Германия\" малко след основаването й през 2013 г., а в миналото е играел активна роля в група, подпомагаща бежанците.\n", "date": "2018.01.24", "title": "Германски десен политик прие исляма и напусна партията си"}
{"url": "https://www.blitz.bg/svyat/tilersn-s-izvnredna-initsiativa-za-da-se-izbegne-sblsk-mezhdu-turtsiya-i-sashch-v-siriya_news573979.html", "text": "\n Турският външен министър Мевлют Чавушоглу е заявил, че САЩ са предложили на Турция в Северна Сирия за да създаде 30-километра обезопасена зона, целяща да избегне сблъсъците между турски и американски военни, предават местни медии.  \nСъгласно разпространената информация, американският държавен секретар Рекс Тилърсън е предложил „да се сформира 30-километрова „зона на безопасност“, тъй като според него, САЩ не искат да се сблъскват с турските войници в северната част на Сирия“. Първият дипломат на Анкара също така е отбелязал пред своя американски колега, че САЩ трябва да спрат да въоръжават кюрдските „Сирийски отряди за защита“, срещу които турската армия води бойни действия в рамките на операция „Маслинова клонка“. От Белия дом все още не са коментирали информацията.\n", "date": "2018.01.24", "title": "Тилерсън с извънредна инициатива, за да се избегне сблъсък между Турция и САЩ в Сирия"}
{"url": "https://www.blitz.bg/svyat/cnn-napravi-nova-televiziya_news573985.html", "text": "Водещата световна новинарска телевизия Си Ен Ен стартира от днес нов телевизионен канал, който ще бъде ориентиран към бизнеса. Седалището му ще бъде в сърцето на Европа - Швейцария. Каналът ще се нарича CNN Money.\n Той ще излъчва уникално съдържание на живо от цял свят, финансови новини и лайфстайл. \n Телевизията ще се излъчва онлайн и през швейцарските кабелни и IPTV-оператори.  \n", "date": "2018.01.24", "title": "CNN направи нова телевизия"}
{"url": "https://www.blitz.bg/svyat/arestuvakha-40-dushi-svrzani-s-koza-nostra_news573978.html", "text": "\n Италиански полицаи и карабинери арестуваха 40 членове на мафиотски клан, свързан с Коза Ностра, съобщиха следователи, предаде БГНЕС. \nМафиотската група, известна като „Барселонска фамилия”, действала в района на град Месина в източната част на Сицилия. Всички арестувани са обвинени в традиционните за италианската мафия престъпления: измами, изнудване, кражби, незаконно притежание на оръжие, заплахи и насилие. \nТова е трета голяма операция в борбата с мафията в Италия през тази седмица. В понеделник италиански карабинери арестуваха над 50 души, сред които представители на 16 мафиотски фамилии в сицилианската провинция Агридженто и кмета на Сан Бияджо Платани. \nВъв вторник бяха арестувани 45 членове на клан на неаполитанската мафия Камора.\n", "date": "2018.01.24", "title": "Арестуваха 40 души, свързани с Коза Ностра"}
{"url": "https://www.blitz.bg/svyat/tsipras-se-oplaka-ot-turtsiya_news573983.html", "text": "\n Премиерът на Гърция Алексис Ципрас заяви пред европейските си партньори, че не може винаги да разбере предизвикателствата да живее с \"агресивен\"съсед като Турция, съобщава \"Ройтерс\". \nАгенцията отбелязва, че коментарът на Ципрас отразява напрежението между двата партньора от НАТО. \nГръцкият министър-председател говори на Световния икономически форум в Давос, където беше обсъдено стабилизирането на Средиземно море и мигрантската криза. \nЦипрас подчерта, че е поел управлението в много тежко време за Гърция, която не само се бори с най-голямата дългова криза в историята си и с бежанската криза, а също и с \"агресивен съсед, понякога непредсказуем с агресивните си военни действия в Егейско море\". \nГърция и Турция имат спорове за въздушното пространство над акваторията, а също така за етнически разделения Кипър. \nДвете държави си сътрудничат за изпълнението на сключеното между Анкара и ЕС споразумение за мигрантите през март 2016 г. Според Ципрас споразумението е \"трудно, но необходимо\", а също така е важно. \n\"В същото време трябва да вземем решение какво да правим с това агресивно поведение на Турция\", акцентира той в отговор на съмнения, че Турция може да промени позицията си за мигрантската сделка по всяко време. \nНе ни е лесно с Турция, оплака се Ципрас още веднъж.\n", "date": "2018.01.24", "title": "Ципрас се оплака от Турция"}
{"url": "https://www.blitz.bg/obshtestvo/sinoptitsi-prognozirat-prez-tseliya-fevruari-ni-ochakvat-anomalii-eto-koga-zhivakt-shche-udari-minus-14-gradusa_news573855.html", "text": "\n Аномалиите и динамичните промени на времето, на които сме свидетели от началото на настоящия зимен сезон, ще продължат с пълна сила и през следващия месец февруари. \n За това предупредиха синоптици, позоваващи се на данни от метеорологичните институти за дългосрочни прогнози, цитирани от Канал 3. Като цяло предстоящият Малък Сечко ще се характеризира като по-сух от средните стойности за сезона, а температурите ще бъдат с 3-4 градуса над нормата. \nСлед 22 февруари температурите ще бъдат около 14-16 градуса и ще напомнят, че идва пролетният месец март.\n \nПрез първите дни на февруари 2018 ще има леки превалявания на сняг. Температурите ще се движат между – 4 и -8 градуса. Около 4-7 февруари валежите ще спират. Ще има добра снежна покривка по върховете, това ще е добра предпоставка, скиорите да се радват на подходящи писти. \n \nОколо 10-12 февруари атмосферното налягане ще се задържи високо. Ще се настани антициклон, който ще ни предпазва от набезите на северните циклони, които понижават температурите. Тази метеорологична обстановка ще създаде условия за по-високи температури. Очакваме температурите да се покачат до 8 градуса над нулата. \n \nДинамиката в атмосферните процеси ще се засили. След 20 февруари температурите ще достигат 8-11 градуса, а на места в Западна България, ще се покачат до 16-17 градуса. Ще има превалявания от дъжд, който по високите полета над 800 м ще преминава в сняг. Не очакваме да се създаде голяма снежна покривка. Топлото време ще предизвика образуването на мъгли в котловинните полета. \n \nВ първите дни на февруари очакваме температурите да паднат до минус 8-10 градуси, в котловинните полета на Западна България, могат да паднат и до минус 12-14 градуса. Но ниските температури не очакваме да се задържат дълго. Ще има превалявания от сняг в дните 1,3-4 февруари. \n \n Динамичните промени на времето през февруари месец се дължат на средиземноморски циклони. Те оказват силно влияние на времето на Балканите, в частност на времето в България. Затова и тази година през февруари месец ще наблюдаваме бързо покачване и бързо спадане на температурите. След 20-22 февруари очакваме трайно затопляне.Максималните температури ще достигат 14-17 градуса. Минималните температури ще се движат в рамките на – 6 и -1 градуса. \nВреме е за ски, но не забравяйте, че заради затоплянето ще са възможни и лавини в този период от годината, уточнява Канал 3. \n  \n", "date": "2018.01.24", "title": "Синоптици прогнозират: През целия февруари ни очакват аномалии. Ето кога живакът ще удари минус 14 градуса!"}
{"url": "https://www.blitz.bg/stsena/selena-gomes-pokaza-perfektnite-si-formi-v-seksi-ekipche-snimkivideo_news573861.html", "text": "\n Селена Гомес продължава да покорява модния Олимп. През ноември миналата година тя стана лице на спортна марка и наскоро се появи в рекламната кампания на новата колекция.  \nПо време на снимките 25-годишната певица показа не само облекла, но и прекрасна секси фигура, която е доказателство, че Селена е много подходяща за реклама на спортни облекла. \nКакто казват представители на марката, гъвкавостта и формите на Селена отлично предават духа на колекцията, а смелостта ѝ е отражение на основния смисъл на кампанията. \n\"С нея никога не е скучно и винаги е различно\", коментираха представители на бранда. Колкото до самата колекция - тя е доста сдържана и стилна и е подходяща за гардероба на всяко момиче, което не е безразлично към модата.\n \n \n Източник: vesti.bg \n", "date": "2018.01.24", "title": "Селена Гомес показа перфектните си форми в секси екипче (СНИМКИ/ВИДЕО)"}
{"url": "https://www.blitz.bg/svyat/erdogan-se-zakani-shche-izchistim-ot-teroristi-granitsata-ni-ss-siriya-video_news573897.html", "text": "\n Няма да има нито един терорист по границата ни със Сирия, заяви турският президент Реджеп Ердоган, написа анкарският в. Хюриет.  \nДнес държавният глава на югоизточната ни съседка заяви, че операция \"Маслинова клонка\" няма да спре само с превзимането на северния сирийски град Африн, контролиран от кюрдски милиции. \"Ние ще разширим действията си и ще превземем не само Африн, но и намиращия в близост град Манджиб. \nНашата операция ще завърши, когато по границата ни със Сирия не остане нито един терорист. Само така ние ще можем опазим мира и в Турция, и в целия Близък изток\", категоричен бе Ердоган. \nТурция започна \"Маслинова клонка\" на 20 януари 2017 г. Анкара се мотивира, че военните действия са насочени срещу милиции, смятани от нея за подразделения на забранената в Турция Кюрдска работническа партия (ПКК). Сирия определи действията на Анкара като агресия. Информацията за хода на бойните действия и жертвите е противоречива. Анкара обяви за над 260 ликвидирани кюрди. Медии, свързани с ираноезичната нация, заявиха за почти толкова убити турски войници и офицери. \n  \n", "date": "2018.01.24", "title": "Ердоган се закани: Ще изчистим от терористи границата ни със Сирия (ВИДЕО)"}
{"url": "https://www.blitz.bg/intsidenti/stikhii/zemyata-pak-se-raztrese-mnogo-silno-karta_news573899.html", "text": "\n Земетресение с магнитуд 6,4 разтърси Япония, съобщават местни медии, като се позоват на американския Геофизичен институт. \nЕпицентърът е бил в морето, на 103 километра североизточно от остров Хоншу и на дълбочина 64 километра. \nНяма данни за жертви и материални щети. \n \n \n \n", "date": "2018.01.24", "title": "Земята пак се разтресе много силно! (КАРТА)"}
{"url": "https://www.blitz.bg/svyat/koshmarni-podrobnosti-za-krvavata-drama-s-blgarsko-semeystvo-v-grtsiya-sled-klaneto-mzht-planuval-da_news573800.html", "text": "\n 50-годишен българин е клал с нож жена си и 19-годишния им син, след като не успял да преживее раздялата със съпругата си. Случката се разиграла в неделя следобед в пограничния гръцки град Комотини, където българското семейство живеело от години. \n В официалното съобщение на полицията се посочва, че нашенецът отишъл в завода, в който работели жена му и синът му. Мъжът започнал да я убеждава да се съберат отново и тя да се върне в дома им, откъдето се изнесла. След като 35-годишната българка отказала, нашенецът побеснял, съобщава \"Телеграф\". \n Първо последвал скандал, а после започнал да нанася удави с нож на различни места по тялото ѝ. 19-годишният син, който се опитал да спре баща си, също получил няколко порязвания с ножа. Секунди след нападението извършителят избягал от мястото. \n Ранените успели да извикат помощ и били откарани в болницата в Комотини, Раните им са обработени и защити в клиниката по хирургия. По време на разследването полицията открила 50-годишния извършител на пътя Комотини – Александруполис. Той също е откаран в болница. След като осъзнал какво е направил, опитал да се самоубие със същия нож, показало разследването на гръцката полиция. \n Предстои да бъде обвинен в опит за убийство, домашно насилие и нарушение на закона за оръжията, посочват още местни медии. В някои от сайтовете се посочва, че извършителят е работил като началник-смяна. В момента разследващите изчакват състоянието на българина да се стабилизира, след което ще го преместят в ареста, за да отговаря пред закона за тежките престъпления. \n", "date": "2018.01.24", "title": "Кошмарни подробности за кървавата драма с българско семейство в Гърция, след клането мъжът планувал да..."}
{"url": "https://www.blitz.bg/svyat/vestnik-telegraph-sravni-ruskata-i-britanskata-armii_news573777.html", "text": "Разходите за отбрана на Русия и Великобритания практически са съпоставими, обаче руската армия превъзхожда по мощ британската, пише The Telegraph.\nИзданието анализира въоръжените сили на двете страни на фона на изявленията на британския Генщаб за превъзходството на руската армия над британската. \n  \nСпоред информация на The Telegraph, числеността на руската армия е над 830 хиляди души, докато британската разполага със 152 хиляди военнослужещи. Руската армия превъзхожда британската и по брой бойна техника – 270 хиляди срещу 82 хиляди. Русия има на въоръжение 2700 танка и 4900 бойни бронирани машини, докато Британия отстъпва значително по тези показатели – 227 танка и 623 ББМ. \n  \nВисшите британски военни твърдят, че тяхната военна техника е с по-добро качество от руската. Изданието обаче отбелязва, че самото числено превъзходство дава на Русия преимущество, а в същото време качеството на руската техника постоянно се подобрява. \n  \nThe Telegraph също така изтъква, че руските власти извършват широка модернизация на въоръжените сили, докато британската армия, според генерала в оставка Ричард Баронс, е остаряла с 20 години. \n  Превод и редакция: БЛИЦ \n \n", "date": "2018.01.24", "title": "Вестник Telegraph сравни руската и британската армии"}
{"url": "https://www.blitz.bg/blits-tv/roditeli-pogrebvakha-dshcherya-si-no-tya-si-mrdna-prsta-sekundi-predi-da-bde-zarovena-video_news573894.html", "text": "Странен момент накара смазано от мъка семейство да повярва, че дъщеря им все още е жива, въпреки това, че лекарите са констатирали смъртта ѝ преди повече от 24 часа. Видео от погребението на момичето бе качено наскоро в интернет.\n   \nПо всяка видимост, инцидентът е станал някъде в Южна или Централна Америка, съобщава в. \"Сън\".   \n Впрочем, това, че пръстът на момичето е мръднал след смъртта ѝ, в науката се нарича трупен спазъм. Той може да бъде предизвикан от втвърдяване на мускулите. Понякога дори след смъртта на главния мозък гръбначният мозък пуска неврони, предизвикващи съкращаване на мускулите.  Превод и редакция: БЛИЦ \n", "date": "2018.01.24", "title": "Родители погребваха дъщеря си, но тя си мръдна пръста секунди преди да бъде заровена (ВИДЕО)"}
{"url": "https://www.blitz.bg/svyat/evrokomisiyata-rchka-rumniya-da-prerazgleda-sdebnata-si-reforma_news573921.html", "text": "Румъния трябва да преразгледа плановете си за провеждане на съдебна реформа, се казва в публикувано в сряда съвместно изявление на председателя на Европейската комисия Жан-Клод Юнкер и първия му заместник Франс Тимерманс.\n Така Румъния става поредна държава в ЕС след Полша, от която ЕК иска ревизия на промените в съдебната власт. \n \"ЕК призовава парламента на Румъния де преразгледа плана си за действие и да започне широки дебати в съответствие с препоръките на ЕК, за да създаде широк консенсус за движение напред”, се казва в изявлението. \n \"Независимостта на румънската съдебна система и способността й да се бори ефективно с корупцията – това е крайъгълен камък във фундамента на силна Румъния в състава на ЕС”. \n", "date": "2018.01.24", "title": "Еврокомисията ръчка Румъния да преразгледа съдебната си реформа"}
{"url": "https://www.blitz.bg/svyat/sheft-na-ek-legna-bolen_news573933.html", "text": "Председателят на Еврокомисия Жан-Клод Юнкер отмени участието си в Световния икономически форум в Давос заради заболяване. Това съобщи пред журналисти в Брюксел говорителят на комисията Маргаритис Схинас.\nЮнкер има стомашен грип и няма да може да вземе участие във форума, стана ясно от думите му. \nВ Давос Юнкер трябваше да се срещне с премиера на Израел Бенямин Нетаняху и с основателя на Microsoft Бил Гейтс. Речта на ръководителя на ЕК бе насрочена за четвъртък. \n", "date": "2018.01.24", "title": "Шефът на ЕК легна болен"}
{"url": "https://www.blitz.bg/layfstayl/izvestnite-rozhdenitsi-na-24-yanuari_news573816.html", "text": "\n  Днес повод за празнуване и почерпка имат: \n  У нас: Проф. Георги Чапкънов (Чапа) , скулптор, илюстратор и сценограф. Негово дело са герба на България (в съавторство), знакът-слънце символ на НДК, статуетката на балерината пред Народния театър, монумента „София”,статуетката \"Аскеер\", скулптурата на братя Прошек и много други Дончо Донев , бивш футболист и главен селекционер на ПФК Левски, сега президент на Асоциацията на българските футболисти. Ирена Соколова , областен управител на Перник, председател на Жени ГЕРБ Полк. Красимир Стоянов , летец-космонавт, дубльор на втория български космонавт Александър Александров Людмил Веселинов , кмет на Попово от 1991 г. с шест последователни мандата Д-р Хасан Адемов , депутат от ДПС в 44-ото НС, бивш министър Цеци Красимирова , бивш топ модел, от години живее в Барселона. Сега прави бизнес с торове за отглеждане на марихуана за медицински цели - едно от най-новите и доходоносни препитания в Испания По света: Даниел Отьой , френски актьор и кинорежисьор, роден в град Алжир, известен с ролята си на обзетия от чувство на отчуждение бизнесмен Хари в \"Осмият ден“ (1996), роля за която получава награда на кинофестивала в Кан и номинация за Златен глобус. Печели две награди Сезар, БАФТА и е един от най-уважаваните актьори на Франция Екатерина Климова , руска актриса, най-известна като Наталия Репнина от телевизионния сериал „Бедната Настя“. В навечерието на Новата 2018 г., след кражба на пълен със сценични дрехи неен куфар, я осенила идеята да отвори ателие за шиене на индивидуално дамско бельо, успоредно с работата в киното и театъра Луис Суарес , уругвайски футболист, най-добрият реализатор във футболната история на своята родина. Като нападател на Барса преди 2 дни реализира своя стотен гол за каталунцит за 114 изиграни мача и задмина по еуфективност звездата Леонел Меси, забил 100-ия си гол едва в 154-ия си мач Людмила Савелиева , руска актриса. Получава „Оскар“ за първата си роля - Наташа Ростова във „Война и мир. Следват участия във филми като „Бяг“, „Слънчогледи“ (на Виторио де Сика), „Конника без глава“ «Юлия Вревская» (на Никола Корабов), „От вчера до обяд“, „Вървеше четвъртата година от войната“, „ Черната роза “, „Нежна възраст“, „Анна Каренина“ и много други Михаел Киске , германски хеви метъл певец, известен най-вече като водещ вокалист на германската пауър метъл група Helloween (1986 - 1993). В средата на декември 2017 г. зала „Арена Армеец“ събра за исторически риюниън членовете на групата от три епохи - Кай Хансен (китарист и първи вокалист на бандата), Михаел Киске и Анди Дерис Мичио Каку , американски физик-теоретик, един от създателите на теорията на струнните полета, популяризатор на науката като водещ на научни радио и телевизионни програми и като автор на множество книги и популярни лекции. На бъллгарски език са преведени неговите „Паралелни светове“, „Физика на невъзможното“, „Физика на бъдещето“, „Хиперпространство“ Миша Бартън , американска актриса, родена в Лондон, популярна с ролята си на Мариса Купър в сериала „Ориндж Каунти - Кварталът на богатите“ През 2017 г., участва в три не много популярни филмови продукции - The Basement, Monsters at Large, The Executor и в няколко телевизионни интервюта говори за психичните си проблеми Мишел Хунцикер , швейцарски модел, тв водеща и актриса, бивша съпруга на Ерос Рамацоти и сегашна на модния бос Томазо Трусарди Настася Кински , германска киноактриса. Главната роля във филма на Роман Полански „Тес“поставя началото на нейната популярност и й носи „Златен глобус“, а най-успешният й филм е „Париж, щата Тексас“ на Вим Вендерс Нийл Даймънд , американски певец, композитор и актьор, един от най-добре продаващите се музиканти за всички времена, продал над 130 милиона албума по цял свят и доминирал в класациите за повече от пет десетилетия с 38 Топ 40 сингли и 16 Топ 10 албума\". Вчера (23.01.2018) бе съобщено, че спира всички концерти заради болестта Паркинсон, а на предстоящата церемония по връчване на наградите „Грами“, ще бъде почетен с приз за цялостно творчество Сирил Депре , френски мотоциклетист. Двукратният победител в Рали Дакар, се състезава с \"Пежо 3008\"  в последното издание на тежкото състезание. Двамата със съотборникът му Давид Кастера се класираха в челната десятка на етап 13, въпреки загубата на време в помощ, оказана на екипа на Стефан Петерханзел и Жан-Пол Контре на километър 78 от първата част на етапа. Именно с голямото си сърце ще бъде запомнен в това състезание, а победата остава за бъдещето Скот Спийд , бивш американски пилот от Формула 1, звезда на Торо Росо и \nтрикратен раликрос шампион 2015, 2016 и 2017 г.) на  Глобал Риликрос (Red Bull GRC) за екипа на „Фолксваген Андрети Раликрос“ Уилям Реди , бивш американски астронавт на НАСА, участник в три космически полета (1992, 1993 и 1996).През октомври 2005 г. напуска НАСА и основава, авиокосмична консултантска фирма „Discovery Partners International“ \n \n", "date": "2018.01.24", "title": "Известните рожденици на 24 януари"}
{"url": "https://www.blitz.bg/svyat/prodlzhava-li-potvaneto-na-tesla-ilon-msk-se-lishi-ot-zaplata-shche-vzima-samo-bonusi-pri-dobri-rezultati_news573856.html", "text": "Основателят на компания Tesla Илон Мъск реши да се откаже от заплатата си. През следващите 10 години той ще получава само бонуси при добри резултати на компанията.\nТака в Tesla искат да покажат на акционерите, че Мъск още дълго време ще се занимава с компанията, въпреки големия брой други свои проекти. \nЗа да получи бонуси, Мъск първо трябва да увеличи печалбата и капитализацията на компанията от сегашните 59 милиарда долара на 100 милиарда долара А след 10 години тя трябва да достигне 650 милиарда долара. Това ще постави Tesla на една нога с Apple и Microsoft, а богатството на Мъск ще надмине това на Джеф Безос, който наскоро бе обявен за най-богатия човек в света. Превод и редакция: БЛИЦ \n \n", "date": "2018.01.24", "title": "Продължава ли потъването на Тесла? Илон Мъск се лиши от заплата, ще взима само бонуси при добри резултати"}
{"url": "https://www.blitz.bg/intsidenti/stikhii/silno-zemetresenie-razdrusa-ostrov-krit_news573863.html", "text": "\n  Поредното земетресение в района Егейско море разтресе остров Крит в около 02:14 българско време, като неговия магнитуд е бил 4,6, според данните на Европейския средиземноморски сеизмологичен център (EMSC).  \nЕпицентърът на труса е на 329 км южно от Атина и на 89 километра западно-северозападно от Гавдос и е на дълбочина 10 километра. \n", "date": "2018.01.24", "title": "Силно земетресение раздруса остров Крит"}
{"url": "https://www.blitz.bg/svyat/serien-ubiets-razkaza-zashcho-e-ubil-i-smlyal-na-kayma-49-prostitutki-snimkivideo_news573812.html", "text": "Нов документален филм за един от най-свирепите серийни убийци в света разказва за жестоките му убийства и показва кадри от неговите признания в затвора. Робърт Пиктън от Канада е убил 49 жени в своя имот, като техните останки ги е смилал на кайма, която после е продавал на клиенти. Някои от клиентите му дори са били местни полицаи. Той бе арестуван през февруари 2002 година.\nДнес той е на 68 години и продължава да излежава присъдата си в Британска Колумбия.   \nНов епизод на „Глас на сериен убиец“, който бе излъчен по Си Би ЕС във Великобритания в сряда, разглежда убийствата и самопризнанията на Пиктън, които той прави в затвора. Той не е знаел, че е говорил пред полицай под прикритие от Кралската канадска планинска полиция, когато е описвал целта си – да убие 50 жертви, както и разочарованието си, че е станал невнимателен и е изпуснал последната си жертва. \nПиктън бе арестуван през 2002 година, след като полицията откри вещи, които са принадлежали на негови жертви, във фермата му. Полицаите случайно посетили имота му, за да търсят незаконни оръжия. \nСлед ареста му, стражите на реда са открили ДНК-следи на 26 изчезнали жени, много от които са били проститутки, които убиецът е взимал от района с червените фенери на Ванкувър и ги е водил у дома си първо за секс, а след това и да ги убие. \nТехниките на убийствата са варирали. В някои случаи той е инжектирал на жените антифриз, като им е казвал, че това е дрога. В други случай, той ги е ръгал до смърт. \nСлед ареста си, той е бил поставен в килия с полицай под прикритие, на който е разказал за убийствата.   \nЯдосан на себе си, Пиктън се оплаква: „Сам си изкопах гроба, като станах невнимателен. Как да не се ядосвам. Щях да убия само още една, за да станат 50. Исках да ги направя 50“.   \nВ документалната лента криминалните експерти правят и анализи на неговите зловещи самопризнания. Самопризнанията му наистина започнали, когато полицаят под прикритие му намекнал, че най-добрият начин да се отърве човек от тяло е да го хвърли в океана. Пиктън тогава отвърнал: „Аз го правих още по-добре … слагах ги в месомелачката“. „Само, че към края станах невнимателен, много невнимателен“, също се оплаквал психопатът.   \nВ лентата крими авторът Уенсли Кларксън казва: „Робърт Оиктън е сериен убиец, спрямо който Тексаското клане с моторна резачка е обикновена атракция на Дисни. Нищо не го е отличавало. Той дори не е имал добра лична хигиена. Той също е организирал танцови забави за рокери и момичета с алкохол. Местните са знаели, че е ходил при проститутки. Имал е афинитет към местните жени, но когато голям брой от тях започва да изчезват, никой не е направил връзката“. \nПиктън дълго време успява да се скрие от полезрението на полицията – от 1991 до 2002 година. Предполага се, че той е убил 49 жени.  \nОсвен, че е смилал жертвите си и ги е продавал на местни хора, той също е давал останките им на своите прасета. Превод и редакция: БЛИЦ \n \n   \n \n   \n \n", "date": "2018.01.24", "title": "Сериен убиец разказа защо е убил и смлял на кайма 49 проститутки (СНИМКИ/ВИДЕО)"}
{"url": "https://www.blitz.bg/blits-tv/brutalno-kamion-sgazi-velosipedist-na-peshekhodna-pteka-video-18_news573880.html", "text": "В Китай самосвал прегази велосипедист на пешеходна пътека. Секунда преди трагедията по зебрата минават десетки пешеходци.\n Шофьорът на камиона спира за малко и ги пуска да минат. Велосипедистът обаче се намира в сляпата зона на шофьора. Той не го забелязва и прегазва. В следващия момент гумите на камиона минават през велосипедиста. След удара шофьорът на камиона спира, но вече е твърде късно.   Превод и редакция: БЛИЦ \n  \n", "date": "2018.01.24", "title": "Брутално! Камион сгази велосипедист на пешеходна пътека (ВИДЕО 18+)"}
{"url": "https://www.blitz.bg/layfstayl/skorost/unikalno-v-sashch-szdadokha-snezhna-raketa-s-verigi-video_news573770.html", "text": "След като създадоха двуместния верижен офроуд с екстремни способности Ripsaw EV2 с двигател с мощност 750 к.с., фирмата Howe & Howe Technologies на двама братя-близнаци Майкъл и Джефри Хоу сътвори едноместния вариант Ripsaw EV3-F1, като му инсталира два пъти по-мощен двигател с 1500 к.с.\nБратята нарекли уникалната си машина „ракета с вериги”. Видео от изпитанието на „звяра”, считан за „върха на високоскоростното пътуване извън пътя”, е качен в youtube. \n  \nНа видеозаписа се вижда как машината практически светкавично набира скорост като от катапулт и дори се изправя на задните си колела, като демонстрира отлична маневреност, с лекота скача от импровизирани трамплини, не губи направлението върху лед и не се преобръща дори и при най-резките маневри. \n  \nВсе още не се публикуват окончателни характеристики на машината, но предишния модел със „слабия двигател” набира 100 км за 3,2 секунди и изкачва стръмнини с наклон 70 градуса. \n  \nЦената още не е обявена, но предишната версия се продава за 400 хиляди долара. Новата играчка за милиардери може би ще струва доста повече, съобщи thedrive.com. \n  Превод и редакция: БЛИЦ  \n \n \n \n", "date": "2018.01.24", "title": "Уникално! В САЩ създадоха „снежна ракета” с вериги (ВИДЕО)"}
{"url": "https://www.blitz.bg/svyat/germanskiyat-bronetransportor-boxer-nokautira-britanskiya-voennopromishlen-kompleks-video_news573772.html", "text": "Британските военни отказаха да са патриоти и решиха да купят 800 германски колесни бронетранспортьори Boxer за £3 млрд вместо родните 42-тонни верижни БТР Ajax. (Руският танк Т-90 е с маса 46 тона.) Съобщението е на warfiles.ru.\n \nВ интерес на истината, британските военни от няколко години подбутват своите оръжейници, обясняват им промените в характера на войните и важността от осигуряване на висока мобилност с използване на шосетата. Глас в пустиня. Досега не е изработен дори прототип на БТР. \n  \nСега парите ще отидат в Германия, а работните места на Острова ще намалеят с няколко хиляди. \n  \nBoxer е направен по колесна формула 8х8 и заедно с максималното натоварване от 8 тона общата му маса достига 36 тона. Допълнителен плюс е, че е основан на модулна система, като може да се превръща в боен, санитарен, пункт за управление. Според твърдения на производителя Krauss-Maffei Wegmann, базовата част на БТР можела да действа самостоятелно от модулите, които на свой ред щели да се променят за по-малко от един час. Превод: БЛИЦ \n  \n", "date": "2018.01.24", "title": "Германският бронетранспортьор Boxer нокаутира британския военнопромишлен комплекс (ВИДЕО)"}
{"url": "https://www.blitz.bg/svyat/amerikanets-i-politseysko-kuche-se-khapakha-vzaimno-po-vreme-na-arest_news573887.html", "text": "Мъж от американския щат Ню Хемпшър беше арестуван, защото ухапа полицейско куче, докато служителите на реда разследваха случай на стрелба в град Боскауен, предаде Ройтерс. Той е обвинен в оказване на съпротива при задържане и в ухапване на полицейско куче.\nПолицаите реагирали на сигнал за прострелян човек в къща. Срещу двама мъже били издадени заповеди за задържане. Те се опитали да избягат и тогава единият ухапал полицейското куче. \n\"И двамата се съпротивляваха, а единият много бурно. Той ухапа кучето, кучето го ухапа и накрая мъжът получи електрошок\", лейтенант Джейсън Килъри от местната полиция. \nЖивотното с псевдоним К9 Веда е невредимо и готово да се върне към служебните си задължения. \nЛейтенантът каза, че досега не е чувал за случай човек да ухапе полицейско куче. \n\"Ако участвате в състезание по хапане с куче от полицията, няма да го спечелите. Те са доста добри в това\", предупреди той. \n \n", "date": "2018.01.24", "title": "Американец и полицейско куче се хапаха взаимно по време на арест"}
