{"url": "https://www.blitz.bg/lyubopitno/razyarena-zhena-otmsti-na-bivshiya-sled-razvoda-i-otmkna-vkhodnata-vrata-ot-apartamenta_news574919.html", "text": "\nВ Мурманска област местна жителка била принудена от съда да освободи квартирата на бившия си съпруг. За да си отмъсти, изкъртила вратата от апартамента и я отмъкнала със себе си.  \nВ присъствието на полицията тя трябвало да предаде част от вещите на бившия си съпруг и да напусне. Но когато те дошли, тя вече се била изнесла, отмъквайки вратата. Вместо нея закачила килим. \nНеприятно изненадан, мъжът ѝ се разбеснял, но не можел да си върне обратно вратата. В полицията му обяснили, че решението на съда било жената да напусне апартамента, но вратата нищо не било упоменато.  Превод БЛИЦ \n", "date": "2018.01.28", "title": "Разярена жена отмъсти на бившия след развода и отмъкна... входната врата от апартамента"}
{"url": "https://www.blitz.bg/svyat/bryuksel-s-posleden-shans-km-velikobritaniya-evrokomisar-s-predlozhenie-koeto-shche-spasi-london-ot-srama_news574869.html", "text": "\"Вратата е отворена\", ако Великобритания иска да ревизира решението си от 2016 г. за излизане от Европейския съюз. Това обяви европейският комисар Пиер Московиси, който отговоря за икономическия и монетарния съюз.\n Някои британски политици заявиха в последно време, че трябва да се проведе нов референдум за това дали страната да излиза от Общността, след като станаха известни условията за напускането и вероятните бъдещи отношения между Обединеното кралство и икономическия блок. \n Запитан по темата в интервю за френска телевизия, радио и вестник, бившият френски финансов министър изтъкнал: \"Вратата е отворена.\" \n \" Ако британците искат да променят решението си, това ще бъде много приветствано \", добави той. \n", "date": "2018.01.28", "title": "Брюксел с последен шанс към Великобритания? Еврокомисар с предложение, което ще спаси Лондон от срама"}
{"url": "https://www.blitz.bg/analizi-i-komentari/germanska-mediya-blgariya-se-starae-da-promeni-imidzha-si-na-bednyashka-koliba_news574881.html", "text": "\"С всички сили България се старае да промени имиджа си на постсоциалистическа бедняшка колиба, проядена от корупция. Очакванията към страната са особено високи\", се казва в репортаж на Дойчландфунк. Българската авиокомпания е подготвила многобройни четива за пътуващите към София - дебели списания, които съдържат разнообразни истории и политически интервюта, предава Дарик.\nНавярно, защото с право предполага, че в тези дни към страната пътуват мнозина, които знаят твърде малко за България, но са любопитни да узнаят повече. И тези хора следва да бъдат спечелени като приятели. Или поне отчасти да променят мнението си. \nПостсоциалистическа бедняшка колиба, проядена от корупция, но пък и еуфоричен привърженик на ЕС? Кое е вярното? С всички сили България се опитва да убеди гостите и инвеститорите в наличието на качества, които навярно са недотам познати в чужбина. \n„Българите се смятат за много гостоприемни хора, България е отворена към света, а Германия е на особена почит тук. Страната отбелязва голям прираст в сферата на туризма. През миналата години в България са пристигнали 850 000 германски туристи, които постоянно преоткриват България“, четем в рекламните брошури. Корупцията не е основният проблем \nПредседателят на Германско-българската търговска камара Митко Василев се опитва да убеди фирмите да инвестират в България или да създадат свои филиали в страната. Ниските данъци също са аргумент в полза на България. Но как стоят нещата с корупцията? \n„Да, вярно е, че тя пречи, включително и на германските инвеститори, но те все пак не я споменават на първо място“, казва Василев. \nИнвеститорите очевидно смятат някои други проблеми за принципно по-важни – например състоянието на инфраструктурата, бюрокрацията или липсата на квалифицирана работна ръка. Но едно изследване, направено по поръчение на Зелените, отново слага пръст в раната и обръща внимание на наличието на тесни връзки между правителството, олигарсите, банките и медийните концерни. Влизането в Шенген да се обвърже с борбата срещу корупцията? \n„Ние отпускаме на страните-членки много пари от ЕС и е редно да се интересуваме къде отиват тези пари“, казва евродепутатката от партията на Зелените Ска Келер. Тя е недоволна от факта, че по тази тема се говори твърде малко. В същото време не е съгласна въпросът за влизането на България в Шенген да се обвързва с темата за корупцията. \n„Съществуват много ясни правила за това, кога една страна може да влезе в Шенгенското пространство. И всяка страна принципно би следвало да може да се присъедини към Шенген. Затова смятам, че двете теми трябва да се разглеждат поотделно“, казва евродепутатката. \nКакто България, така и Румъния изпълняват т.нар. технически критерии за присъединяване към Шенгенското пространство. Въпреки това някои политици съзират ясна взаимовръзка между двете теми – например евродепутатът от ХДС Даниел Каспари: „Би трябвало да може да се разчита на България, че няма да издава шенгенски визи на хора, които например просто са си платили за тях. Точно затова корупцията е ключовата дума в случая. И точно поради това можем да използваме темата „Шенген“, за да мотивираме българското правителство да се бори срещу корупцията“, казва Каспари. \nПравителството в София си прави реклама с аргумента, че надеждно защитава външната граница на ЕС и допринася за сигурността на Шенгенското пространство, въпреки че още не членува в него. ЕС, естествено, отчита заслугите на България, но присъединяването към Шенген в крайна сметка представлява политическо решение на страните-членки. Присъединяването към Шенген – важен символ \nНа фасадата на НДК в София е изписано: „Обединени, ние сме силни!“. Сивият бетонен мастодонт от времето на реалния социализъм беше подложен на скъп ремонт специално за българското председателство в ЕС. През идните месеци тук ще се провеждат всички срещи на високо равнище, на които България е домакин. \nОдобрението към Европа е голямо сред българите. Страната извлече много ползи от европейските средства, а гражданите на страната дори изпитват по-голямо доверие към европейските институции, отколкото към своите собствени. Но и очакванията, свързани с българските власти, са големи: „Ако не се промени нищо по отношение на корупцията и правосъдието, България няма да има шанс за влизане в Шенген“ казва Даниел Стефанов от софийския офис на Европейския съвет за външни отношения. \nВъпреки че членството в „Шенген“ има по-скоро символична стойност, липсата му влошава имиджа на страната. „Това е знак за инвеститорите и за другите правителства, че България все още има сериозен проблем“, заключава той.\n", "date": "2018.01.28", "title": "Германска медия: България се старае да промени имиджа си на бедняшка колиба"}
{"url": "https://www.blitz.bg/lyubopitno/oslepitelna-ruskinya-specheli-konkursa-mis-bikini-svyat-snimki_news574887.html", "text": "Рускинята Даря Хохлова е победителката в конкурса „Мис бикини свят”. Това съобщи самата тя в своя профил в Instagram. Победителката е студентка, обича да пее, танцува и работи като модел.\n Финалният етап на конкурса се проведе в Малайзия. \n \n \n  \n \n \n \n \n \n \n \n \n \n   \n", "date": "2018.01.28", "title": "Ослепителна рускиня спечели конкурса „Мис бикини свят” (СНИМКИ)"}
{"url": "https://www.blitz.bg/svyat/obvinikha-v-iznasilvane-frenski-ministr_news574890.html", "text": "\n Обвинения за изнасилване са били подадени срещу Жералд Дарманин, министъра на държавната дейност и бюджета на Франция. Позовавайки се на свои информирани източници, Парижката прокуратура е дала начало на делото съвсем скоро.  \nРазследването е поверено на криминалната полиция и се провежда за втори път, основавайки се на подадена жалба от предполагаема жертва на политика. Жената, чиято самоличност остава неизвестна, е изпратила писмо до прокуратурата, обвинявайки Дарманин в изнасилване. Тя твърди, че инцидентът се е случил преди около десет години. \nПрез юни 2017 г. същата жена отново се е опитала да започне досъдебно производство срещу Дарманин, но то е било закрито, след като тя е отказала да се яви в съда и да даде показания. \"Делото беше възобновено на 22 януари, за да може тя да бъде разпитана\", казват осведомени източници. Самият Дарманин категорично отрича тези обвинения и вече дори е подал ответен иск, обвинявайки жената в клевета. \n \n", "date": "2018.01.28", "title": "Обвиниха в изнасилване френски министър"}
{"url": "https://www.blitz.bg/svyat/iskam-si-vkshchi-bost-na-ruskata-mafiya-v-nyu-york-izleze-ot-zatvora-i-se-chuvstva-bezpomoshchen_news574864.html", "text": "\n Босът на руската мафия в Ню Йорк - 70-годишният Борис Найфелд заяви, че вече нищо не може да прави в САЩ и иска да се върне в Русия, съобщава Daily Mail.  \nТой твърди, че иска да се прибере в родината си, защото не можел да си намери добра работа в Америка, съответстваща на неговите \"навици\", но американското правосъдие не му предоставяло възможност да напусне територията на САЩ. \nБорис Найфилд е излязъл за трети път от затвора и признава, че се чувства подтиснат. Последният път, когато застава пред съда, той получава две години затвор по обвинение за подготовка за убийство и изнудване.  \nТой пристига за първи път в САЩ от Беларус в края на 70-те години. В Америка Борис, известен още и като Биба, е бил осъждан за мошеничество, контрабанда на тютюн и трафик на хероин, който скрива в телевизори и опитва да вкара в родината от Тайланд през Полша.  \nСега доходът на остарелия мафиот възлиза на 750 долара на месец, които му се изплащат като пенсия. \n\"Загубих всичко - работата, времето си, прекарано по затворите, загубих жена си\", признава Борис. Превод БЛИЦ \n \n", "date": "2018.01.28", "title": "Искам си вкъщи! Босът на руската мафия в Ню Йорк излезе от затвора и се чувства безпомощен"}
{"url": "https://www.blitz.bg/blits-tv/takova-chudo-ne-ste-gledali-otkachalka-zasne-sobstveniya-si-glavozamayvashch-skok-ot-tramplin-video_news574880.html", "text": "\n Австралиец успя да заснеме на видео главозамайващо спускане и скок от трамплин, който прави заедно с приятели. Невероятното видео е публикувано в Мрежата.  \nНа кадрите се вижда как той и приятелите му са на надуваема лодка, която набира все по-голяма скорост, спускайки се от високо. Накрая следва и скок от трамплина, след което мъжете са разпръснати буквално като парцалени кукли на всички страни и падат във водата.  \nПрез цялото това време \"операторът\" не изпуска дори и за секунда селфи - стика си, документирайки всичко на телефона си. Превод БЛИЦ \n", "date": "2018.01.28", "title": "Такова чудо не сте гледали! Откачалка засне собствения си главозамайващ скок от трамплин (ВИДЕО)"}
{"url": "https://www.blitz.bg/svyat/izostaven-lyubovnik-ubi-i-razchleni-tyaloto-na-model-sled-koeto-opita-da-se-zakoli_news574878.html", "text": "\n Жестоко убийство разследва полицията в САЩ. 28-годишната Сара Жгул е била намерена разчленена и разфасована в два куфара, оставени в багажника на БМВ. Красавицата е работила като модел, а жестокото убийство потресе жителите на град Алоха, в който е живеела.  \nЧасове след бруталното престъпление полицаите тръгват по следите на убиеца и правят оглед в къщата му, намираща се на метри от мястото, където е открит трупът на Сара. Убиецът успява да се изплъзне и бяга, опитвайки се да се открие. Накрая прави опит за самоубийство, като се наръгва с нож във врата, а след това прерязва вените си. Полицаите са успели да го открият навреме и в момента той е арeстуван, съобщават щатските медии. \nЗасега не е ясно каква е била причината за жестокото убийство, някои от местните издания излизат с версията, че мъжът е бил изоставен любовник и е искал да си отмъсти в пристъп на бясна ревност. \nКрасавицата Сара Жгул, майка на едно дете, се е препитавала като модел. На страницата си във Фейсбук тя е публикувала множество свои снимки от фотосесии.  \nПриятели и нейни познати я описват като невероятна, млада жена, правеща ярко впечатление почти на всеки, който я срещал. \nНа страницата си във Фейсбук тя пише: \"Не знам как ще приключи моята история, но никъде в текста няма да прочетете: \"Аз се отказах!\" \n\"Сара беше лъчезарна, любяща и велика майка. Тя беше от хората, които биха ви дали и ризата на гърба си\", описва я друга нейна приятелка. Превод БЛИЦ \n \n", "date": "2018.01.28", "title": "Изоставен любовник уби и разчлени тялото на модел, след което опита да се заколи"}
{"url": "https://www.blitz.bg/obshtestvo/kultura/shok-po-surva-v-pernik-kralyat-na-karnavalite-khenri-van-der-kroon-kaza-che-poveche-nikoga-nyama-da-stpi-v-grada_news574876.html", "text": "\n Кралят на карнавалите Хенри Ван дер Кроон обяви, че повече няма да идва в Перник, защото напуска поста си на председател на Маскарадните игри през месец май, пише ZaPernik.com. \n Хенри Ван дер Кроон винаги е казвал, че Перник е особено мил на сърцето му. Доказателство за това е, че през миналата година той дари цялата си колекция от медали, събирани от цял свят на града ни. \n На всяко откриване на фестивала „Сурва” той повтаря, че отново е у дома си, че пак е сред приятели и никога не крие, че е влюбен в тукашния маскарад и огромното си удоволствие да наблюдава ликовете на пернишките групи. \n За съжаление Хенри вече е на почетна възраст и явно няма сили повече да обикаля карнавалите и това е последния път, който го виждаме в Перник. \n", "date": "2018.01.28", "title": "Шок по Сурва в Перник! Кралят на карнавалите Хенри Ван дер Кроон каза, че повече никога няма да стъпи в града"}
{"url": "https://www.blitz.bg/svyat/tsipras-v-zadnena-ulitsa-za-imeto-na-makedoniya_news574789.html", "text": "Няма никакви значими знаци за консенсус сред гръцките политици относно спора за името, това стана ясно след съботните срещи на премиера Алексис Ципрас с лидерите на опозиционните партии, отбелязва гръцкото електронно издание Ekathimerini.\nЛидерът на най-голямата опозиционна партия „Нова демокрация“ обвини Ципрас, че е започнал преговори с Македония по въпроса преди да се консултира с Парламента и формира единно мнение в страната. Според Кириакос Мицотакис, министър-председателят е „избрал да действа сам, така че не трябва да търси съучастници и алиби“. \nЛидерът на ПАСОК Фотини Генимата излезе с подобно изявление, като добави също така, че трябва не само да се смени името на Македония, но и да се прекрати иредентизмът. \nВ същото време председателят на Гръцката комунистическа партия Димитрис Коутсумбас изрази скептицизма си относно възможно решаване на спора за името. Несъгласието между гръцките политици се излиза наяве на фона на предстоящото посещение на Специалния представител на ООН по спора за името Матю Нимиц в Атина.\n", "date": "2018.01.28", "title": "Ципрас в задънена улица за името на Македония"}
{"url": "https://www.blitz.bg/svyat/polyak-opita-da-pokori-nanga-parbat-v-khimalaite-no-ostana-zavinagi-tam_news574788.html", "text": "\n Френската алпинистка Елизабет Револ е спасена от опасен връх на Хималаите в Пакистан, но спасителните екипи не успяха да достигнат полския алпинист Томаш Мацкевич и той е обявен за загинал, съобщиха пакистанските власти, цитирани от световните осведомителни агенции. \nЧетирима спасители доброволци от друга полска експедиция заради лошото време не са успели да достигнат Мацкевич, който е страдал от снежна слепота и височина болест. Револ, която е с измръзване на краката и не може да ходи, е транспортирана към близък град. \nДвамата алпинисти опитали да покорят Нанга Парбат, деветият по височина връх в света (8126 м), който е известен и като \"планината убиец\". \n \n", "date": "2018.01.28", "title": "Поляк опита да покори Нанга Парбат в Хималаите, но остана завинаги там"}
{"url": "https://www.blitz.bg/layfstayl/skorost/volkswagen-izpolzva-deset-maymuni-za-grandiozna-izmama-svrzana-s-dizelovite-koli_news574649.html", "text": "Volkswagen е заблудил, британските власти, че една от нейните дизелови коли изпускат по-малко вредни емисии в атмосферата, фалшифицирайки експеримент с десет маймуни. В центъра на скандала е Европейската група за изследвания в сферата на околната среда и здравето в транспортния сектор – орган, който е финансиран от BMW, Daimler и Volkswagen.\nВ рамките на експеримента от Volkswagen са осигурили техния модел Beetle (костенурката) за тестове, в които участвали и 10 маймуни, които били принудени да вдишват изгорелите газове.   \nТестът бил така фалшифициран, че колата е произвеждала по-малко вредни емисии, твърди The New York Times. \nПодробности около експеримента, състоял се през 2014 година, бяха разкрити в рамките на дело срещу Volkswagen, заведено през изминалата година в САЩ.   \nЕвропейската група за изследвания в сферата на околната среда и здравето в транспортния сектор бе закрита през 2017 година на фона на скандала. \nРезултатите от изследванията на групата обаче вече са били цитирани в доклади на Организацията за икономическо сътрудничество и развитие, както и от Националния институт за здраве и грижи (NICE). \nДейвид Кинг, бивш старши научен съветник на британското правителство, също е бил измамен от резултатите. Той си спомня, че е бил заведен в лаборатория в началото на хилядолетието, където 10 дизелови коли работели.   \nКинг, който страда от асма, си спомня, че въздухът е бил толкова чист, че той е могъл свободно да диша.   \nСпоред информацията в изданието обаче, европейските производители на автомобили били направили своите коли така, че те да преминат тестовете за екологичност, но всъщност на пътя нивото на вредни емисии било съвсем друго.   \nНяколко изследвания на правителствата на Великобритания, Франция и Германия установили, че дизеловите коли, произведени от почти всички европейски производители, изхвърлят много повече вредни емисии от нивото, позволено от закона. Превод и редакция: БЛИЦ \n", "date": "2018.01.28", "title": "Volkswagen използва десет маймуни за грандиозна измама, свързана с дизеловите коли!"}
{"url": "https://www.blitz.bg/lyubopitno/nauka-i-tekhnologii/shche-gledame-izklyuchitelno-ryadka-super-krvava-sinya-luna_news574790.html", "text": "\n Изключително \"рядка супер кървава синя луна\" ще може да бъде наблюдавана тази сряда в части от Северна Америка, Азия, Близкия Изток, Русия и Австралия. \n  \nНеобичайният космически феномене породен от факта, че за първи път от 36 години ще се обединят в едно три необикновени лунни събития - извънредно голяма супер луна, синя луна и пълно лунно затъмнение. \"Това е астрономическа трифекта\", коментира развълнувано за АФП Кели Бийти, старши редактор в списание „Скай ен Телескоп“, цитирана от БГНЕС. \n  \nТерминът \"Синя луна\" дефинира второто пълнолуние в рамките на един календарен месец. Повечето години имат 12 пълнолуния, появяващи се по веднъж на всеки месец, но в някои години се появяват по две пълнолуния в един месец. Обикновено това се случва на всеки две години и осем месеца. \n  \nПредстоящата пълна луна пък е третата от поредицата \"супер луни\", които се случват, когато Луната е най-близо до околоземната орбита.Тази точка, наречена перигей, кара Луната да изглежда 14% по-голяма и 30% по-ярка. \n  \nПо време на затъмнението пък, Луната ще се приплъзне в сянката на Земята, докато белия диск светлина не се оцвети в оранжево или червено. \n  \nНеобикновеното подреждане на Слънцето, Луната и Земята ще продължи един час и 16 минути и за жителите на западните Щатите и Канада ще бъде видимо малко преди изгрев. \n  \nЗа пребиваващите в Близкия Изток, Азия, Източна Русия, Австралия и Нова Зеландия най-добрата гледка към феноменалното лунно шоу ще се открие вечерта, докато Луната се издига. \"Досега сме били свидетели на множество супер луни и лунни затъмнения, но е изключително рядко да съвпаднат и със синята луна. За мен това е същинско чудо\", изтъкна Джейсън Ауфденнберг - доцент по физика и астрономия в университета по аеронавтика в Дейтона Бийч, щата Флорида. \n  \nСпоред списание \"Скай ен Телескоп\" последният път, в който супер луна и лунно затъмнение са били по едно и също време е било на 30 декември 1982 г. Тогава те отново са съвпаднали и с орбиталния перигрей и са можели да се наблюдават от Европа, Африка и Западна Азия. \n  \nВ Северна Америка обаче калкулациите на учените показват, че подобно \"супер кървавата синя луна\" се е случила за последно на 31 май 1844 г. или по-точно - преди около 135 години.\n", "date": "2018.01.28", "title": "Ще гледаме изключително \"рядка супер кървава синя луна\""}
{"url": "https://www.blitz.bg/svyat/dori-i-ne-si-pomislyayte-da-pravite-nyakoe-ot-tezi-22-neshcha-ako-ste-v-drugi-strani_news574791.html", "text": "\n Пътуването е много забавно, докато не направите нещо нередно в страната, в която сте. Всяка държава и понякога дори град има свои собствени обичаи. \nМакар туристите рядко съзнателно да не се съобразяват с културата на местното население, те все пак могат да го направят случайно. \n Така например знака за ОК, или вдигнатия палец, може да се счита за нещо нормално в една страна, но да е обида в друга. Не забравяйте, че различни хора имат различни разбирания за това кое е нелюбезно, нормално или обидно. \nТова, с което всички трябва да се съгласим обаче, е, че туристите трябва да бъдат уважавани и грешките да им бъдат прощавани. \n Все пак, за да не изпадате в конфузна ситуация, вижте кои са някои от най-разпространените неща, които да избягвате, ако сте в друга срана. \n Не натискайте клаксона в Нова Зеландия \n \n Единствено може да си позволите да натиснете клаксона, ако искате друг шофьор да ви направи път. Всички други случаи се смятат за твърде шумни и груби. \n Не оставяйте бакшиш в Япония \n Може да се смята за грубо и унизително. Дори да го направите, сервитьорът ще ви преследва, за да го върне. \n Не говорете за пари във Великобритания \n \n Британците няма да разкрият заплатите си на други хора, те мразят да говорят за това, така че дори не го повдигат като въпрос. Проучване от 2015 г. установява, че местните хора са много по-склонни да говорят с вас за интимния си живот, отколкото за парите. \n Не докосвайте хора по главата в Малайзия \n Главата се счита за най-свещената част на тялото - домът на душата – така че не я докосвайте. \n Не говорете за религия в Норвегия \n Хората не говорят за Бога, за вярата или за църквата. Когато става въпрос за лични проблеми, те не искат да говорят и всеки си има своето мнение по горните теми. \n Не поднасяйте четен брой цветя в Украйна \n Четен брой цветя се носи само на погребения. Нечетно число е за празници. Традицията е същата и у нас. \n Не показвайте ОК в Турция \n \n Знакът ОК в Турция е много груб, това е обида. Кръгът, направен с показалеца и палеца с останалите три пръста нагоре, означава, че обвинявате някого, че е гей. \n Не казвайте   преди деня в Германия \n Хората са суеверни и мислят, че ще се случи нещо лошо, ако ги поздравите предварително. Това е така и в Източна Европа. \n  \n Не влизайте с обувки в къща в Русия \n Точно както в Япония и в други азиатски държави, гостите в Русия се очаква да събуят обувките си, когато влизат в чужд дом. Хората просто не харесват да се внася мръсотията от улицата в къщата. Мръсните обувки са особено обидни за хората, които имат религиозни олтари вътре. \n Не се обръщайте към хора по име в Кения \n Хората се назовават с техните академични или професионални имена, последвани от фамилното им име. Може да сте в състояние да се обърнете към някого с първото му име, само след като сте създали близки лични отношения. \n Не поръчвайте капучино след 10:00 в Италия \n \n Капучиното е за закуска. Поръчвайки го след това, значи че сте турист. \n Не чукайте чашите по време на тост в Унгария \n Когато унгарската революция срещу хабсбургите от 1848 г. се проваля, австрийците празнуват във Виена, като се чукат с чаши бира. Унгарците си обещават да не вдигат тост с бира в следващите 150 години. Те все още не го правят. \n Не вдигайте ръката си за поздрав в Гърция \n \n Може да мислите, че това е \"здравей\", но местните жители в Гърция интерпретират този жест съвсем различно. Това е обиден жест, наречен mountza. \n Не поемайте нищо с лявата си ръка в Индонезия \n Лявата ръка се смята за нечиста, защото се предполага, че хората използват лявата ръка, за да се почистят, след като отидат до тоалетна. Това важи и за повечето страни в Близкия изток и за държавите с много хиндуисти. \n Не говорете срещу   в Нова Зеландия \n Освен ако нямате нещо страхотно, което да кажете за фантастичната сага, не я споменавайте. Той е заснет там и местните го обожават. \n Не се целувайте публично в Индия \n Целуването и прегръщането в обществото не се приемат в много консервативни части на страната. Играйте го безопасно и ако не сте сигурни, го избягвайте. В някои части целуването на публично място дори може доведе до арест. \n Не ходете по велоалеята в Холандия \n \n Може да се движите по тротоара, но не и в зоната за колелета. Велосипедът е основното средство за транспорт за мнозина и нямате право да ходите по местата за това. \n Не отказвайте храна в Италия \n Кой би казал   на някаква храна в Италия? В случай че мислите да я откажете, помислете два пъти, особено ако тя е направена от вашия домакин. Ще бъде грубо от ваша страна, няма значение дали току-що сте яли, просто вземете храната. \n Не търсете Starbucks в Италия \n Италианците са много горди с храната и кафето си, така че не питайте за най-комерсиализираната марка кафе навсякъде. Може и да не намерите. Първият магазин на Starbucks в родината на еспресото ще отвори следващата година в Милано. \n Не подарявайте часовници или чадъри в Китай \n Суеверието отново е проблемът тук. Думата чадър звучи много като \"раздяла\" и \"часовникът\" звучи като \"да отдаваш уважение за последно\". Можете да разберете защо тези неща се избягват, нали? \n Не говорете с ръцете си в джобовете си в Германия \n Това е просто грубо. Така казвате на хората, че са ви скучни. \n Не изяждайте всичко от чинията си в Китай \n \n Въпреки че това може да се счита за комплимент за готвача в много страни, в Китай хората го приемат като знак, че домакинът не е осигурил достатъчно храна за гостите. \nИзточник: \n", "date": "2018.01.28", "title": "Дори и не си помисляйте да правите някое от тези 22 неща, ако сте в други страни"}
{"url": "https://www.blitz.bg/svyat/noviyat-telefon-na-nokia-s-kamera-s-5-leshchi-snimki_news574796.html", "text": "\n С двойни камери в смартфоните съвременните потребители не могат да бъдат спечелени вече. Не е изключено до края на тази година на пазара да се появи устройство, характеризиращо се с камера с 5 лещи. \nС него може да се похвали марката Nokia, която по-рано беше лидер на пазара на мобилни телефони и през 2017 г. се завърна с Android-смартфони. \n Преди 6 години Nokia удиви публиката, представяйки невероятен смартфон – той се превърна в първия в света умен телефон с 41-мегапикселова камера. Става дума за Nokia 808 PureView. Не е изключено марката отново да зарадва феновете си с устройство с невероятна камера. \n По-подробно ново съобщение за смартфона, което е напълно възможно компанията да представи, е разгледано от Козмин Василе на страниците на phonearena.com с препратка към vtechgraphy.com. \n Напълно възможно е HMD Global да работи над впечатляващо устройство , което ще успее да удиви дори сега, когато пазарът е наводнен от смартфони. \nНегова отличителна особеност ще бъде камера с 5 лещи. Тя ще бъде подобна на Nokia OZO, снабдена с 8 лещи, но ще бъде достатъчно компактна, за да се побере в миниатюрния корпус на смартфон. \n \n Както се съобщава, информацията идва от „източник, близък до R&D-бизнеса на Foxconn\". Това уточнение е доста важно, отчитайки, че HMD тясно си сътрудничи с Foxconn в работата над пускането на нови смартфони Nokia. \n Съгласно посоченото съобщение за плановете на Foxconn, компанията HMD е подготвила смартфон с камера с 5 лещи. И ако Foxconn намери техническо решение, позволяващо масовото производство на толкова необичаен смартфон, то е напълно реалистично да видим устройството още през втората половина на 2018 г. \n Камерата с 5 лещи вероятно ще бъде с кръгла форма със седем дупки в средата. Пет от тях ще са предназначени за лещите, а две – за светодиодната светкавица. \nИзточник:  \n", "date": "2018.01.28", "title": "Новият телефон на Nokia – с камера с 5 лещи (СНИМКИ)"}
{"url": "https://www.blitz.bg/svyat/grtsiya-se-razlyulya-rano-sutrin_news574808.html", "text": "\n Земетресение с магнитуд от 3 по скалата на Рихтер е регистрирано в Гърция малко преди 08:00 часа българско време, показва справка на официалната интернет страница на Европейския средиземноморски сеизмологичен център.  \nЕпицентърът му се е намирал на около 20 километра от град Янина, предаде \"Фокус\". Не се съобщава за щети или пострадали.\n", "date": "2018.01.28", "title": "Гърция се разлюля рано сутрин"}
{"url": "https://www.blitz.bg/layfstayl/shoubiznes/venelin-petkov-se-vidya-v-chudo-ne-mozhe-da-izkhrani-madanska-a-tya_news574829.html", "text": "\n Водещата на спортната емисия новини по bTV Николета Маданска не спазва диети. Чаровната блондинка се тъпче с всякакви вредни храни, а най-обича да набива мекици, признава самата тя, пише \"Уикенд\". \nЗа късмет, половинката на Венелин Петков има добър метаболизъм и нищо не се лепи по стройното й тяло.  \nИзлишните калории тя изразходва на ски пистата през зимата, а лятото предпочита да се поти на тенис корта.\n", "date": "2018.01.28", "title": "Венелин Петков се видя в чудо, не може да изхрани Маданска, а тя..."}
{"url": "https://www.blitz.bg/layfstayl/shoubiznes/ne-e-za-khora-ss-slabi-nervi-tom-kruz-pokaza-kak-si-chupi-kraka-po-vreme-na-misiyata-nevzmozhna-video-18_news574743.html", "text": "\n Холивудския актьор Том Круз разпространи видео от снимките на \"Мисията невъзможна\" 6, на което се вижда как си счупва крака, докато изпълнява екшън сцена.  \nКардите са показани по времето на предаването The Graham Norton Show, в което Круз е поканен да участва като гост.  \nНа видеото се вижда как актьорът скача от един покрив на друг, но се удря в стена, при което глезенът му се изкривява.  \nПо думите на Круз той трябвало да се удари в стената, след което глезенът му се изкривил и се счупил. Актьорът веднага разбрал, че е получил тежка травма и помолил да го закарат в болница.  \n\"Провеждах по осем - десет часа на ден и седем дни в седмицата в рехалибилатионен център, защото имахме още важни каскади, които трябваше да бъдат изпълнени и това изискваше бързото ми възстановяване\", разказва актьорът.  Превод БЛИЦ \n \n", "date": "2018.01.28", "title": "Не е за хора със слаби нерви! Том Круз показа как си чупи крака по време на \"Мисията невъзможна\" (ВИДЕО 18+)"}
{"url": "https://www.blitz.bg/svyat/sint-na-srbski-futbolist-zakla-brutalno-baba-si-i-napisa-ubikh-ya-imam-20-000-dinara_news574746.html", "text": "\n Ужасно убийство потресе цяла Сърбия вчера. 64-годишната Мира Шарац бе брутално заклана в къщата си в Рима, пишат местни медии. За злодеянието е арестуван внукът на възрастната жена, полицията го закопчала както седял зад компютъра в интернет клуб. \nТочно в момента той пишел на приятелката си следното: \"Убих баба, имам 20 000 динара.\" \nСърджан няколко часа преди убийството се скарал с баща си и отишъл при бабата. Когато отишъл при нея, тя му сварила кафе. \nДокато пиел кафето, Мира легнала да почине малко, а той извадил ножа, който носел постоянно в себе си. Наръгал нещастната жена шест пъти във врата. \nСинът на Мира Шарац е известният сръбски футболист Драган Шарац, който е бил шампион с \"Обилич\" във времето, когато Аркан бе жив и беше собственик на клуба. \nСлед това той заминава за Австрия, където играе за няколко местни клуба, връща се в Сърбия и играе два сезона за \"Цървена звезда\". \nВ момента е помощник треньор на \"Чукарички\". В продължение на шест години играе и за националния отбор на Сърбия. Превод: БЛИЦ \n", "date": "2018.01.28", "title": "Синът на сръбски футболист закла брутално баба си и написа: Убих я, имам 20 000 динара!"}
{"url": "https://www.blitz.bg/blits-tv/tozi-mzh-ima-nay-neobichaynata-profesiya-na-sveta-kogato-razberete-kakva-e-tya-shche-se-razplachete_news574744.html", "text": "\nИма мъже, които сякаш изпълняват Божията воля. Поне това е историята на американеца Дейвид, който живее в Атланта.  \n\"Той се казва Дейвид. Вече 12 години този мъж работи в родилното отделение на една от болниците като доброволец. Неговата длъжност е напълно необичайна, почти вълшебна - той е компаньон на новородени бебета с някакви проблеми, чиито родители нямат възможност да бъдат до тях. \nЗадачата му е да ги гушка, да им бърбори, да гали ръчичиките им, да им дава от топлината си...А те му дават от своята. И кой знае, може би го подмладяват\", пише потребителка във Фейсбук, която разказва историята му.  \n  \n", "date": "2018.01.28", "title": "Този мъж има най-необичайната професия на света! Когато разберете каква е тя, ще се разплачете..."}
{"url": "https://www.blitz.bg/svyat/besen-ekshn-sled-pobedata-na-cheshkiya-prezident-chlen-na-ekipa-mu-pripadna-ot-alkokhol-a-posle-nastana-strashno-mele-video_news574741.html", "text": "\n Празнуването на победата на новият - стар чешки президент Милош Земан не се разминаха без скандали. Стигна се до там, че член от екипа му припадна от изпития алкохол, а журналист бе ударен с юмрук, след което унищожиха и техниката му.  \nЕкипът на Милош Земан празнуваше победата в пражкия \"Топ хотел\". В един момент мъж започнал да се поклаща между останалите и да ги обикаля, говорейки несвързано. \nНакрая се сринал направо на импровизираната сцена, удряйки силно главата си. На място веднага била извикана Спешна помощ. \n\"Помогнахме на мъж, който е изпил голямо количество алкохол до степен загуба на съзнанието\", разкрива пред чешките медии говорителката на Спешна помощ Яна Пощова.  \nДокато лекарите оказвали първа помощ на пияния мъж, журналисти се събрали да снимат около тях. Други членове на екипа на Милош Земан се подразнили и ги нападнали. В масовото меле пострадали дори и сервитьорки. Няколко камери паднали на земята, стигнало се и до размяна на юмруци.  \n\"Вървете на ма*ната си\", повтаря няколко пъти един от шефовете на екипа на Милош Земан и продължава да псува грозно. Забелязал, че журналистка го снима с телефона си, посяга да я удари, след което блъска gsm-а ѝ с юмрук и той пада на земята.  \nВ туитър полицията на Прага обяви, че вече разследва случая.  \nМилош Земан победи днес на втори тур с 51, 38 % академика Иржи Драхош, който получи 48, 61. Превод БЛИЦ \n \n", "date": "2018.01.28", "title": "Бесен екшън след победата на чешкия президент! Член на екипа му припадна от алкохол, а после настана страшно меле (ВИДЕО)"}
{"url": "https://www.blitz.bg/svyat/nyama-da-povyarvate-kak-tazi-21-godishna-khubavitsa-si-kupi-apartament-za-120-bona-snimki_news574654.html", "text": "Както и у нас, така и във Великобритания, повечето млади хора мечтаят един ден да си купят собствен дом. За разлика от други държави в Европа, където наемането на апартамент е по-традиционно и предпочитано, британските младежи мечтаят за своите малки замъци, с лакирани огради и дъбови библиотеки, пише Mirror.\nНо за младите хора собствеността на дома става все по-малко вероятна. Цените на жилищата се покачват, а заплатите се свиват.  \nСредна възраст за закупуване на първи дом в Англия е около 33 г. Ще ви трябва и кредит от около 50 000 британски лири, както и две достойни заплати. \nЗа някои младежи обаче все пак е възможно, стига да правят сериозни жертви. Вижте например Джени Крокарт, на 21 г., която си купи първото жилище миналата година. Момичето от Йейт, Бристол, направила покупката един месец след като навършила 20 години. Тя плати за него 120 000 лири. \n\"Родителите ми нямаха достатъчно излишни пари, но винаги ми казваха, че, когато имам работа, мога да си позволя да си купя каквото ми хареса. Притежаването на собствен дом винаги е било важно за мен. За мен, когато наемате, просто плащате ипотеката на някой друг. Затова, веднага щом започнах да печеля, започнах да спестявам по 50 лири настрани тук-там, или дори повече, ако успея\", разказва тя. \nДжени отдавна е планирала да има своя собственост. На 17-годишна възраст тя решила да се откаже от А-нитото и да се запише на продажбено учебно заведение с мебелната компания Furnished Homes. Успехът дошъл бързо: тийнейджърката генерирала 500 000 лири в нов бизнес през първите три години. \nСъщевременно тя живеела у дома, за да може да спести. Все пак е въпрос на късмет това, че е намерила добра работа близо до дома на родителите си, което не е възможно за всички. Но все пак тя трябвало да прави лишения. \n \n \n\"В този момент започнах да пестя много повече. Около 500 паунда на месец. За известно време работех на непълен работен ден в кръчма, заедно с чиракуването си, за да допълня приходите си. Също така възприемах бонусите си точно като такива - бонуси. Така спестяванията ми бързо започнаха да се покачват\", добавя момичето. \nНа 18-годишна възраст Джени се срещнала с ипотечен консултант за първи път, за да разбере какво може да заеме и какви депозити ще й трябват. След това нещата наистина станали сериозни. На 19 г. тя открила дома, който искала да купи и положила всички усилия, за да вдигне останалата част от депозита си от 10%. \n \n \n \nАпартаментът се нуждаел от пълно преобразяване, в което Джени видяла повече възможност, отколкото тежест.  \nСлед като накрая взела ключовете малко след двадесетия си рожден ден, тя прекарала по-голямата част от свободното си време около рисуването и декорирането. Благодарение на усилията си, тя вярва, че апартаментът сега струва над 150 000 паунда - около 30 000 паунда повече, отколкото тя е платила. Превод: БЛИЦ \n \n \n \n \n", "date": "2018.01.28", "title": "Няма да повярвате как тази 21-годишна хубавица си купи апартамент за 120 бона (СНИМКИ)"}
{"url": "https://www.blitz.bg/lyubopitno/nauka-i-tekhnologii/iln-msk-prodava-ognekhvrgachka-za-600-dolara_news574766.html", "text": "\n Глaвният изпълнитeлeн диpeĸтop нa ЅрасеХ, Теѕlа и Воrіng Соmраnу e пoзнaт c тoвa, чe пpaви cмeли oбeщaния зa cpoĸoвe, ĸoитo чecтo нe мoжe дa cпaзи. Зaтoвa ĸoгaтo пpeз дeĸeмвpи Илън Mъcĸ зaяви, чe ĸoгaтo пpoдaдe 50 000 шaпĸи c лoгoтo нa Воrіng Соmраnу, щe зaпoчнe дa пpoдaвa oгнexвъpгaчĸa, мaлĸo xopa мy пoвяpвaxa, пише money.bg \nHa Бъдни вeчep тoй нaпиca в Тwіttеr, чe бpoйĸaтa e дocтигнaтa и ĸpaтĸo cъoбщeниe \"cĸopo!\". И oчeвиднo тoвa e eднo oт oбeщaниятa, ĸoитo тoй щe cпaзи - зaщoтo oгнexвъpгaчĸaтa e тyĸ. Peдицa пoтpeбитeли зaбeлязaxa, чe интepнeт aдpeca bоrіngсоmраnу.соm/flаmеthrоwеr вeчe вoди ĸъм cтpaницa, ĸoятo e oгpaничeнa c пapoлa. И няĸoлĸo oт тяx ycпяxa дa я пoзнaят: \"flаmе\". \nЗa cъжaлeниe, вeчe e cмeнeнa. Ho зaд нeя cтoи cтpaницa, нa ĸoятo фeнoвeтe нa Mъcĸ щe мoгaт дa cи зaĸyпят oгнexвъpгaчĸa зa 600 дoлapa. Имa нeйнa cнимĸa c нaдпиc \"Ha cнимĸaтa e пpoтoтип\", a oпиcaниeтo ĸaзвa: \"Bъв финaлнaтa вepcия тя щe e пo-дoбpa\". Tpyднo ни e дa oтгoвopим зaщo Mъcĸ гo пpaви. \nMoжeм caмo дa пocoчим, чe пpиxoдитe oт шaпĸитe дocтигaт нaд 1 милиoн дoлapa.\n", "date": "2018.01.28", "title": "Илън Мъск продава огнехвъргачка за 600 долара"}
{"url": "https://www.blitz.bg/svyat/kipr-izbira-bdeshcheto-si_news574761.html", "text": "\n В 07:00 часа започна изборният ден в Република Кипър. По време на президентския вот в страната, който приключва в 18:00 часа, ще работят близо хиляди гласоподавателни пункта. \nОфициално има регистрирани деветима кандидати за поста на държавен глава, сред които и сегашния президент Никос Настасиадис. В случай че по време на първия тур в неделя никой от тях не успее да регистрира подкрепа от над 50%, ще бъде проведен балотаж на четвърти февруари. \nПраво на глас имат около 550 хил. души. \n", "date": "2018.01.28", "title": "Кипър избира бъдещето си"}
{"url": "https://www.blitz.bg/layfstayl/shoubiznes/emiliya-khvrli-bomba-v-efir-pevitsata-razkri-imeto-na-noviya-si-mzh-koyto-e-bogat-arabski-milioner-snimki_news574795.html", "text": "Аз се смятам за щастлив човек. Освен със слабостите си, сега мисля, че животът ми е много по-хубав, отколкото беше. Вече съм човек, който може да се извинява и да благодари. Душата ми дори и да плаче, очите ми не го показват. Животът ми с една дума дотук е .. приключение. Това заяви певицата Емилия пред Мон Дьо.\n\"Бях много притеснителна. Скромни деца, скромни родители, знаете как е. Първоначално бях 20 лева на вечер, на участие. Първите си пари си купих касетофон - еднокасетачен. Бях много щастлива, аз не спах, аз си го изкарах\", каза Емилия. \n\"Баладите са моята същност. Това е моето сърце. Постоянството ме държи на върха. Много години в началото не бях особено успешна, не знам защо, но никога не се отказах\", заяви тя.\n \nПевицата призна, че още не може да свикне с участията в 2 часа през нощта. \"Предпочитам да са в 12, а не в 2. Иначе не съм толкова щастлива.\" \n\"Много обичам семейството си и Гълъбово. Медиите освен за връзката ми с Коко, не пишат много за мен. Това много ми повлия, дълги години ме слагаха трета, пета, шеста. Най-много ме е боляло не защото са ме слагали в някакви триъгълници, а защото човекът до мен не ме е слагал на първо място и не го е показвал.  Край на отношенията ни сложиха битовизмите - отношението. Не сме се разделили заради изневяра. Ние винаги се разминавахме - ако той ме обичаше в някой момент болезнено, то не се засичаха чувствата ни.  Никога не бяхме на един бряг. Много пъти съм била оскърбена от Коко. Това е моята версия, неговата е различна\", каза Емилия.\n \n \n\"Аз съм предизвикала всичко, което се е случило. Вината е в мен, защото не тропнах по масата. Аз приемам вината си и сега знам, че Господ ме обича и сега изживявам нещо, което съм вярвала от малка, че ще ми се случи. Вярвам в истинската любов. Тази песен е готова преди година и половина, но аз не исках да я пусна. Винаги трябва да имам рани, за да постигна нещо - както в живота, така и в музиката. Сега съм в период, в който не мисля за нищо - на слънчев остров съм, само със слънчеви хора. Никога не искам да излизам от този прекрасен свят. С една дума съм влюбена, до мен има нов човек\", призна Емилия. \n\" Казва се Жорж Башур. Само като му произнасям името, нещо в мен започва да трепери. Той е популярен бизнесмен, занимава се със строителство.  Страшно много обичам този човек. Ние сме свободни да изживеем това, което искаме. Не искам никой да не развали тази любов. Знам, че хвърлям бомба. Ние сме обсъдили това нещо, което говоря пред теб.  Роднините ни и близките ни знаят, че ние сме заедно от няколко месеца. С Коко нямам отношения вече от година \", заяви певицата. БЛИЦ обаче припомня, че и преди името на бизнесмена е свързвано с това на Емилия.  Още през 2013 година различни издания твърдяха, че след пореден разрив с Динев блондинката се е хванала с \"богатия арабски милионер Жорж Башур\". Из медиите се шушукаше, че още през 2011 година певицата и богаташа са заминали за Дубай, където са изкарали една приказна ваканция. \nПевицата каза, че познава Жорж от много години, но чак сега вече някак го е почувствала близък и се е влюбила в него. \"От момиче съм си мечтала, че ще срещна мъжа на живота си и той ще е като него - висок, с голяма усмивка, ще бъде мил с хората около него.  Той ще бъде моята сродна душа. По скалата от 1 до 10 в него съм влюбена 16 \", каза тя и добави, че все пак първоначално е тръгнала с недоверие към отношенията им, но когато чувствата са искрени, се усеща. \"Той е мъж на място в истинския смисъл на думата. Това исках, следващият мъж в живота ми да бъде добър човек. Трите думи, които го описват най-добре са уравновесен, добър и голям патриот\", добави тя. \n \n", "date": "2018.01.28", "title": "Емилия хвърли бомба в ефир! Певицата разкри името на новия си мъж, който е богат арабски милионер! (СНИМКИ)"}
{"url": "https://www.blitz.bg/svyat/krasiva-mayka-zakla-detsata-si-kato-piltsi-zashchoto-mzht-poiska-razvod-snimki_news574674.html", "text": "31-годишната жителка на Дарлингтън в американския щат Индиана Бренди Уорли уби 7-годишния си син Тейлър и 3-годишната си дъщеря !Чарли, докато мъжът ѝ спал.\n Бренди и Джейсън вдигнали сватба през 2009 година, но шест години по-късно брачният съюз се разпаднал. На 16 ноември 2016 година Джейсън съобщил на жена си, че е подал документи за развод. Последствията от тази стъпка, направена тайно от жена му, той дори и не сънувал, пише в. \"Дейли мейл\".  \n В същата вечер Джейсън отказал да спи в едно легло с Бренди. Тогава Бренди му предложила да нощува на кресло в стаята на Чарли... но идеята се оказала лоша за Джейсън.  \n В 04:35 часа в полицията постъпил сигнал от Бренди, която съобщила, че е заклала своите деца. При прослушването на първите секунди от записа на разговора (00:00-00:18) се чува как детеубийцата с леден глас признава за стореното.  \n - От кой град сте?  \n - От Далрингтън  \n- Какво се случва при вас?   \n- Аз просто заклах себе си и убих двете си деца...   \n- Вие сте се наранили и сте убили двете си деца?!  \n- Аха \n \n Когато полицаите и лекарите пристигнали в дома на семейство Уорли, децата вече били мъртви. По шиите им имало дълбоки прорезни рани, навсякъде било оплискано с кръв. Окървавената майка седяла в същата стая на креслото, на което е трябвало да спи Джейсън.   \n С рани от нож по шията майката била приета в болница. Тя признала, че се е опитала да се самоубие след убийството на децата си, защото Джейсън е искал да я напусне и да вземе малчуганите със себе си. Тя обаче не успяла да си сложи край на живота;. На въпроса, какво тя чувства след стореното, тя се оплакала, че била уморена.   \n Джейсън се съвзел от шока едва след седмица. Той направил в  Reddit.com страница, в която споделил с потребителите своите чувства. Видимо, просто не му е по силите да се справи с голямата мъка.  \n Приятели и роднини на Джейсън са му помогнали да събере 50 000 долара за погребението на децата чрез страница за благотворителност. През януари 2018 година се състоя и първото заседание по делото срещу Бренди.   \n В съда Бренди заяви, че тя не се признава за виновна. Сега тя има 15 денонощия, за да оформи всичките свои книжа за обжалването. Окончателната присъда ще бъде обявена на 19 март.  \n Превод и редакция: БЛИЦ \n   \n", "date": "2018.01.28", "title": "Красива майка закла децата си като пилци, защото мъжът ѝ поиска развод (СНИМКИ)"}
