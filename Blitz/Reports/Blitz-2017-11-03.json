{"url": "https://www.blitz.bg/svyat/deyr-ez-zor-padna-da-se-gotvi-idlib_news555225.html", "text": "Щурмът на Дейр ез-Зор завърши, организирана съпротива на терористите е сломена. По всичко изглежда, че ударните сили на сирийската армия ще бъдат прехвърлени в Идлиб и всички дружно ще бият „Джебхат ан-Нусра”. Примирието вече си изигра ролята, констатира naspravdi.info.\nПрез лятото в тази северозападна сирийска провинция станаха съществени вътрешни промени – терористите от „Хайят Тахрир аш-Шам” подчиниха всички групировки и започнаха открито да провокират правителството към сблъскване. \n  \nДамаск беше зает с ИД в центъра на страната и в долината на Ефрат, затова „не забелязваше” проблема. След разгрома на обкръжените терористи край Акербат за първи път в правителството се появиха свободни сили и то ги пренасочи за удари най-напред в Хама. Армията вече прегрупира силите си и дори вече „опипва” противника, съобщава naspravdi.info. \n  \nИзданието допуска, че правителството съзнателно е допуснало част от терористите да излязат от обкръжението и да влязат в провинция Хама. Факт е, че терористите от ИД се разлютили и воюват със своите по-малко радикални побратими, като с това дават на правителството повод да се намеси. \n  \nАрмията притиска терористите и северно от град Хама, като отблъсна настъпление, а също така в районите на град Алепо и Ханасир. От там ги поема Турция, а сирийската армия ще се заеме с „костеливия орех” Идлиб. \n  Превод и редакция: БЛИЦ \n \n", "date": "2017.11.03", "title": "Дейр ез-Зор падна. Да се готви Идлиб!"}
{"url": "https://www.blitz.bg/obshtestvo/naporist-blagoevgradchanin-uspya-da-probie-v-akademichniya-svyat-na-kitay_news555244.html", "text": "Един българин, успял да пробие в академичния свят на гъстонаселен Китай. Адвокат, шампион по бойни изкуства, преподавател във водещи университети в Шанхай … и състезател по MMA. това е благоевградчанинът Димитър Владиков.\nВладиков попада в Китай през 2014 година, когато лични събития в живота му го карат да вземе решение да напусне България за дълго. Българската диплома му дава право да работи в целия свят, той обаче избира Китай. Владиков е имал три предложения за работа, от САЩ, Катар и Китай, като това от Китай е било най- примамливо. Предложили са му да води лекции по международно право в един университет съвсем близо до Шанхай, пише struma.com. \nИзрасналият в квартал Грамада в Благоевград, дипломиран адвокат, е принуден много бързо, след пристигането си в Китай да свикне без google, без facebook, без gmail. Владиков признава, че в азиатската държава едни от най- търсените са учителите по английски. Димитър сутрин преподава в колеж по авиация, а след обяд обучава служителите на една от най- големите телекомуникационни компании в Шанхай. \n\"В момента в Китай и големите градове, като Шанхай, Пекин, Хонг Конг предлагат най- високи заплати на учителите в целия свят. Затова много специалисти от САЩ, Англия, Австралия идват тук. Тук навсякъде има камери. Когато преподавателят влезе в час и затвори вратата, камерата се включва и всичко се следи. Как се преподава, как учениците или студентите възприемат материала, който се преподава. Каква е дисциплината, как учителя се справя с проблемни ситуации, които могат да възникнат по време на час. Тук дисциплината е на много високо ниво. \nЗаплатите са между 2500 и 45 00 долара\" - допълва Владиков. Освен като преподавател Димитър се изявява и като треньор по олимпийско таекуондо. WTF версията е застъпена много сериозно в часовете по физическо възпитание в гимназиите и университетите. Благоевградчанинът няма намерение да напуска Китай, поне докато там имат нужда от него.\n", "date": "2017.11.03", "title": "Напорист благоевградчанин успя да пробие в академичния свят на Китай"}
{"url": "https://www.blitz.bg/analizi-i-komentari/national-interest-razkri-kakvi-vorzheniya-shche-nosi-noviyat-strategicheski-bombardirovach-blekdzhek-tu-160m2_news555100.html", "text": "Както и първият Ту-160, способен да развива скорост над 2М, новият свръхзвуков стратегически бомбардировач „Блекджек” е разработван на първо място да носи крилати ракети със свръхголяма далечина, които ще бъдат пускани на много хиляди километри от целта. Планирано е да влезе в експлоатация през 2022 г., пише американското издание The National Interest. Очаква се руските ВКС да поръчат от 30 до 50 такива машини.\n„Ние ще завършим научноизследователската работа в 2021 г. и през 2022 г. ще започнем серийното производство на тези самолети” – заявил в телевизионно интервю президентът на ОАК Юрий Слюсар. \n  \nПланира се самолетостроителният завод в Казан да прави годишно по 2-3 машини. За разлика от другите свръхпроекти на руското МО, Ту-160М2 е напълно реален. „Това е един от най-съвършените бомбардировачи в света” – счита Майкъл Кофман от Международния институт „Удро Уилсън”. „ПАК ДА (Перспективен авиационен комплекс за далечната авиация) засега е мечта, а реалният вариант е модернизация на вече проверения Ту-160” – счита Кофман. \n  \nНовите Ту-160М2 ще заимстват от предшествениците си само стария планер (тяло и плоскости). Във всичко останало това ще бъде нов самолет. Авиониката, двигателите, системите за свръзка – всичко ще съответства на най-съвременните изисквания. Самолетът ще носи „свръхдалекобойни” крилати ракети на базата на доказалите се в Сирия Х-101. Очаква се далечината на новия модел да достигне 9 хил км. \n  \nТу-160М2 вероятно ще стане страшно допълнение към арсенала на Кремъл. Работата не е в това дали ще бъде построен или не, а в това кога ще стане, обобщава National Interest. \n  Превод и редакция: БЛИЦ \n \n", "date": "2017.11.03", "title": "National Interest разкри какви въоръжения ще носи новият стратегически бомбардировач „Блекджек” - Ту-160М2"}
{"url": "https://www.blitz.bg/stsena/fenovete-na-veronika-mars-skrbyat-lyubim-aktor-ot-seriala-slozhi-kray-na-zhivota-si-edva-na-34-godini_news555290.html", "text": "34-годишният Брад Буфанда, който игра Феликс в първите два сезона на \"Вероника Марс\" се е самоубил вчера. \"Ние сме напълно опустошени. Той бе страхотен талантлив актьор и изключително грижовен човек\", разказва мениджърът му Кристен Солем пред медиите, цитиран от deadline.com.\n \"Той имаше развиваща се кариера и току що приключи снимките на два филма. Ние сме шокирани и много тъжни от смъртта му. Семейството му предпочита да запазим личното им пространство в този тежък момент\", допълни той.  \nСпоред полицията, Буфанда се е самоубил като е скочил от сграда.  \nБрад Буфанда започва кариерата  си още като тийнейджър и взима участие в сериали като \"Малкълм\", \"От местопрестъплението: Маями\", а през 2004 отива на голям екран за продукцията \"Историята на Пепеляшка\". \n Най-известен става в ролята си на Феликс в култовия сериал \"Вероника Марс\". Превод и редакция: БЛИЦ \n", "date": "2017.11.03", "title": "Феновете на \"Вероника Марс\" скърбят! Любим актьор от сериала сложи край на живота си едва на 34 години"}
{"url": "https://www.blitz.bg/svyat/goreshcha-pornozvezda-ot-kanada-vliza-v-zatvora-zaradi-kontrabanda-na-kokain-za-18-mln-dolara-snimkivideo_news555291.html", "text": "29-годишна канадска порнозвезда влиза за 4,5 години в затвора за опит за контрабанда на 30 килограма кокаин на стойност 18 млн. долара, съобщава \"Мирър\".\n \nПрез лятото на 2019 година Изабел Лагас заедно с 22-годишната си приятелка Мелина Роберж тръгват от Великобритания на близо 3-месечно пътешествие с круизния лайнер Sea Princess. Момичетата не спирали да качват в социалната мрежа горещи снимки от бляскавата си почивка, а по време на пътуването си не се лишавали от нищо. Красавиците обаче не знаели, че митническите служби на няколко държави отдавна са по петите им. \nКогато на 51-ия ден от пътуването лайнерът акостирал в Сидни, граничарите открили в каютата на хубавиците над 30 кг. кокаин на стойност няколко милиона долара. Част от забранения товар е открита в каютата на друг пътник – 63-годишният жител на Монреал. \nТрафикантите са арестувани. Пред съда Лагас заяви, че със заплахи била принудена да се захване с тази опасна работа, но съдиите не й повярваха и я пратиха зад решетките.  \n  Превод: БЛИЦ \n", "date": "2017.11.03", "title": "Гореща порнозвезда от Канада влиза в затвора заради контрабанда на кокаин за 18 млн. долара (СНИМКИ/ВИДЕО)"}
{"url": "https://www.blitz.bg/svyat/zloveshcha-nakhodka-sled-mafiotsko-ubiystvo-namerikha-v-gorata-trup-zalyat-s-beton_news555292.html", "text": "\n Полицията в Словакия разследва убийство на бандит от организирана престъпна група за търговия с наркотици. Ликвидирането му е извършено в класически, мафиотски стил. \nПърво е застрелян с няколко изстрела в главата, след това закопан и залят с бетон.  \nТялото е открито в яма дълбока не повече от метър. Убитият е издирван от края на миналата година.  \nСпоред говорителя на словенската полиция бандитът е ликвидиран от двама братя близнаци, които са на върха в йерархията на престъпната група. Целта им е била да го прекарат до Чехия, но по неизвестни причини са го погребали в гориста местност на границата.  \nТрупът е намерен, след като един от бандитите пропял по време на разпит в полицията. Ченгетата веднага организирали издирване и с помощта на полицейски кучета открили къде е лобното място на ликвидирания дилър.  \nПолицията в Словакия обяви килърите - близнаци за изключително опасни. По данни на разследването те са на върха на престъпната група, занимаваща се с трафик на наркотици към Западна Европа.  Превод БЛИЦ \n", "date": "2017.11.03", "title": "Зловеща находка след мафиотско убийство! Намериха в гората труп, залят с бетон"}
{"url": "https://www.blitz.bg/blits-tv/vrkh-na-glupostta-zheni-pomislikha-kofa-za-bokluk-za-bozhestvo-i-ya-otrupakha-s-darove-video_news555278.html", "text": "\n Забавно видео заснели очевидци в храмовия комплекс на изток от индийския щат Бихар. Посетителки на храма помислили кош за боклук с формата на кенгуру за изображение на Бог, натрили го с благовонни масла и започнали да хвърлят вътре монети и дарове.  \nКакто съобщава Mirror, индийски потребители в мрежата реагирали бурно на видеото. Те се възмутили на глупостта на жените и готовността им да се покланят на каквото и да е. Други обаче твърдят, че вината била на организаторите, които не поставили на кошчето за боклук надпис... \"кошче за боклук\". Превод БЛИЦ \n", "date": "2017.11.03", "title": "Връх на глупостта! Жени помислиха кофа за боклук за божество и я отрупаха с дарове (ВИДЕО)"}
{"url": "https://www.blitz.bg/svyat/puchdemon-gotov-da-uchastva-v-predsrochniya-vot-ot-chuzhbina_news555299.html", "text": "Бившият каталонски лидер Карлес Пучдемон е готов да се кандидатира за насрочените за 21 декември избори в автономната област.\nВ интервю за белгийската телевизия RTBF той заяви, че може да го направи от всяка точка на света.\n„Готов съм да бъда кандидат”, каза политикът. Попитан за това дали планира да проведе предизборната си кампания от Белгия, той отговори, че може да направи „навсякъде по света\". \nНа 27 октомври каталунският парламент одобри резолюция за обявяването на независима република, чието действие вече беше спряно от Конституционния съд на Испания. Сенатът на страната одобри искането на Мадрид за прилагане на член 155 от Конституцията на кралството, който позволява ограничаване на самоуправлението на Каталуния. \nСлед одобрението, испанският премиер Мариано Рахой заяви, че е взето решение да отстрани лидера Карлвс Пучдемон и неговото правителство. Освен това Рахой насрочи избори за 21 декември.  Източник: БГНЕС \n", "date": "2017.11.03", "title": "Пучдемон готов да участва в предсрочния вот от чужбина"}
{"url": "https://www.blitz.bg/layfstayl/svetski/lineyka-otkara-sina-na-maykl-dzheksn-v-bolnitsa_news555216.html", "text": "\n Принс Джексън, най-големият син на покойния Крал на попа Майкъл Джексън, е бил откаран в болница след инцидент с мотоциклет. Младежът не е получил сериозни наранявания и бил пуснат скоро след това, съобщава Контактмюзик. \n Инцидентът е станал на 2 ноември сутринта в Лос Анджелис. Според сайта TMZ 20-годишният Принс Джексън е управлявал мотоциклета си на път към университета „Лойола Меримаунт“ в лек дъжд, когато е изгубил контрол над возилото. След подаден сигнал на мястото е пристигнала линейка, която е откарала младежа до близката болница, където е бил прегледан. \n При прегледа лекарите на са установили счупени кости или сериозни наранявания. Принс Джексън е бил пуснат и е поел към учебното заведение, пише дир.бг. \n Синът на Майкъл Джексън и бившата му съпруга, медицинската сестра Деби Роу, лично е информирал феновете си за инцидента, споделяйки в сайта Инстаграм снимка на крака си, направена в линейката. \n От публикациите не става ясно от колко време Принс Джексън управлява мотоциклет, но младежът е започнал да качва снимки и клипове в Инстаграм на своя „Харли Дейвидсън“ през септември. \n", "date": "2017.11.03", "title": "Линейка откара сина на Майкъл Джексън в болница"}
{"url": "https://www.blitz.bg/svyat/izvnredno-donald-trmp-obyavi-za-predstoyashcha-mnogo-vazhna-sreshcha-s-vladimir-putin_news555200.html", "text": "\n Президентът на САЩ Доналд Тръмп обяви, че е възможна среща с руския лидер Владимир Путин по време на сбирката на върха на Азиатско-Тихоокеанското икономическо сътрудничество (АТИС) във Виетнам. \n\"Това е много важно пътуване. Ние може да се срещнем с Путин. Това е много важно. Те могат да ни помогнат със Северна Корея и Сирия. Трябва да поговорим и за Украйна\", заяви Тръмп в интервю за Fox News. \nВ края на октомври от Белия дом заявиха за готовност на Тръмп да се срещне с Путин по време на срещата на върха на АТИС, която ще се проведе във Виетнам от 6 до 11 ноември. \nВ Кремъл също не изключват възможността за среща между Путин и Тръмп. Както поясни говорителят на държавния глава Дмитрий Песков дневният ред вече се съгласува.  \n\"Действително, сега съгласуваме и след като съгласуваме взаимно всички детайли, веднага ще ви информираме\", каза днес пред журналисти Дмитрий Песков, цитиран от осведомителните агенции.  \nПредставителят на Кремъл също така отбеляза, че всеки контакт между Путин и Тръмп е важен. По думите на Песков срещата е от изключително голямо значение \"за всички международни проблеми\".  Превод: БЛИЦ \n", "date": "2017.11.03", "title": "Извънредно! Доналд Тръмп обяви за предстояща много важна среща с Владимир Путин"}
{"url": "https://www.blitz.bg/svyat/razuznavaneto-na-yuzhna-koreya-kim-chen-un-razrabotva-miniatyurno-no-strashno-orzhie_news555179.html", "text": "Разузнаването на Южна Корея твърди, че в Северна Корея продължават разработките по миниатюрни ядрени бойни глави, а властта се готви да проведе поредния си ядрен и ракетен опит. Това южнокорейските специалисти са съобщили по време на слушания в парламента, предава Yonhap.\nУточнява се, че Пхенян може да започне работа по преработването на отработените горивни пръчки в своя главен ядрен комплекс в Йонбьон в края на тази година. „Северът ще проведе допълнителни ядрени изпитания и ще продължи разработката на миниатюрни, разнопланови ядрени бойни глави“, цитират разузнавателната служба (НРС) законодателите, които са присъствали в залата. \nНРС твърди, че „активно движение“ на транспортни средства около обекта, в който се разработват ракетите на Пхенян, свидетелства за това, че режимът може да поднови провокациите. \nВ Южна Корея заявиха още, че хакери на военното разузнаване на Северна Корея са атакували финансови учреждения на страната: „Северът постоянно се опитва да събира информация, необходима за прицелване и сриване на няколко финансови учреждения, като агенцията по търговията с виртуални валути, банки и фирми за ценни книжа“.   Превод и редакция: БЛИЦ \n", "date": "2017.11.03", "title": "Разузнаването на Южна Корея: Ким Чен Ун разработва миниатюрно, но страшно оръжие"}
{"url": "https://www.blitz.bg/svyat/angela-merkel-kategorichno-shche-ima-kabinet_news555234.html", "text": "Ще се разберем за кабинет, каза германският канцлер Ангела Меркел, предаде АП. Лидерът на правителство в Берлин изрази своя оптимизъм за благополучния край на преговорите между нейната политическа формация – Християндемократически съюз/ Християнсоциален съюз (ХДС/ХСС), Свободните демократи (СвД) и Зелените.\nМеркел призна, че пътят за постигане на споразумение с евентуалните коалиционни партньори не е гладък. \"Ние имаме разногласия по важни теми, като икономиката, имиграционната политика и екологията. В същото време обаче ние упорито вървим към сближаване на позициите и разговорите ще завършат с успех\", посочи още тя. \nХДС/ХСС получи най-много места на парламентарния вот на 24 септември, но не може да състави еднопартиен кабинет. До преговорите със СвД и Зелените се стигна, след като лидерът на германските социалисти и настоящи съюзници на Меркел – Мартин Шулц отказа да участва в правителството.\n", "date": "2017.11.03", "title": "Ангела Меркел категорично: Ще има кабинет!"}
{"url": "https://www.blitz.bg/svyat/predstavitel-na-makedonskoto-pravitelstvo-razbuni-dukhovete-s-izkazvaneto-si_news555243.html", "text": "Македонската нация е била измислена в рамките на Югославия. Това заяви Мирослав Гърчев, член на Съвета за култура на Социалдемократическия съюз на Македония /СДСМ/, член на екипа съветници на настоящия македонски министър на културата.\n„Македонската държава в края на Втората световна война буквално е измислена в рамките на Югославия, основана за първи път и в нея е еманципирана и македонската нация, и македонската култура, македонският език, всички македонски символи, всички македонски художествени постижения“, каза Гърчев, цитиран от македонския вестник „Вечер“ и dnes.bg. \nСпоред изданието този правителствен представител открито отрича македонската нация и култура, а изказването му е част от сценарий за задушаване на свободномислещия македонец. \nТочно за това бил предупредил лидерът на ВМРО-ДПМНЕ Никола Груевски, според когото крайната цел е да се попречи на всеки свободномислещ македонец, който се грижи за своята държава, обича своя народ, обича своята идентичност, език, име. „Действа се чрез различни механизми обичта към държавата да стане демоде, а модерно да станат например гей браковете, осиновяването на деца от хомосексуални брачни двойки, това да е модерно, а някой, който си обича държавата или идентичността, или името, или езика, това да е демоде“, заяви Груевски. \n \n", "date": "2017.11.03", "title": "Представител на македонското правителство разбуни духовете с изказването си"}
{"url": "https://www.blitz.bg/svyat/trmp-sreshchu-idil-shche-platite-golyama-tsena-za-vsyaka-ataka-sreshchu-sashch_news555240.html", "text": "Американският президент Доналд Тръмп обяви, че терористичната групировка \"Ислямска държава\" ще плати \"голяма цена\" за всяка атака, която провежда срещу САЩ, след нападението с пикап в Ню Йорк от привърженик на ИДИЛ. По думите на Тръмп, американската армия е ударила ИДИЛ \"много по-тежко\" през последните два дни, след като терористите обявиха по-рано днес, че нападателят от Ню Йорк бил един от техните войници.\n \"Те ще платят голяма цена за всяко нападение срещу нас!\", написа Тръмп в профила си в \"Туитър\". \n", "date": "2017.11.03", "title": "Тръмп срещу ИДИЛ: Ще платите голяма цена за всяка атака срещу САЩ!"}
{"url": "https://www.blitz.bg/svyat/bivsh-katalonski-ministr-broi-50-000-evro-za-svobodata-si_news555252.html", "text": "Каталонският бивш министър Санти Вила плати гаранция от 50 000 евро и съдия нареди той да бъде освободен от затвор край Мадрид. Той е единствения от осемте арестувани вчера министри, който получи право да бъде освободен под гаранция.\nПаспортът му обаче ще бъде конфискуван, а той ще трябва да се явява пред съда на всеки две седмици. Испанските власти съобщават, че срещу останалите 7 бивши министри продължава разследване. Неясна е и съдбата на уволнения премиер Карлес Пучдемон, информира БНТ. \nИспания поиска срещу него и четиримата министри, които се намират в Брюксел, да бъде издадена европейска заповед за арест. Все още не е известно дали Белгия ще уважи молбата и ще екстрадира бившите каталунски управници.\n", "date": "2017.11.03", "title": "Бивш каталонски министър брои 50 000 евро за свободата си"}
{"url": "https://www.blitz.bg/lyubopitno/nauka-i-tekhnologii/stivn-khoking-strakhuvam-se-che-tochno-tazi-forma-na-zhivot-shche-unishchozhi-chovechestvoto_news555165.html", "text": "\n Бързото развитие на изкуствения интелект може да представлява заплаха за съдбата на човечеството, смята световно известният британски физик Стивън Хокинг. \n\"Страхувам се, че изкуственят интелект може да замени хората. Ако сега хората разработват компютърни вируси, в бъдеще някой ще бъде в състояние да създаде изкуствен интелект, който може да се подобри и да се възпроизвежда сам. Това ще бъде нова форма на живот, която ще надмине човека\", каза Хокинг, цитиран от \"Дейли мейл\" и БГНЕС. \nСпоред него машините, в търсене на ефективност, може да искат да се отърват от хората. Но дори и това да не се случи, той вярва, че хората рискуват сами да се погубят. \n\"Преминахме точката, от която няма връщане. Земята стана твърде малка за нас, населението нараства с обезпокоителни темпове и рискуваме да се самоунищожим\", предупреждава Хокинг. \nЗатова сега основната задача е да се включат повече хора в науката, така че човечеството да може да достигне до други планети, за да ги колонизира, смята ученият. \n \n", "date": "2017.11.03", "title": "Стивън Хокинг: Страхувам се, че точно тази форма на живот ще унищожи човечеството!"}
{"url": "https://www.blitz.bg/layfstayl/izvestnite-rozhdenitsi-na-3-noemvri_news555147.html", "text": "\n Днес повод за празнуване и почерпка имат: \n  У нас: Доц. д-р Веселин Методиев , историк, вицепремиер и министър на образованието в правителството на Иван Костов Георги Мишев , писател, сценарист Диана Митева , член на УС и изпълнителен директор на банка ДСК Лилия Абаджиева , театрален режисьор Надежда Захариева , поетеса, бивш зам.-министър на културата Проф. д-р инж.   Николай Михайлов , председател на Надзорния съвет на “Трейс груп холд”, ръководител на катедра \"Пътища\" към Факултета по транспортно строителство при УАСГ Петър Мерков , двукратен олимпийски вицешампион по кану-каяк Светослав Глосов , член на Управителния съвет на Агенция „Пътна инфраструктура“ Таня Боева , фолкпевица \n  По света: Амартя Сен , индийски икономист и философ, работещ в Обединеното кралство и Съединените щати, допринесъл за развитие на теорията за социалния избор, икономическата и социалната справедливост, икономическите теории за глада и икономиката на благосъстоянието, Нобелов лауреат (1998) и носител на наградата \"Йохан Скитте\" (2017) за ценен принос в политическите науки Ангъс Макларън , австралийски актьор, започнал кинокариера на 12-годишна възраст в сериала на ABC „Нещо във въздуха“, най-известен с участието си в сериалите „H2O“ и „Съседи“, барабанист на групата Ballet Imperial. Анна Уинт ъ р , главен редактор на американското списание Vogue от 1988 г., институция в света на модата Антония Томас , британска актриса, известна с ролята си на Алиша Даниелс в сериала „Особняци“ Гари Рос , американски режисьор на филма „Игрите на глада“ и „Свободният щат“ (2016), сценарист на анимацията „Легендата за Десперо“, режисьор, сценарист и продуцент на „Плезънтвил“ Герд Мюлер , бивш германски футболист, единственият в света с повече голове, отколкото мачове за немския национален отбор (68 гола в 62 мача) Долф Лундгрен , шведски актьор, режисьор и майстор по бойни изкуства, изиграл повече от 60 филма, почти всички от които екшъни Евгений Плюшченко ,  бивш руски състезател по фигурно пързаляне, олимпийски шампион (2006, Торино, 2014, Сочи) и сребърен медалист (Солт Лейк Сити 2002 и Ванкувър 2010), 3 пъти световен и 7 пъти европейски шампион Рой   Емерсън , бивш австралийски тенисист, звезда от 60-те г. на мин. век,  с 11 титли от Големия шлем 5 от ATP Кевин Чилтън , американски тест пилот, генерал от USAF и астронавт на НАСА, участник в три космически полета, командващ Стратегическото командване на САЩ (2007 - 2011), единственият астронавт в света, достигнал толкова висок пост във въоръжените сили на страната си Кейт Капшоу , американска актриса, известна с ролята си на Уили Скот в „Индиана Джоунс и храмът на обречените“ (1984) и като съпруга на Стивън Спилбърг Кендъл Дженър , американски модел и телевизионна звезда Моника Вити , италианска актриса, известна с участието си в четири от филмите на Микеланджело Антониони(„Приключението“, „Нощта“, „Затъмнението“ и „Червената пустиня“) Ник Симпър , британски баскитарист, известен най-вече с участието си в новосформираната през 1968 г. група \"Дийп Пърпъл\", свирил в първите три албума  „ Shades of Deep Purple“ (1968), „The Book of Taliesyn“ (1968“ и „Deep Purple“ (1969) Пабло Аймар , бивш аржентински футболист, национал, играл в Ривър Плейт, Валенсия, Сарагоса, Бенфика и малайзийския Джохор Дарул Такзи Фининьо , бивш бразилски футболист, приключил кариерата си през 2013 като играч на Металист (Харков) \n \n", "date": "2017.11.03", "title": "Известните рожденици на 3 ноември"}
{"url": "https://www.blitz.bg/analizi-i-komentari/vashington-tayms-koy-tryabva-da-ima-yadreno-orzhie-i-zashcho_news555166.html", "text": "\n Като се има предвид ядрената лудост на Северна Корея, какви са правилата, официални или скрити, за това кои държави може да имат ядрено оръжие и кои - не? Това пита Виктор Дейвис Хансън, историк от Института „Хувър“ в Станфордския университет в свой коментар във в. „Вашингтон таймс“, цитиран от БГНЕС. \nСложно е. \nВъв времената през 40-те и 50-те години на ХХ век, когато всеки имаше право, първоначалният ядрен клуб включваше само държавите с технологично ноу-хау, размер и пари за изграждане на ядрени оръжия. Тези реалности означаваха, че до началото на 60-те години само Великобритания, Франция, Съветският съюз и Съединените щати имаха ядрени способности. \nЧленовете на този малък клуб не се притесняваха, че много други народи биха направили такива оръжия, защото изглеждаше твърде скъпо и трудно за повечето. \nПо време на Студената война Съветският съюз и Съединените щати се придържаха към неизречено правило, според което победените врагове от Втората световна война - Германия, Италия и Япония - не трябва да имат ядрени оръжия. Независимо от финансовата и научната им способност да ги получат, и трите бивши сили на Оста имаха прекалено много исторически багаж, за да могат да получат оръжия за масово унищожение. Това мълчаливо съгласие очевидно все още остава. \nСъветският съюз и Съединените щати също така неофициално се съгласиха по време на Студената война, че зависимите от тях съюзници, които имат способността да станат ядрени държави, включително страните от Източния блок, повечето западноевропейски страни, Австралия и Канада, няма да го направят. Вместо това те ще зависят от своите покровители суперсили за ядрено възпиране. \nПрез 70-те години реалностите отново се промениха. Големи и/или научно вещи нации като Китай (1964 г.), Израел (1967 г.) и Индия (1974 г.) станаха ядрени. Често такива държави правят това с помощта на прозападни или просъветски покровители и спонсори. Останалата част от света очевидно сви рамене, вярвайки, че е неизбежно такива нации да получат ядрено оръжие. \nСледващият кръг на разширяване на ядрения клуб обаче беше далеч по-безотговорен и по-опасен. Разпространението зависи от това дали по-бедните и по-нестабилни държави биха могли да се захванат с обогатяването на уран или да придобият тайно плутоний. \nСтана ясно, че някои държави разработват ядрено оръжие, и бяха спрени от превантивни военни удари - като Ирак и Сирия. Други, включително Южна Африка, Украйна и Либия, бяха убедени да спрат своите ядрени проекти. \nПакистан беше рядък измамник, който успя да скрие ядреното си обогатяване, шокирайки света, когато изпробва бомба през 1998 г. Пакистан с основание прие, че щом дадена страна докаже ядрената си способност, се смята за твърде опасно да бъде върната назад чрез разоръжаване. \nВъпреки това, до официалното превръщане на Северна Корея в ядрена държава през 2006 г. ядреният клуб остана малоброен (осем държави) и се смяташе, че е управляем. Защо? \nПърво, изглеждаше малко вероятно тези ядрени държави, които бяха сравнително прозрачни и демократични (Великобритания, Франция, Индия, Израел и Съединените щати), да започнат ядрена война. \nВторо, се смяташе, че напредналите, но автократични ядрени държави (Китай и Русия) биха загубили прекалено много от глобализираната търговия и националния си просперитет, за да започнат ядрена война, от която всички ще загубят. \nТрето, всяка нестабилна и нарушаваща международните закони ядрена нация (Пакистан) се приема, че е възпирана и държана под контрол от намиращ се до нея ядрен съперник (Индия). \nЯдрената способност на диктаторската Северна Корея (и вероятно най-скоро теократичния Иран) поставя нови опасности далеч отвъд простата аритметика на \"повече ядрени народи, по-вероятна ядрена война\". \nНито Северна Корея, нито Иран са демократични. Нито една от тях не е стабилна държава. \nНито има непосредствен ядрен съперник, който да ги възпира и да ги убеди да не се осмеляват да използват ядрено оръжие. И двете страни започнаха ядрените програми в тайна. И двете мразят Съединените щати и техните съюзници. \nПо-важното е, че техните явни нарушения на споразуменията за неразпространение на ядреното оръжие и тяхната забележима агресивност ще накарат сравнително мощни регионални съседи - като Египет, Япония, Саудитска Арабия, Южна Корея и Тайван - да обмислят развитието на ядрените си способности. \nТогава клубът може да стане голям бързо. \nНе всички от тези потенциални ядрени сили са демократични. Но те споделят една проамериканска перспектива. \nЕдна разочарована Америка може да почувства, че Китай и Русия са насърчили измамни страни като Иран и Северна Корея да разработват програми за ядрено оръжие, като егоистично са предположили, че ракетите на тези страни ще бъдат насочени на Запад, а не на изток. Така че сега Съединените щати са в парадоксална позиция. Те искат да се спре цялото разпространение на ядрени оръжия. Но Америка също така предполага, че следващите ядрени сили (за разлика от досегашните) ще бъдат проамерикански – своеобразно отмъщение към Китай и Русия, които позволяват на своите неконтролируеми приятели да развиват ядрени способности. \nОрганизацията на обединените нации и международните организации за неразпространение на ядреното оръжие, макар и с добри намерения, досега са се доказали като импотентни. \nНо въпреки хаоса, до 2006 г. имаше подразбиращи се правила за осемчленния ядрен клуб. Сега, след налудничавите заплахи на Северна Корея, тези общи предположения за ядрения покер са нищожни. И никой не знае какво да очаква.  \n", "date": "2017.11.03", "title": "\"Вашингтон таймс\": Кой трябва да има ядрено оръжие? И защо?"}
{"url": "https://www.blitz.bg/svyat/zemyata-se-raztrese-blizo-do-blgariya_news555170.html", "text": "\n Земен трус с магнитуд 3,7 по Рихтер е бил регистриран днес в района на Тива, Централна Гърция, става ясно от сайта на Европейския сеизмологичен център. \nТрусът е бил усетен и в Атина. Няма данни за пострадали и разрушения. \n \n \n", "date": "2017.11.03", "title": "Земята се разтресе близо до България"}
{"url": "https://www.blitz.bg/svyat/tpunger-gey-zarazyaval-umishleno-partnorite-si-s-khiv-no-si-mislel-che-zdravoslovnoto-mu-khranene-i-pieneto-na-urina-shche-go-izlekuvat_news555175.html", "text": "Фризьор е съден за това, че умишлено е заразявал своите секс партньори с ХИВ. Той обаче твърди, че пие собствената си урина, защото смята, че така ще се излекува. Дерил Роуи отрича да е предавал смъртоносната болест на своите партньори, а също и, че е изпратил съобщение до един от тях, в което казва: „Имам ХИВ. Много смешно, опа“, пише в. \"Метро\".\nТой каза пред съдебните заседатели, че не може да си спомни за повечето разговори, които е водил с първата си жертва след половите им актове. Но по думите му, сигурно са „били отвратителни“ и са били написани, „само за да се провокира реакция“. \nСъщо така той не може да си спомни за разговори с жертвите си, в които той ги предупреждава, че е болен от ХИВ, а също и от гонорея. \nПрокурор Керълайн Карбъри каза, че тези твърдения, както и твърдението му, че алтернативна терапия с урина ще го излекува, са „пълни глупости“, с които той обяснява личната си кампания да заразява мъже с ХИВ. \n  \nГоворейки за пиенето на собствената си урина, подсъдимият попита: „Защо ще я пия всеки ден, ако не смятам, че ще ме излекува“. \nКарбъри му отговори: „Защото, поради някакви причини, вие не сте искали да се лекувате“. \nРоуи на свой ред отвръща: „Исках да се излекувам. Мислех, че ще се излекувам“. \nПодсъдимият също призна, че е излъгал лекар, след като е научил за диагнозата си, когато е казал, че не прави небезопасен секс. Той също призна в съда, че не е прочел дадените му за болестта информационни материали, защото не вярва в методите на модерната медицина. \nПо думите му, той се е чувствал „твърде срамно“, за да каже на лекаря си за алтернативната терапия с урината, на която той се подлагал. \nФризьорът също обвини своя лекар, че му се е подигравал, че е „веган“, който, според него, щял да му помогне да победи вируса. \n27-годишният,  родом от Единбург, е съден в съда в град Люис е обвинен в умишлено заразяване на мъже с ХИВ. \nОбвинението твърди, че фризьорът е водил лична кампания да зарази с болестта колкото се може повече мъже. \nВ съда също повечето заразени от вегана мъже потвърдиха, че той не им е казвал, че е носител на болестта. Роуи на свой ред отрича тези твърдения. \nПроцесът продължава.  Превод и редакция: БЛИЦ \n \n", "date": "2017.11.03", "title": "Тъпунгер: Гей заразявал умишлено партньорите си с ХИВ, но си мислел, че здравословното му хранене и пиенето на урина ще го излекуват"}
{"url": "https://www.blitz.bg/svyat/izvnredno-rukhna-otbranata-na-idil-siriyskata-armiya-izkhvrli-teroristite-ot-deyr-ez-zor-i-osvobodi-iztsyalo-strategicheskiya-grad-karta_news555172.html", "text": "\n Отбраната на \"Ислямска държава\" рухна, сирийската армия си е върнала контрола върху Дейр ез-Зор, оповести държавната телевизия на Сирия, предаде BBC. „Градът е напълно освободен от терористи и те отстъпват към Ефрат“, е оповестила телевизията. \nНачело с \"Тигрите\" и 4-та механизирана дивизия сириxската армия е продължила своето настъпление от неотдавна освободения район Ал Хамидия към Шейх Ясин. \nСкоро след началото на атаката армейците са разкъсали отбраната на ИДИЛ в Шейх Ясин и напълно са освободили този район. \nОсвен това въоръжените сили на Сирия с подкрепата на руските ВКС са взели под свой контрол районите Ал Баайн и АбуАбед, а са освободили Ал Рашидии и Ал Арди. \nВ хода на боевете са унищожени множество джихадисти и военна техника. \nГрадът бе под контрола на „Ислямска държава“ от 2014 г. Той е от стратегическо значение за групировката заради разположението му близо до границата с Ирак. \nСирийската обсерватория за човешки права също потвърди, че правителствените сили са поели контрола над града след продължителни сражения. \n\"Сирийските въоръжени сили трябва да бъдат поздравени с освобождаването на този изключително важен пункт. По същество това беше военната столица на терористите. Сeга започва заключителната фаза по унищожаването и пълното прогонване на джихадистите от територията на цяла Сирия\", коментира военният експерт Владимир Козин.  Превод: БЛИЦ \n", "date": "2017.11.03", "title": "Извънредно! Рухна отбраната на ИДИЛ, сирийската армия изхвърли терористите от Дейр ез-Зор и освободи изцяло стратегическия град (КАРТА)"}
{"url": "https://www.blitz.bg/svyat/golyama-tragediya-v-germaniya-mzh-zastrelya-mayka-si-i-priyatelkata-y-po-tyakhno-zhelanie-video_news555152.html", "text": "\n Няколко жертви на стрелби регистрира германската полиция, съобщи местната преса. Три бездиханни тела откри полицията в баварския град Алтфраунхофен след странно обаждане в участъка. Мъртвите са напуснали този свят от огнестрелни рани, пише в. „Билд“, цитира Монитор.  \nСпоред разследващите става дума за смразяваща семейна трагедия, заяви източник от полицията пред вестника. Специалистите смятат, че 49-годишен мъж е застрелял майка си (на 83 години), приятелка на майката (61 г.), а след това и себе си. Преди това мъжът се е обадил в полицията и казал да дойдат да приберат „трите трупа“. \nСлед това затворил и повече не отговарял на обажданията от полицейския оператор. След като малко по-късно служителите на реда пристигнали на място и огледали къщата, открили три трупа. По време на огледа било открито прощално писмо, според което убийството на жените е извършено по тяхно желание от мъжа, който след това също решил да прекрати отношенията си с живота. \nПо писмото криминалистите открили отпечатъци на убиеца-самоубиец. Оръжието на убийството е било незаконно, установила проверка. Живееща в съседната къща жена е споделила пред „Билд“, че двете жени били тежко болни, а мъжът също не бил в добро здраве – дори само защото тежал близо 300 килограма и страдал от депресия. Всички те живеели от социални помощи и от пенсията на майката. \nВ същото време  Според свидетели на входа на магазина се стигнало свада между двама мъже, след която единият от тях измъкнал и без много да му мисли решил спора, като гръмнал опонента си (малко по-късно той починал в болницата). Извършителят след това си плюл на петите и изчезнал в околните преки. На паркинга останали само няколко близки на загиналия, които трябвало да бъдат упокоявани от полицейски психолог заради ужасния стрес, в който изпаднали. Няма данни да има опасност за други жители на Бремен. Инцидентът се разследва от местната полиция.\n", "date": "2017.11.03", "title": "Голяма трагедия в Германия! Мъж застреля майка си и приятелката й по тяхно желание (ВИДЕО)"}
{"url": "https://www.blitz.bg/svyat/belgradskiyat-vpravda-ruskite-an-26-sa-spasenie-za-srbskata-armiya-i-v-mir-i-vv-voyna_news555186.html", "text": "\n \"Ан-26\" са спасение за сръбската армия и в мир, и във война, пише във водеща статия сръбският в. \"Правда\", цитиран от \"Фокус\". Вестникът отбелязва, че \"е напълно погрешно мисленето за важността на бойната авиация в сравнение с транспортирането на войските\". \nРуските \"Ан-26\" ще позволят бързо прехвърляне на военнослужещи и техника от Белград в Ниш или на което и да е друго място, като същевременно самолетът може да бъде използван при природни бедствия, пожари, наводнения или за хуманитарни операции.\" \nСпоред Давор Лукач от агенция \"Фонет\", който от години се занимава с проблемите на сигурността, фактът, че двата транспортни самолета идват директно от руската армия показва, че те са напълно изправни и се намират в летателен режим и е достатъчно сръбската армия да разполага с добре подготвени пилоти, за да бъдат приети на въоръжение. \n\"Правда\" пише, че сръбската армия разполага с още един \"Ан-26\", произведен през 1976 г., който въпреки че не е изразходвал напълно летателния си ресурс трябва да бъде ремонтиран. \n", "date": "2017.11.03", "title": "Белградският в.\"Правда\": Руските \"Ан-26\" са спасение за сръбската армия и в мир, и във война"}
{"url": "https://www.blitz.bg/svyat/national-interest-moderniziraniyat-su-57-shche-bde-sposoben-na-mnogo-neshcha_news555058.html", "text": "Бъдещата модернизация на перспективния руски самолет Су-57 до изтребител шесто поколение ще изиска от Русия изключително сериозни усилия и време. Това заявил в своя публикация в изданието The National Interest американският военен експерт Дейв Маджумдар.\nСпоред него, неотдавнашните изявления на бившия главнокомандващ на руските ВКС Виктор Бондарев, че Т-50 (заводското означение на Су-57) може да бъде доработен до модел от шесто поколение, не трябва да се възприема буквално. За това е още рано да се говори и поради факта, че самият Т-50 по същество още не е пуснат в серийно производство. \n  \nМаджумдар също така отбелязва, че ВВС на САЩ съвместно с американския флот разглеждат перспективата за създаване на изтребител от 6-о поколение, обаче никакви конкретни характеристики за новия самолет не са обявени. \n  \nВ Пентагона вече изучават предполагаеми варианти на наследника на Lockheed Martin F-22 Raptor, но американските военни извънредно педантично разглеждат различните по-нататъшни сценарии. За сега Щатите само се ориентират към 2030 г., по-нататък обаче не са помръднали. \n  \nПо такъв начин, обобщава Дейв Маджумдар, не е ясно по какъв начин руските военни са определили изискванията, които да предявят към своите изтребители „в далечно бъдеще”. Той също така счита, че в този момент няма достатъчно основания да се прави извод, че Су-57 ще се окаже актуален в продължение на три десетилетия, заемайки през това време лидерско място в рейтингите на най-съвременните изтребители. \n  \nЕкспертът обаче допуска, че изявлението на Бондарев определено има някакви основания и в Русия може би действително се разработва нов боен самолет, като е напълно възможно той да бъде създаден на основата на обновен ПАК ФА (Т-50). По такъв начин, обобщава Маджумдар, модернизираният Су-57 ще бъде способен на много неща. \n  Превод и редакция: БЛИЦ \n \n", "date": "2017.11.03", "title": "National Interest: Модернизираният Су-57 ще бъде способен на много неща"}
{"url": "https://www.blitz.bg/svyat/koshmar-v-shvetsiya-vzriv-v-diskoteka-v-malmo_news555107.html", "text": "\n Мощна експлозия е разтърсила популярна дискотека в шведския град Малмьо, не е изключено да е била поставена бомба, съобщава „Дейли Стар“. \n „Нощният клуб бе взривен, бяха чути няколко силни експлозии“, свидетелства местен жител. Още няма данни за жертви, на място са пристигнали полицаи и сапьори, които са отцепили района. \n От шведската полиция информираха, че към момента не е ясно какво се е взривило, и успокоиха, че взривът е причинил само материални щети. \n Екплозията е станала към 00,30 ч. Местно време и е била толкова силна, че е чута в целия град. \n Преди година входът на клуба „Бабел“ и паркирана наблизо кола пострадаха сериозно от подобен взрив, който счупи прозорците до третия етаж на сградата, както и на съседния блок. \n Шведският журналист Петер Имануелсен, който брои експлозиите в страната, отчете в своя влог, че снощният взрив е 12-тият, разтърсил Швеция през последните 24 дни. \n Малмьо напоследък отбелязва рязко покачване на насилието свързано с местни банди, воюващи за територии за пласиране на дрога. В града има опасни бедни квартали с емигранти, като според статистиката 31% от населението му е родено в чужбина, а 41% от жителите нямат шведски корен. \n", "date": "2017.11.03", "title": "Кошмар в Швеция! Взрив в дискотека в Малмьо"}
{"url": "https://www.blitz.bg/lyubopitno/nauka-i-tekhnologii/turtsiya-pravi-nov-svoy-avtomobil_news555120.html", "text": "Πeт тypcĸи ĸoмпaнии, пoд ĸoopдинaциятa нa Tъpгoвcĸaтa ĸaмapa, щe cъздaдaт ĸoнcopциyм, ĸoйтo тpябвa дa зaпoчнe пpoизвoдcтвoтo нa тypcĸи aвтoмoбил, пpeдaвa в-ĸ \"Caбax\", цитиран от money.bg\nOбeдинeниeтo вĸлючвa Аnаdоlu Grоuр, ĸoятo пpoизвeждa вaнoвe, aвтoбycи и пиĸaпи зaeднo c япoнcĸaтa Іѕuzu Моtоrѕ Ltd., пpoизвoдитeлят нa тypcĸитe бycoвe ĸapcaн, ВМС и Vеѕtеl - eднa oт вoдeщитe мecтни ĸoмпaнии зa eлeĸтpoниĸa, пpитeжaвaнa oт Zоrlu Grоuр и тeлeĸoмyниĸaциoнния гигaнт Тurkсеll. \nΠpoтoтипът нa aвтoмoбилa тpябвa дa бъдe гoтoв дo 2019 г., a мacoвoтo пpoизвoдcтвo дa зaпoчнe oт 2021 г. \"He мoжeм дa тoлepиpaмe ниĸaĸвo зaбaвянe\", зaяви нa цepeмoниятa пpeзидeнтът Peджeп Taйип Epдoгaн. И oбeщa, чe щe cи ĸyпи пъpвия aвтoмoбил, cлязъл oт пoтoчнaтa линия.\n", "date": "2017.11.03", "title": "Турция прави нов свой автомобил"}
{"url": "https://www.blitz.bg/svyat/ekshn-v-kafe-v-chikago-sled-narkosdelka-ima-zhertva_news555138.html", "text": "Неизвестен мъж откри стрелба в заведение в американския град Чикаго. При нападението е убит един човек, а други двама са ранени, съобщават световните осведомителни агенции.\nСред пострадалите е и 12-годишно момче. \nИнцидентът станал малко след 20.00 ч. в четвъртък вечер. Мъжът, който започнал да стреля, бил с маска и все още не е задържан. \nПричината за конфликта, по данни на полицията, е неуспешна сделка между стрелеца и жертвата за продажба на наркотици.\n", "date": "2017.11.03", "title": "Екшън в кафе в Чикаго след наркосделка, има жертва"}
{"url": "https://www.blitz.bg/svyat/nato-km-kim-chen-un-shche-te-napravim-na-pukh-i-prakh-ako_news555139.html", "text": "НАТО разкри, че Европейските сили за отбрана са готови да контрират всяка една атака от страна на Северна Корея от всяка една посока.  Йенс Столтенберг, генералният секретар на организацията, обяви способностите ѝ на пресконференция в Сеул.\nГоворейки в южнокорейската столица, той каза: „Имаме способностите да спрем всяка една атака“. „Това е начинът, по който НАТО се справяше със заплахите с балистични ракети по време на Студената война. Това е начинът, по който НАТО ще отговори на заплахите на Северна Корея. НАТО е готова да отговори и контрира всякакви атаки от всяка посока“, каза още той. \nПо думите му, Северна Корея разработва балистични ракети, способни да ударят Северна Америка, както и Европа. „Въпреки това, НАТО се фокусира върху дипломатическите, икономическите и политическите санкции срещу Северна Корея, за да постигне „мирно решение“ на кризата на Корейския полуостров“, добави той.   Превод и редакция: БЛИЦ \n \n", "date": "2017.11.03", "title": "НАТО към Ким Чен Ун: Ще те направим на пух и прах, ако …"}
{"url": "https://www.blitz.bg/svyat/umerenata-opozitsiya-v-khama-neochakvano-udari-po-siriyskata-armiya-s-amerikanski-ptrk-tow_news555051.html", "text": "Джихадистите от различни групировки в Сирия се обединяват в неочаквани и трудно обясними съюзи, за да попречат на настъплението на сирийската армия.\nРуската Федерална агенция за новини с позоваване на Al Masdar News съобщи, че отряди на протурската Свободна сирийска армия (ССА) преминали на страната на групировката „Джебхат Фатх аш-Шам” в северната част на провинция Хама. По време на атака на позиции на сирийската армия те използвали американски противотанкови ракети TOW. \n  \nСпоред изданието, това е много странно, тъй като по-рано между ССА и „Джебхат ан-Нусра” (преименувана на „Джебхат Фатх аш-Шам”) имало сериозни разногласия. ССА е създавана конкретно за противодействие на Башар Асад, докато „Нусрите” са дъщерна структура на ИД. Първите не са причислявани от Запада за терористи, съответно са защитени против сирийски и руски удари и получават американско оръжие, включително американски ПТРК. \n  \nТова още един път потвърждава руската позиция за размитите граници между „умерените” и „неумерените” терористи. \n  Превод и редакция: БЛИЦ \n \n", "date": "2017.11.03", "title": "„Умерената опозиция” в Хама неочаквано удари по сирийската армия с американски ПТРК TOW"}
{"url": "https://www.blitz.bg/svyat/na-polskata-podvodnitsa-orzel-izbukhna-pozhar-i-stranata-ostana-bez-podvoden-flot_news555099.html", "text": "Полските медии разпространиха информация за пожар на борда на полската дизел-електрическа подводница Orzel, построена в СССР през 1985 г. Инцидентът станал още на 27 септември, но досега е укриван.\nПодводницата се намира в непрекъснат ремонт от 2014 г. в Гдиня. Пожарът възникнал в сектора на акумулаторните батерии при участието на неколцина работници. \n  \nЗа потушаване на пожара са извикани не само заводските, но и градски и военни противопожарни коли, включително наряди от военната жандармерия. \n  \nСъобщава се поне за един пострадал. В момента на възникване на пожара на борда имало само четирима членове на екипажа. \n  \nПолските ВМС сега нямат нито една изправна подводница. През 2002 г. са получени от Норвегия четири малки подводници тип „Kobben”, строени през 1960-те години, но до края на тази година подлежат на бракуване. \n  \nПолша планира до 2025 г. да купи три подводници по програма Orca. \n  \nПодводницата Orzel е първата построена за експорт подводница от съветския проект 877 „Палтус”. Тъй като е разработена според изискванията на полския флот, получила кодовото име „Варшавянка”. Полският флот планирал да получи от СССР общо четири подводници от експортния проект, но сложното икономическо положение на Полша и разпадането на СССР провалили плановете. \n  \nПодводницата Orzel има подводно водоизместване малко над 3000 тона, дълга е 73 м. \n  Превод и редакция: БЛИЦ \n \n", "date": "2017.11.03", "title": "На полската подводница Orzel избухна пожар и страната остана без подводен флот"}
{"url": "https://www.blitz.bg/svyat/otvrat-ispanets-tvori-izkustvo-gol-prikleshchil-mzhkoto-si-dostoynstvo-mezhdu-bedrata-snimkivideo-18_news555156.html", "text": "Пърформанс артистът от Барселона Адриан Пино Оливера се е специализирал в позирането гол, с притисната и скрита между бедрата мъжественост, пред шедьоври на световното изкуство, съобщава в. \"Метро\", цитиран от \"Монитор\".\nТой се е разсъбличал пред едни от най-култовите платна, скулптури и архитектурни паметници на културата. Но след като позира пред картината на Тинторето \"Млечният път\" , изложена в лондонската Национална галерия, артистът беше арестуван и стоя зад решетките 7 часа. Преди това Оливера беше залял голото си тяло с мастило. \n  \nКогато преди време той позира гол пред фонтана \"Треви\" в Рим, той беше глобен 55 евро, но артистът не плати глобата. \"Никога не плащам, когато творя изкуство, защото това би било предателство към моите арт принципи!\", твърди испанецът. \nТой се определя като \"гаджето на Венера\" и към месец декември се надява да е позирал пред 22 шедьовъра на световното изкуство. Адриан старателно криел пениса между бедрата си по време на пърформансите си, защото женското начало било по-висше от мъжкото. По този начин той извършвал \"символична кастрация\" над себе си.\n \n    \n", "date": "2017.11.03", "title": "Отврат: Испанец твори \"изкуство\" гол, приклещил мъжкото си достойнство между бедрата (СНИМКИ/ВИДЕО 18+)"}
