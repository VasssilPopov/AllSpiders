{"url": "https://www.blitz.bg/svyat/kim-chen-un-izkachi-sveshchen-vrkh-visok-2-744-metra-gazeyki-v-plten-snyag-samo-s_news570532.html", "text": "Севернокорейският лидер Ким Чен Ун е изкатерил  2 744-метров връх само с официални черни кожени обувки, твърди държавната медия на Северна Корея, цитирана от световните осведомителни агенции.\nПектусан е свещен връх в корейския фолклор. Той се намира в планините на границата между Китай и Северна Корея и е най-високият връх на Корейския полуостров. Той често се споменава в историите на пропагандата на семейство Ким. \nСпоред съобщението на медията, Ким Чен Ун е изкачил Пектусан. \"минавайки през плътен сняг\". И е наредил в района да бъде построен нов хотел, както и няколко места за почивка. \nГ-н Ким съобщава, че паметникът на върха и близкото съединение трябва да бъде \"издълбан\" и че трябва да се построи нов хотел и няколко спирки за почивка. \n„В очите му се виждаше излъчването на една надарена велика личност, отразяваща величествения дух на планината - духа на великия социалистически народ, който се развива динамично”, пише вестник Rodong Sinmun.\n", "date": "2018.01.10", "title": "Ким Чен Ун изкачи свещен връх, висок 2 744 метра, газейки в плътен сняг само с..."}
{"url": "https://www.blitz.bg/svyat/v-sashch-i-v-kanada-e-tolkova-studeno-che-stklata-na-prozortsite-se-pukat-rekordni-studove-i-tonove-snyag-snimki_news570475.html", "text": "При нас есента трудно се предава на зимата. А скиори и сноубордисти така им се иска зимата да бъде една от снежните. Други пък просто искат да има толкова сняг, колкото за един снежен човек. Междувременно в САЩ най-вероятно молбите на колегите по сняг са били чути, и то как. Цялата страна е връхлетяна от сурова зима, при това с всичка сила. В много градове падна огромно количество сняг, а студовете направо са исторически.\nМакар и там да е истинска зимна приказка, щетите от непредсказуемите студове са просто огромни. Редица градове почти изцяло са парализирани, отменени са полети, а броят на загиналите гони 30. Вижте сами мащабите на природната снежна стихия.   \nТрудно ще закусиш Централният парк в Ню Йорк. \n Толкова е студено, че някой си е дал якето на кученцето \n \nНиагарският водопад 160 сантиметра сняг за два дни \n Дори бръсненето е проблематично \n Канада също си го получи  \n Фар на езерото Мичиган  \n Крановете замръзват мигновено  \n Верни фенове на Buffalo Bills \n От студа и стъклата се пукат  \n Фонтан в парка Форсайт \n Замръзнала пара от канализацията  \n Водопад Миннехаха \n Залива около Чикаго \n Автомобил под лед \n Замръзнало цвете \n Пенсилвания. 135 сантиметра за 30 часа \n Проблем и в бензиностанциите \n Още един водопад в Канада \n Превод и редакция: БЛИЦ \n", "date": "2018.01.10", "title": "В САЩ и в Канада е толкова студено, че стъклата на прозорците се пукат. Рекордни студове и тонове сняг! (СНИМКИ)"}
{"url": "https://www.blitz.bg/svyat/mzh-vze-na-stop-bremenna-zhena-iznasili-ya-pred-5-godishnoto-y-dete-no-tya-uspya-da-zakhape-penisa-mu-i_news570525.html", "text": "Мъж от Южна Африка е обявен за издирване, след като е обвинен в изнасилване. Неговото мъжко достойнство е било нахапано от неговата жертва, предават световните осведомителни агенции.\nСпоред данни на следствието жената била бременна и пътувала на автостоп в провинция Мпумаланга в северозападната част на страната, заедно с 5-годишния си син. Спрели й двама мъже и я качили в автомобила си. \nТогава един от тях я изнасилил пред детето й, като я заплашил с нож. Но жертвата успяла да ухапе интимните части на насилника, който избягал. \nПолицията предупредила всички медицински заведения в околността да подадат сигнал, ако пред тях се представи пациент със споменатите наранявания. \n \n", "date": "2018.01.10", "title": "Мъж взе на стоп бременна жена, изнасили я пред 5-годишното й дете, но тя успя да захапе пениса му и..."}
{"url": "https://www.blitz.bg/ikonomika/putin-obyavi-senzatsionna-finansova-novina_news570529.html", "text": "\n Руският президент Владимир Путин, който се стреми да спечели четвърти мандат на президентските избори през март, обяви днес предсрочно увеличение на минималната заплата. Според него това ще облагодетелства четири милиона руснаци. \nПоследният мандат на Путин бе белязан от болезнена криза с покупателната способност на руснаците. Няколко часа преди откриването на предизборния му щаб, той посети Тверския вагоностроителен завод. \n„Динамиката на руската икономика остава положителна. Можем да изравним минималната заплата с жизнения минимум от 1 май тази година, а не от 1 януари 2019 година, както се предвиждаше досега“, посочи Путин. \nМинималната заплата ще бъде увеличена до 11 163 рубли (163 евро по сегашния курс) спрямо 9489 рубли (139 евро) от 1 януари. \n \n", "date": "2018.01.10", "title": "Путин обяви сензационна финансова новина"}
{"url": "https://www.blitz.bg/layfstayl/svetski/nevizhdana-do-sega-snimka-na-megan-markl-kato-zadrstenyachka_news570522.html", "text": "Меган Маркъл стана още по-известна из целия свят, след като успя да оплете в мрежите си принц Хари. Тя до такава степен омая внука на британската кралица, че той ѝ падна на едно коляно и предложи брак.\nТези дни на бял свят изплуваха невиждани до сега снимки на 36-годишната звезда от сериала „Костюмари“ и годеница на Хари. Фотосите показват, че тя невинаги е била такава красива чаровница, каквато я познаваме.   \nСподелени в InTouch от полусестрата на Меган, Саманта Грант, любопитните кадри показват двете сестри, като Меган се усмихва в обектива в чифт огромни очила и дълга, разрошена коса. \nСнимката е направена когато Маркъл е била или тийнейджърка, или  на двадесет и нещо години. Тоалетът ѝ е просто потресаващ, казват потребители, които познават изтънчената Меган като самото въплъщение на добрия вкус и безупречна визия. \nГоворейки за поведението на Меган като дете, Саманта описа полусестра си, с която тя е била някога много близка, като „доста добро и възпитано дете“, което е демонстрирало зрялост и „дипломация“, неприсъщи за годините ѝ. Превод и редакция: БЛИЦ \n \n", "date": "2018.01.10", "title": "Невиждана до сега СНИМКА на Меган Маркъл като задръстенячка"}
{"url": "https://www.blitz.bg/stsena/nov-seksskandal-raztrese-kholivud-nyama-da-povyarvate-kakva-bomba-khvrli-maykl-dglas_news570488.html", "text": "Холивудският актьор Майкъл Дъглас реши да се изправи пред обвинения, които той предвижда, че е възможно скоро да се появят в медиите. Звездата предполага, че таблоидите ще получат информация, че преди 32 години той е мастурбирал пред служителка, съобщиха световните медии.\nВ интервю пред DeadLine Дъглас заяви, че всяка информация, която ще получат, е невярна. Артистът добави, че вероятно материалите ще твърдят не само, че е мастурбирал пред жената, ами и че я е обиждал, а после е направил всичко, за да я спре да си намери работа в Холивуд. Превод: БЛИЦ \n", "date": "2018.01.10", "title": "Нов сексскандал разтресе Холивуд! Няма да повярвате каква бомба хвърли Майкъл Дъглас"}
{"url": "https://www.blitz.bg/svyat/vlna-ot-gnyav-saudittsi-si-izgubikha-uma-i-spretnakha-ednopolova-svatba-kray-meka-eto-kakvo-im-se-sluchi-video_news570480.html", "text": "Саудитската полиция арестува група мъже, заради видеоклип, предизвикал експлозия от гняв в консервативното кралство. Клипът показва еднополова сватба, заснета в околностите на свещения град Мека, предаде IslamNews.\nНа видеото мъжете вървят ръка за ръка и са засипани с конфети, докато един от тях е облечен с булченско було. \nПолицията в Мека е идентифицирала гражданите и веднага ги е арестувала. Прокуратурата не разкрива имената на задържаните. Превод: БЛИЦ \n \n", "date": "2018.01.10", "title": "Вълна от гняв: Саудитци си изгубиха ума и спретнаха еднополова сватба край ... Мека! Ето какво им се случи (ВИДЕО)"}
{"url": "https://www.blitz.bg/svyat/v-sauditska-arabiya-zhena-za-prvi-pt-v-istoriyata-be-naznachena-na-mzhka-dlzhnost_news570514.html", "text": "В Саудитска Арабия жена за първи път ще стане директор на бензиностанция – удивително събитие, като се има предвид, че в кралството този отрасъл се намира изцяло под контрола на мъжете.\nМерват Бухари получи длъжността директор на бензиностанция и сега тя има собствен офис и подчинени, пише Saudi Gazette. „Бензиностанцията се намира на път в Източната провинция. Скоро жените ще започнат да шофират, а аз ще им давам увереност и подкрепа с моята работа. Планирам да направя специална бензиноколонка за жени, за да им е удобно“, казва Бухари. \nПо думите на Мерват, по-рано тя е работила като ръководител на медийния департамент на инвестиционен холдинг, който инвестира в бензиностанции. Компанията е имала нужда от жена с опит за ръководния пост на петзвездната бензиностанция. Така позицията била предложена на Бухари. „Възнамеряваме да гарантираме на жените сигурност на бензиностанциите. До нас ще построим търговски център, за да наемем още жени на работа“, отбелязва тя.     Превод и редакция: БЛИЦ \n \n", "date": "2018.01.10", "title": "В Саудитска Арабия жена за първи път в историята бе назначена на мъжка длъжност"}
{"url": "https://www.blitz.bg/layfstayl/shoubiznes/tedi-aleksandrova-posochi-kde-ima-khlyab-v-blgariya_news570503.html", "text": "Теди Александрова е едно от най-актуалните имена в поп-фолк жанра в последните няколко години. Младата изпълнителка не крие, че да бъде част от звездите на “Пайнер“ и за нея е било една мечта, която е щастлива, че е успяла да осъществи, пише planeta.tv.\n “Аз слушам всякакъв вид музика, но знаех, че поп-фолкът е стила, в който евентуално мога да постигна успехи в България и затова се насочих към него. За щастие този стил все повече се променя и се получава точно това, което на мен ми се прави“, откровена е изпълнителката. \n Тя е на мнение, че именно поп-фолкът е музиката най-характерна за Балканите и музиката, в която ще има хляб още дълги години. \n“Това е музиката, в която хората припознават себе си вече 20 години, което е съвсем показателно, че нещата не замират, както си мислят много “доброжелатели“. Напротив, ние се развиваме, правим по-разчупени, по-различни неща, като същевременно не забравяме и стойностния поп-фолк. Така че при нас има от всичко“, категорична е Теди Александрова. \n", "date": "2018.01.10", "title": "Теди Александрова посочи къде има \"хляб\" в България!"}
{"url": "https://www.blitz.bg/obshtestvo/frenski-ucheni-predupredikha-za-strashna-bomba-koyato-tska-v-cherno-more_news570385.html", "text": "\n Метановите хидрати в Черно море са на път да се дестабилизират поради увеличаването на солеността на този водоем, който някога e бил сладководно езеро, а това може да предизвика подводни свличания, сочат резултатите от изследване, цитирани от „Франс прес”. \nМетановите хидрати, които имат външния вид и плътността на леда, се съдържат в морските седименти и ги спояват.  \n\"Ако не са стабилни, седиментът може да се разпадне и това да стане причина за подводно свличане. Под въздействието на солта тези хидрати се разграждат и освобождават метан във водата, а впоследствие и в атмосферата\", заяви Стефан Кер от Френския институт за морски изследвания. \nУченият припомни, че метанът е газ с парников ефект, който надвишава 25 пъти този на въглеродния диоксид. Район с площ 2800 кв. км може да бъде повлиян от този феномен през следващите 5000 години. Става въпрос за обем от газ, достигащ 200 милиарда куб. м и равняващ се на 5-годишното потребление на природен газ от страна като Франция.  \nЯвлението е характерно за Черно море заради промените в солеността на водата му през хилядолетията. \"Преди 9000 години Черно море e било сладководно езеро, но концентрацията на солта във водата му се e увеличила след \"свързването\" му със Средиземно море и от 2000 години това влияе върху състава на седиментите\", поясни Кер.  \nДосега е наблюдавана единствено дестабилизация на хидрати, предизвикана от промени в температурата и налягането, отбелязаха учените.\n", "date": "2018.01.10", "title": "Френски учени предупредиха за страшна бомба, която цъка в Черно море!"}
{"url": "https://www.blitz.bg/obshtestvo/eu2018bg/ruski-i-blgarski-diplomati-sa-nishchili-prioritetite-na-sofiya-za-predsedatelstvoto-v-sveta-na-es_news570438.html", "text": "\n Първият заместник-министър на външните работи на Русия Владимир Титов е обсъдил в сряда с посланика на България в Москва Бойко Коцев приоритетите на София за председателството в Съвета на Европейския съ юз. \nКакто съобщават от руското външно ведомство, срещата се състояла по инициатива на българската страна. \n„В хода на беседата са обсъдени приоритетите на българското председателство в Съвета на ЕС през първата половина на 2018 година“, информираха от министерството. \nОсвен това, дипломатите са засегнали актуални аспекти от двустранното сътрудничество, включително съвместните мероприятия по празнуването на 3 март т.г. на 140-ата годишнина от освобождението на България в резултат от Руско-турската война от 1877-1878 година.\n", "date": "2018.01.10", "title": "Руски и български дипломати са нищили приоритетите на София за председателството в Съвета на ЕС"}
{"url": "https://www.blitz.bg/razvlechenie/tozi-pokhotlivets-ima-13-zheni-i-vsyaka-ot-tyakh-e-bremenna-tseliyat-svyat-e-izumen-snimka_news570422.html", "text": "\n Този човек живее в Индия и в момента има 13 жени. Интересното е, че всички са бременни едновременно. \n \n Разбира се, връзката с всяка от тях не се е случила едновременно, но разликата е от 3 до 4 седмици. \n Признават, че са съгласни и че се чувстват добре заедно, защото са като голямо и щастливо семейство. \n В Индия полигамните бракове са съвсем нормални и много хора ги практикуват, но никога досега мъж не е бил с 13 жени и всички са бременни. \n Целият свят е възхитен, поради хармонията и съгласието, които са между съпругите му, защото никога не е имало караница между тях, нито имат лошо мнение една за друга. \n Историята на това голямо семейство стана толкова популярна и завладяваща, че никой не се съмнява в нейната автентичност. \n", "date": "2018.01.10", "title": "Този похотливец има 13 жени и всяка от тях е бременна! Целият свят е изумен! (СНИМКА)"}
{"url": "https://www.blitz.bg/daydzhest/grmna-strashen-mezhdunaroden-skandal-svrzan-ss-siriya_news570457.html", "text": "\n Привляклата в последно време вниманието на пресата руска частна военна компания /ЧВК/ „Туран“, воюваща в Сирия, се оказа журналистическа измислица. До този извод стигнаха аналитиците от изследователската група Conflict Intelligence Team /CIT/. Тяхното разследване показа, че споменатото подразделение от наемници е просто плод на фантазията на един човек – журналиста Олег Блохин, пише „Медуза“. \nПрез 2017 г. в руските медии започнаха да се появяват материали за „Туран“, която наред с ЧВК „Вагнер“, уж воюва в Сирия и се състои от жители на страните от ОНД. Пишещите братя дори нарекоха новата частна армия „специалните сили от СССР“. Заинтересована от съобщенията в пресата,  CIT започва да анализира сведенията за „Туран“ в пресата и в интернет. Изучавайки подборка от снимки в Туитър на бойци с отличителни знаци на „Туран“, от изследователската група стигат до извода, че една от фотографиите е дело на журналиста Олег Блохин. Той живее в Латакия и периодически публикува репортажи от бойните действия в арабската република в изданията на регистрираната в Абхазия информационна агенция \nANNA News. Експертите от CIT съпоставили личните снимки на Блохин от социалната мрежа „ВКонтакте“ с постановъчните фотоси на бойците от „Туран“ и намерили в тях множество съвпадения - едни и същи тактически очила, модифициран автомат „Калашников“, пикап Toyota Tundra първо поколение, шлем и прочие военна екипировка. На основание на съвпадащите елементи аналитиците от изследователската група стигнали до извода, че на снимките в качеството на наемник е позирал самият Блохин, както и неговият приятел и оператор от руския тв канал РЕН Александър Ричков. На друга фотосесия на бойците от ВЧК, направена в населения пункт Ханасе, се виждат същите нашивки на „Туран“, публикувани по-рано от Блохин. От CIT предполагал, че снимките всъщност са на бойци от едно от формированията на сирийското опълчение. \nПрез май м.г. на сайта „Руска пролет“ бяха публикувани кадри от „първата бойна операция“ на „Туран“ и провинция Хама. Но от изследователската група смятат, че това всъщност е видеозапис на боеве на сирийската военна проправителствена групировка „Силите на Тигъра“. Тази групировка, съдейки от репортажите, е съпровождана постоянно от Блохин в качеството му на кореспондент и оператор. От CIT твърдят още, че руският журналист най-вероятно е причастен към написването на редица материали в пресата, посветени на „Туран“. В частност, статията в „Аргументи на седмицата“ по темата, подписана от някой си Александър Кондрашов, всъщност е дело на Блохин, твърдят експертите. Като допълнителен аргумент, че споменатата ЧВК е „измислица на един човек“, CIT посочват отсъствието в откритите източници на каквато и да било информация за подразделението на наемниците, каквато например съществува за „Вагнер“. \nВ коментар пред РБК относно разследването на изследователската група, самият Блохин нито потвърждава, нито отрича изнесените доводи и факти. Пред Znak.com  журналистът нарече проучването за „Туран“ „фейк и глупост“. „Защо свързват именно с мен появата на тази военна компания аз не знам. Разследването е основано само на клюки и догадки“, категоричен е Блохин. На свой ред колегата му Александър Ричков завява, че никога не е срещал бойци от „Туран“ и дори не е чувал за тяхното съществуване. Скоро след публикуването на разследването на CIT изданието ANNA News започна да сваля материалите на Блохин от своя сайт, пише „Медуза“. \nВ тази връзка пресата припомня, че действително съществуващата частна военна група „Вагнер“ се състои от руски наемници. Тя действа от 2014 г., когато участва в разоръжаването на украинската армия в Крим. Смята се, че групата е оказала и значителна помощ на сепаратистите в Донбас. През октомври 2015 г. бойците са дислоцирани в Сирия, където участват в редица сражения. Общата численост на „Вагнер“ в арабската република се оценява на около 400 души. \nИзточник: \n \n", "date": "2018.01.10", "title": "Гръмна страшен международен скандал, свързан със Сирия!"}
{"url": "https://www.blitz.bg/layfstayl/skorost/unikalno-bmw-postavi-rekord-po-neprestanen-drift-video_news570471.html", "text": "Урок за всички рейсъри преподаде инструктор от BMW. Йохан Шварц постави световен рекорд по непрестанен дрифт.\nТой се плъзга по писта в Южна Каролина в течение на осем часа и навъртя 374 километра. И всичко това – без спирка. \nНай-спиращия дъха момент бе зареждането на автомобила с бензин в движение. То се случи в самия вихър на дрифта.     \n", "date": "2018.01.10", "title": "Уникално! BMW постави рекорд по непрестанен дрифт (ВИДЕО)"}
{"url": "https://www.blitz.bg/lyubopitno/nauka-i-tekhnologii/stivn-khoking-otseche-zemyata-shche-se-prevrne-v-ad_news570461.html", "text": "Британският физик Стивън Хокинг смята, че Земята ще повтори съдбата на друга планета от Слънчевата система – Венера. Според учения, климатичните промени водят човечеството към измиране, а Земята заради жегата ще се превърне в истински ад.\nАко човечеството не намали емисиите на парниковите газове, то рано или късно средната температура на Земята ще достигне отметката от 460 градуса по Целзий. \nУчените смятат, че преди 4 милиарда години Венера практически е била точно копие на Земята – с атмосфера, растителност, но поради цяла редица причини планетата просто е „изгоряла“. \nОтчитайки, че средната възраст на Земята се оценява от учените на 4.5 милиарда години, в пълна безжизнена пустиня Земята ще се превърне само след 500 милиона години.   \nПри това Хокинг споменава и международните споразумения, насочени към намаляването на нивата на вредните емисии. Физикът обвини САЩ в подписването на „смъртната присъда“ на планетата след излизането на страната от Парижкото споразумение по климата. Превод и редакция: БЛИЦ \n \n", "date": "2018.01.10", "title": "Стивън Хокинг отсече: Земята ще се превърне в ад!"}
{"url": "https://www.blitz.bg/svyat/sapori-ottsepikha-rayona-na-amerikanskoto-posolstvo-v-kopenkhagen-snimki_news570456.html", "text": "Посолството на САЩ в Копенхаген е евакуирано заради открит подозрителен обект. На място е изпратен специализиран екип за обезвреждане на взривни устройства, съобщава \"Дейли мейл\".\nПодозрителният обект е открит близо до сградата, в която се помещава мисията на САЩ. Все още не е ясно какво е съдържанието му.  \nРайонът е отцепен от полицията.  \n", "date": "2018.01.10", "title": "Сапьори отцепиха района на американското посолство в Копенхаген (СНИМКИ)"}
{"url": "https://www.blitz.bg/stsena/golyama-novina-za-khyu-grant-v-sledvashchite-mesetsi-shche-stane-nay-shchastliviyat-chovek-na-zemyata-video_news570408.html", "text": "\n 57-годишният Хю Грант и неговата любима Ана Еберщайн очакват бебе. Това ще бъде третото дете на двойката. Новината беше потвърдена от майката на 39-годишната половинка на актьора. \n \"Много се радвам, че ще имам трети внук\", каза майката на Ана. \n Двойката вече има две общи деца: 5-годишен син и 2-годишна дъщеря. Хю има още две деца от предишната си връзка с Тинглан Хонг. \n Тази неделя актьорът и Ана Еберщайн се появиха заедно на червения килим на церемонията по връчването на наградите „Златен глобус“. \n Еберщайн беше облечена в черно, като по този начин подкрепи неофициалния дрескод на събитието и показа закръгленото си коремче. \n \n", "date": "2018.01.10", "title": "Голяма новина за Хю Грант! В следващите месеци ще стане най-щастливият човек на земята (ВИДЕО)"}
{"url": "https://www.blitz.bg/layfstayl/svetski/londonchani-v-ekstaz-zaradi-khari-i-megan-video_news570371.html", "text": "\n Принц Хари и Меган Маркъл направиха своята публична изява за 2018-а. Те са подкрепили радио станция, помагаща на проблемни младежи. Двойката се срещна с радиоводещи от Reprezent FM в Брикстън, Лондон, за да изразят подкрепа за стотици младежи в беда.Стотици фенове се наредиха на опашка пред станцията, в опит да се докопат до автограф.  \n Целта на радиото е да обучава ученици и абитуриенти в умения като общуване, радио представяне, аудио представяне, организация и т.н. Повече от 3 хиляди души са минали през програмата на радиото, а още 3 хиляди чакат. \n Двойката се сгоди преди месец и се очаква сватбата през май месец. \n \n", "date": "2018.01.10", "title": "Лондончани в екстаз заради Хари и Меган (ВИДЕО)"}
{"url": "https://www.blitz.bg/svyat/shokirashch-obrat-dvama-platili-da-bde-ubita-krasivata-teodora-na-grobishcheto-zashchoto-razvalyala-bogati-semeystva_news570364.html", "text": "\n Бързото развитие на случая с убийството на 32-годишната Дора Зембери доведе до нови разкрития, пише \"Български новини\". 58-годишният извършител разкрива нови подробности около престъплението, като твърди, че е имало две лица, които са му платили да убие младата жена. \nПо-конкретно, той споменава двама души - един адвокат и един човек на име „Хари“, който твърди, че е бил помолен да „надиграе“ Дора Зембери, защото преследва  и разрушава богати семейства.“ Дори той твърди, че са му дадени пари и плик, съдържащ снимка на 32-годишно момиче с 6000 евро. Като цяло хонорарът бил уговорен на 30 000 евро.   \n„През септември 2017 г. отидох при прокурора  да декларирам, че адресът ми се промени. По време на престоя ми в прокуратурата бях навестен от адвокат, с който бях говорил в съда и Коридалос. Той ме попита дали приемам наркотици. Освен това ми каза, че има работа за мен, и че ако се захвана с тази работа, ще мога да взема лодка и да имам законна работа. Той ме помоли да го чакам в кафенето срещу Евелиндон и да седя навън, за да мога да контролирам мястото. \nСлед известно време адвокатът пристигна с друг мъж, когото той ми представи като Грейс. На тази среща той ми каза, че има работа за мен за 30 000 евро, но трябваше да му кажа предварително дали ще го направя или не, защото няма да има връщане. Приех и ми каза, че има едно момиче, което е зло и е разрушило семейства. Той също така ми каза, че се опитал да я отстрани от работа, но не успял, че някои от хората, които тя лови, са богати и им причинява проблеми. \nДаде ми и 350 евро за наркотици. Този следобед в едно кафене ми даде папка, съдържаща снимката на момичето, и 6 000 евро. Каза ми също, че момичето ходи често в гробището и че трябва да я наблюдавам, за да видя дали тя ще извади нещо от чантата и го скрие до паметника на гроба. Каза ми да държа цветя и да остана незабелязан. Всъщност гледах момичето в гробището, но не видях нищо, което да се скрие в паметника. На редовни интервали срещнах адвоката, който излиза от дома си, преструваше се, че чете вестник и ми даваше хероин с амфетамин, скрит в хартиени топчета, като твърдеше, че това ще ме направи по-силен.   \nВ деня на случката, пристигнах в гробището около 3:20. Аз се разхождах и след известно време видях чантата и разбрах, че момичето е дошло. Мислех, че ще взема само чантата и няма да нараня момичето, но когато опитах да й взема чантата, тя ме изненада. Започнахме да дърпаме чантата в различни посоки. Тогава тя започна да ме бие. Аз извадих ножа и ѝ казах аз не искам да те нараня, искам само чантата. Последва борба, а после се случиха и нараняванията. В един момент, видях, че тя се държи за корема. Взех телефона ѝ и го дадох на пакистанци на Омония, както ми беше казал адвокатът да постъпя. \n", "date": "2018.01.10", "title": "Шокиращ обрат! Двама платили да бъде убита красивата Теодора на гробището, защото разваляла богати семейства"}
{"url": "https://www.blitz.bg/lyubopitno/kralitsa-elizabet-razkaza-za-edno-uzhasno-vozene-s-kalyaska_news570374.html", "text": "\n Кралица Елизабет Втора описа като ужасен изминатия от нея маршрут с каляска при коронацията й през 1953 г., предаде Франс прес. В рамките на документален филм на Би Би Си кралицата се оплака от комфорта в каляската. \"Пътуването не бе много удобно\", каза Елизабет Втора, имайки предвид каляската, използвана при коронацията на всеки британски монарх от Джордж Четвърти през 1821 г. \n Въпросната каляска е създадена през 18-и век и е използвана от кралицата при коронацията й, както и по други поводи, като честването на златния й юбилей на трона през 2002 г. \n Документалният филм, озаглавен \"Коронацията\", фокусира вниманието върху 2 юни 1953 г., когато кралицата е коронасяна след смъртта на баща си, крал Джордж Шести, предишната година. \n източник: dariknews.bg \n", "date": "2018.01.10", "title": "Кралица Елизабет разказа за едно ужасно возене с каляска"}
{"url": "https://www.blitz.bg/svyat/chavushoglu-predupredi-otnosheniyata-ni-ss-sashch-shche-se-vloshat-ako-te-ne-popravyat-greshkite-si_news570391.html", "text": "\n Министърът на външните работи на Турция Мевлют Чавушоглу заяви в сряда, че отношенията със САЩ се влошават заради отказа на Вашингтон да екстрадира ислямския проповедник Фетулах Гюлен и военната помощ за сирийските кюрди, предава Ройтерс.  \nВ изказването си пред местна агенция, Чавушоглу заяви, че връзките между съюзниците в рамките на НАТО ще продължат да се влошават, ако Вашингтон не поправи грешките си. \nАнкара се вбеси от отказа на Вашингтон да екстрадира Гюлен, който е смятан за организатор на неуспешния опит за военен преврат в Турция през юли 2016 година, както и от подкрепата на САЩ за кюрдските „Сили за самоотбрана“(YPG), които са издънка на терористичната организация „Работническа партия на Кюрдистан“(ПКК).\n", "date": "2018.01.10", "title": "Чавушоглу предупреди: Отношенията ни със САЩ ще се влошат, ако те не поправят грешките си"}
{"url": "https://www.blitz.bg/lyubopitno/nauka-i-tekhnologii/avtoritetnata-britanska-meteosluzhba-obyavi-prognozata-si-za-tsyalata-2018-godina-kakvo-ni-nosi-la-ninya_news570359.html", "text": "Според британските метеослужби, предстоящата 2018 година ще бъде доста топла, но по-скоро няма да бъде рекордна в температурно отношение. Шансовете да не бъде рекордна намаляват заради предстоящата хладна фаза на Тихоокеанската осцилация, известна като Ла Ниня.\nПрогнозите на авторитетната британска метеослужба за глобалните температури на планетата през 2018 г. са, че те ще бъдат по-високи от тези в прединдустриалните нива с от 0.88 до 1.12 градуса, информира Канал 3 Най-вероятната стойност на тази аномалия е един градус, т.е. с толкова глобалната температура на планетата ще превишава средната стойност от края на 19-и век. \nПо думите на професор Адам Скайфе, шеф на отдела за дългосрочни прогнози на Мет Офис, \"2018-а ще бъде много топла глобално, но е малко  вероятно да превиши стойностите на рекордната към момента 2016 година. Причината за това е наличието тогава на силен Ел Ниньо (положителна фаза), докато според очакванията на всички метеослужби, издаващи дългосрочни прогнози за развитието на феномена през настоящата година, той ще бъде на границата между неутрална фаза  и  слаба отрицателна такава (Ла Ниня) през повечето време до края на годината. \nПрофесорът уточнява, че прогнозата за глобалната температура през годината е базирана на преценката на развитието на главните фактори, които я определят и няма как да включат случайни и непредвидими фактори, като мощно вулканично изригване, например. \nТой посочва, че доста активният през изминалата година вулкан на Бали маунт Агунг е показвал доста признаци за предстоящо изригване и, ако  това се случи през тази година, каквато вероятност съществува, това би могло да доведе до частично \"маскиране\" на ефекта на глобалното затопляне с 2-3 десети от градуса. \nПрогнозата на Мет офис за изминалата година беше доста точна. Тя предвиждаше нива, по-високи от доиндустриалните такива с градус и 5 стотни (1.05 градуса). Предварителните  данни от периода януари-септември 2017-а, екстраполирани с неокончателните такива за последните месеци на миналата година са съвсем близки до тези предвиждания на централата. \nПрогнозата за 2018-а, дори с включените интервали на възможните статистически отклонения, я поставят сред най-топлите години от началото на измерванията. \nОт метеослужбата напомнят, че 16 от 17-те най-топли години от началото на измерванията са от 2000 година насам (седемнадесетата е 1998-а, когато беше предишният рекордно силен Ел Ниньо). \n \n", "date": "2018.01.10", "title": "Авторитетната британска метеослужба обяви прогнозата си за цялата 2018 година. Какво ни носи Ла Ниня?!"}
{"url": "https://www.blitz.bg/svyat/strelba-v-london-rayont-e-ottsepen-ot-politsiya_news570411.html", "text": "Един човек е пострадал при стрелба пред магазина на „Стокуел Роуд” в Лондон, съобщава Daily Star. Инцидентът е станал около 1 часа тази сутрин.\nПострадалият – мъж на 30 години, е откаран в болница. \nРайонът е отцепен от полицията. Органите на реда издирват стрелеца.  Превод: БЛИЦ \n \n", "date": "2018.01.10", "title": "Стрелба в Лондон, районът е отцепен от полиция"}
{"url": "https://www.blitz.bg/layfstayl/shoubiznes/lora-karadzhova-zaryaza-bashchata-na-dshcherya-si-chaka-golyamata-lyubov_news570388.html", "text": "\n Поп певицата Лора Караджова и бащата на дъщеря й Алиса Валентин Славов са разделени. Двамата не живеят под един покрив от четири месеца, но пазят в тайна краха на отношенията си.  „Да, няма да крия, вярно е, че сме разделени с Валентин“, разкри пред Love Style самата Лора и допълни:  \n„Спорно е да се каже точно откога не сме заедно-някъде от около четири месеца. Колкото и банално да звучи, се оказа, че имаме несходство в характерите и не можем да живеем под един покрив. Не сме разделени заради изневяра или трети човек, а просто не се разбирахме“.  \nЩерката на Данчо Караджов твърди, че двамата с бащата на малката Алиса са останали приятели.  \nИз светските среди се говори, че Караджов не харесвал зет си. Самата Лора обаче отрича баща й да е повлиял на решението й за раздяла.  \n„Няма нищо вярно в това. Аз и Валентин преценихме така. Винаги ще имам симпатии и добро отношение към него, защото той е баща на дъщеря ми“, категорична е Караджова. Тя твърди, че няма мъж в живота й, но се надява новата 2018-а да й донесе нова любов.\n", "date": "2018.01.10", "title": "Лора Караджова заряза бащата на дъщеря си, чака голямата любов"}
{"url": "https://www.blitz.bg/blits-tv/samo-v-shou-kolezhka-okrade-aneliya-paynerkata-byasna-za-dubliranata-pesen-videa_news570347.html", "text": "\n Младата надежда на фолка Лорена промотира новата си песен „Ако можеш“, която е по музика и аранжимент на Даниел Ганев. Парчето за кратко време се превърна в хит, но се оказа, че по-известната Анелия има песен, която безумно много прилича на тази. \n  \nМузиката е правена от друг композитор – Николай Пашев. Из фолксредите упорито се шушука, че младата певица по някакъв начин е прецакала актуалната си колежка. Възможно вината да е на композиторите, пише „Шоу“. \n  \nС отворена уста е останала Анелия, когато чула парчето на колежката си. Затова била принудена по най-бързия начин да пусне и своя проект. Направила му слайдшоу със снимки от последната си фотосесия, за да не убие хитовия потенциал на „Мило мое“. \n", "date": "2018.01.10", "title": "Само в \"Шоу\"! Колежка окраде Анелия! Пайнерката бясна за дублираната песен (ВИДЕА)"}
{"url": "https://www.blitz.bg/svyat/uchitelka-vzropta-sreshchu-niskata-si-zaplata-i-sled-tova-be-okovana-s-beleznitsi-i-vkarana-v-aresta-snimkivideo_news570307.html", "text": "Учителка по английски език от Луизиана, САЩ, бе изведена с белезници от заседание на училищния съвет, на което тя се оплакала от заплатите на педагозите, съобщава Fox News.\nКакто отбелязва изданието, Дейша Харгрейв се обърнала към членовете на съвета не по установения ред, като задавала иронично въпроси с изказ на възмущение. Полицейският служител, който бил дежурен в залата, й отправил предупреждение, след което поиска тя да напусне срещата и да излезе навън в коридора. Там той повалил жената на пода и й сложил белезници.  \nНе се уточнява дали служителят на реда е действал по свое усмотрение или е получил заповед от началниците си. Както отбелязва изданието, членовете на съвета няма да повдигат обвинения срещу оплакалата се учителка. \nВъпреки всичко Дейша Харгрейв е била вкарана в ареста за съпротива на полицейския служител. В момента се извършва проверка на случая.  Превод и редакция: БЛИЦ \n  \n", "date": "2018.01.10", "title": "Учителка възропта срещу ниската си заплата и след това бе окована с белезници и вкарана в ареста (СНИМКИ/ВИДЕО)"}
{"url": "https://www.blitz.bg/svyat/misteriya-v-tatarstan-eksploziya-na-yarka-sinya-svetlina-i-grokhot-v-noshchnoto-nebe-zemyata-se-tresevideo_news570172.html", "text": "Мистериозна ярка светлина, озарила нощното небе над голяма част от Русия, стана повод за страхове, че САЩ може да са нанесли ядрен удар по Северна Корея.  Експлозията на светлината, придружена със земетръс, също бе приписана на НЛО или взрив на метеорит в атмосферата.\nФеноменът бе видян и усетен над хиляди километри в Русия, но най-вече в регионите Башкортостан, Удмуртия и Татарстан.  \nРуските власти и учени незабавно отрекоха за руски ракетен тест или за падане на някакво небесно тяло на земята. \nВидеа показват как за няколко момента тъмното небе – малко преди полунощ в Уралск – е озарено от ярка синя светлина, сякаш е летен ден.  \n„Видяхме я, докато караме. Имаше вибрации и грохот на експлозия в небето, беше страхотно“, казва Артьом пред The Siberian Times. „Какво беше това? Метеорит, ракета от космоса, НЛО, Северна Корея?“, запита той. \nФирая Зарипова коментира светлината така: „Вероятно, тестват някакво ново оръжие, дори земята се тресеше“. Превод и редакция: БЛИЦ \n \n   \n \n", "date": "2018.01.10", "title": "Мистерия в Татарстан: Експлозия на ярка синя светлина и грохот в нощното небе, земята се тресе!(ВИДЕО)"}
{"url": "https://www.blitz.bg/svyat/ufolog-otkri-na-lunata-tsyal-grad-s-postroyki-v-razlichni-tsvetove-video_news570313.html", "text": "\n Снимки от извънземен град се появиха в Интернет. Уфологът Джордж Греъм, който поддържа YouTube канала \"Streetcap1\", показа кадри с постройките на Луната. Те са в различни цветове, съобщава esoreiter.ru. \nБившият офицер от ЦРУ Джон Лера пък твърди, че Луната е изкуствено създаден спътник и на него живеят 250 млн. извънземни. \nИзточник: Флагман\n", "date": "2018.01.10", "title": "Уфолог откри на Луната цял град с постройки в различни цветове (ВИДЕО)"}
{"url": "https://www.blitz.bg/layfstayl/svetski/iznenada-za-fenovete-khari-i-megan-izprashchat-pismo-do-svoite-pochitateli_news570316.html", "text": "\n Годежът на принц Хари и актрисата Меган Маркъл се превърна в една от най-обсъжданата новина за последния месец. Те бяха залети от мили пожелания от техни фенове веднага след като от Двореца обявиха новината за предстоящата сватба. \n За изненада на почитателите на двойката, Хари и Меган решили да разпратят картички до произволни избрани техни фенове, в които им благодарят за пожеланията. Част от феновете незабавно се похвалиха с картичките си в социалните мрежи. \n Картичките представляват усмихната снимка на двойката. Краткият надпис разкрива, че принц Хари и Мегън Маркъл са били истински докоснати от посланията по повод предстоящата им сватба и изплащат своите сърдечни благодарности и най-добри пожелания. \n  Подобни картички изпрати и херцогиня Катрин, след като получи хиляди благопожелания за рождения си ден миналата година. \n", "date": "2018.01.10", "title": "Изненада за феновете! Хари и Меган изпращат писмо до своите почитатели!"}
{"url": "https://www.blitz.bg/svyat/pedofilski-skandal-v-rumnskata-politsiya-vzrivi-severnata-ni-ssedka_news570325.html", "text": "\n Министърът на вътрешните работи на Румъния Кармен Дан поиска оставката на началника на Румънската полиция Богдан Деспеску във връзка със скандала, който избухна, след като полицейски служител бе задържан за сексуално посегателство срещу две деца, съобщава Аджерпрес, пише \"Монитор\". \n Тя заяви, че е \"абсолютно недоволна\" от обясненията, които е получила от ръководството на полицията във връзка с оставането в системата на заподозрения в педофилия полицай, за когото стана ясно, че е имал и предишни криминални деяния. \n \"Липсваше отговор на въпроса как така никой от тези, които са имали правомощия, не е знаел за тези отклонения в поведението (...) Вероятно е изолиран случай, но с повторения (...) Трябва да имаме смелостта да си признаем, че имаме проблеми в системата\", заяви днес министърът. \n 45-годишният служител на Пътна полиция Еуджен Стан, който бе обвинен в сексуално посегателство срещу две деца в квартал на Букурещ, е признал деянието, както и още едно сексуално нападение срещу 7-годишно дете през 2012 г., съобщиха медиите по-рано днес. \n Стан работи в системата на МВР от 1990 г., като първоначално е бил жандармерист, а от 2010 г. е в бригада на Пътна полиция. \n Според информационния сайт Зиаре миналата година той е опитал да насили една жена, а през 2012 г. е извършил сексуално посегателство спрямо 7-годишно дете в същия район на румънската столица. \n Мъжът бе заловен вчера, след като бяха разпространени кадри от камери за видеонаблюдение, които показват сексуално посегателство срещу петгодишно момиченце и деветгодишното му братче в асансьор в жилищен блок на 5 януари. \n Той бил разпознат от колегите си, които са подали сигнал. \n", "date": "2018.01.10", "title": "Педофилски скандал в румънската полиция взриви северната ни съседка"}
{"url": "https://www.blitz.bg/svyat/deputat-ot-ruskata-duma-obyasni-na-kiev-kde-se-tselyat-s-400-bazirani-v-krim_news570351.html", "text": "\n Разполагането в Севастопол на зенитно-ракетен дивизион С-400 е било предупредителен сигнал за украинските разработчици на ракетно оръжие, заяви депутатът от Държавната дума на Русия Дмитрий Белик, цитиран от московски медии, информира \"Фокус\".  \nКакто по-рано съобщи източник от силовите структури в Крим, новият дивизион има първостепенната задача да контролира въздушното пространство над Чонгар и Армянск край границата с Украйна. \nСпоред думите на Белик, севастополският дивизион, заедно с подразделението във Феодосия, са готови да отразят потенциална ракетна заплаха от страна на Украйна. „Киевските тактици да запомнят, че всеки обект, който пресече въздушната граница на полуострова без разрешение със сигурност ще бъде свален, независимо дали лети към Кримския мост или към санаториумите в Евпатория. Мога да кажа едно: всеки опит да се изпробва нашата противовъздушна отбрана ще завърши плачевно“, добави депутатът. \nТой отбеляза, че разположените в различни части на полуострова подразделения С-400 „Триумф“ създават плътен кръг на ПВО, без „мъртви зони“. \n", "date": "2018.01.10", "title": "Депутат от руската Дума обясни на Киев къде се целят С-400, базирани в Крим"}
{"url": "https://www.blitz.bg/layfstayl/izvestnite-rozhdenitsi-na-10-yanuari_news570362.html", "text": "\n Днес повод за празнуване и почерпка имат: \n  У нас: Д-р Иван Маджаров , управител на УМБАЛ „Пълмед“, гр. Пловдив. Владимир Люцканов , актьор, режисьор, директор на Младежки театър „Николай Бинев“ Галя Георгиева , бивш член на ВСС Георги Глушков , президент на Българската федерация по баскетбол, единственият българин, играл в НБА Камелия , фолкпевица Тервел Пулев , олимпийски бронзов медалист по бокс и седмкратен победител от седемте си мача на професионалния ринг Тони Димитрова , певица \n  По света: Аби Кланси , английски модел и телевизионна водеща. В края на миналата година съпругата на футболиста Питър Крауч, публикува черно-бяла фотосесия, за да покаже, че напредналата й бременност не влияе на сексапила й Джордж Форман , американски боксьор, двукратен световен шампион по бокс в свръхтежка категория. На рекордните 45 години Big George отново става световен шампион, побеждавайки с нокаут Майкъл Мурър в Лас Вегас и до днес държи рекорда за най-възрастен шампион в историята на тежката категория. Емили Мийд,  американска кино и телевизионна актриса, позната от филмите „Греховният сандък“ (2012), „Останалите“ (2014), „В обятията на смъртта“ и Игра на нерви (2016) Майкъл Шенкер , германски рок и хеви метъл китарист, бивш член на „Скорпиънс“, на британската група ЮЕфО и основател на гостувалата у нас Майкъл Шенкер Груп. В началото на март очакваме „Възкресение“ - първия студиен албум на новия му амбициозен проект „Майкъл Шенкер Фест“ Род Стюарт , британски рок певец, един от най-продаваните музикални творци на всички времена. За музиката си и за благотворителната си дейност  получи рицарски сан от кралица Елизабет Втора Сара Шахи , американска актриса от ирански произход, известна с участието си в канадско-американския сериал „Ел Връзки“, в полицейската поредица „До живот“ и тв сериала на CBS „Под наблюдение“. През 2005 и 2006 тя е сред стоте най-красиви жени според списание „Максим“. Такаши Мацуока , съвременен американски писател от японски произход. У нас са преведени иторическите му ромени „Облак врабчета“ и „Есенен мост“ \n  \n \n", "date": "2018.01.10", "title": "Известните рожденици на 10 януари"}
