{"url": "https://www.blitz.bg/politika/georgi-gergov-glasuvakh-za-bdeshcheto-na-rusiya_news586904.html", "text": "Гласувах за бъдещето на Русия, заяви убедено и оптимистично почетният консул на Руската федерация у нас Георги Гергов. Тъй като притежава двойно гражданство – българско и руско, той упражни избирателното си правото в пловдивската задгранична предизборна секция на Руската федерация. „Този ден е важен не само за Русия, но и за България, и за света. Русия е необходимият за човечеството балансьор”, каза Гергов, след като пусна бюлетината.   „Пореден неуспешен компромат и опит да се дестабилизира, да се подрони авторитета на страната” – така отговори той на  журналистически въпрос за „лондонския” скандал. Според него Русия върви напред, а това явно дразни определени сили. „Идете да видите, Русия се развива, не само в Москва и големите градове, а навсякъде - от столицата до Далечния изток. Русия е друго измерение!”, посочи Георги Гергов.   Той подчерта, че времето ще оцени какво е Русия за света, а за българите тя има специално място. „Поне 70% от нашия народ са русофили”, изтъкна председателят на социалистите в Пловдив област. За топлите чувства между двата народа се изказа и посланика Н.Пр. Анатолий Макаров.  Руският дипломат пристигна в града на тепетата, за да провери как протича изборния ден в пловдивската секция. Двамата с почетния консул Георги Гергов се спряха да погледат концерта „С Русия напред”, организиран от руската диаспора в двора на пловдивския клуб „Берьозка”.", "date": "2018.03.18", "title": "Георги Гергов: Гласувах за бъдещето на Русия"}
{"url": "https://www.blitz.bg/analizi-i-komentari/eltsin-putin-i-medvedev-trimata-stopani-na-kreml-i-otnosheniyata-im-s-blgariya_news586771.html", "text": "На 18 март руснаците за седми път избират държавен глава. След разпадането на Съветския съюз в края на 1991 г. Русия има трима президенти. Това са Борис Елцин, Владимир Путин и Дмитрий Медведев.Борис Елцин  Той е първият демократично избран държавен глава на Русия. В резултат на провелите се на 12 юни 1991 г. избори Елцин е избран за президент на Руската съветска федеративна социалистическа република, която по онова време е една от 15 съюзни републики в СССР. За него гласуват 57% от избирателите, побеждава петима кандидати. Два месеца по-късно е изправен пред първото си голямо изпитание – опитът за преврат срещу Михаил Горбачов. Елцин печели доверието на гражданите заради смелите си действия по време на августовските събития на 1991 г., където той е заедно с тях на барикадите по улиците на Москва. След оттеглянето на Михаил Горбачов и разпадането на Съюза през декември същата година, Елцин запазва поста си вече като държавен глава на Руската федерация.   По време на неговото управление започват икономическите реформи в Русия, трансформиращи страната от планова социалистическа икономика в пазарна. Прилага се шоковата терапия, либерализират се цените и се извършва приватизация. В резултат на тази политика благата в Русия се концентрират в малка група от облагодетелствани, наричана олигарси. Мнозинството от руски граждани обаче е губещо и е обречено на бедност.     Елцин е преизбран за президент през 1996 г., побеждавайки лидера на КПРФ Генадий Зюганов. През втория си мандат той е загубил своята сила и страда от различни болести, в държавата процъфтява корупцията и организираната престъпност. Икономическата ситуация в Русия продължава да се влошава, стига се до обявяване на дефолт през август 1998 г. Елцин се оттегля изненадващо от своя пост на 31 декември 1999 г. в полза на министър-председателя Владимир Путин.     Елцин има добри отношение с първия демократично избран президент на България Желю Желев, който му оказва силна морална подкрепа през август 1991 г. На следващата година по време на визитата си в България Желев убеждава Елцин да признае независимостта на Република Македония под нейното конституционно име, което е голям успех на българската дипломация.    Владимир Путин  Владимир Путин е вторият президент на Русия и вторият най-дълго управлявал руски държавник за последните 100 години след Октомврийската революция /1917 г./. От 2000 до 2008 г. той има два последователни четиригодишни мандата. Първите му години в Кремъл съвпадат с благоприятната икономическа конюнктура и високите цени на суровините, на първо място петрол и природен газ. Това му позволява да води успешна икономическа политика, да плати дълговете на страната и да натрупа един от най-големите златно-валутни резерви в Европа.     Въпреки икономическия подем и стабилизацията на Русия Путин е обвиняван в авторитаризъм и отстъпление от принципите на демократичната държава, в налагането на цензура и ограничаването на свободата на словото, в изграждането на система, която ще получи названието „суверенна демокрация“. По времето на Путин българо-руските отношения ще се активизират след десетилетието на застой през 90-те години. Русия ще предложи на България да участва в три големи енергийни проекта – газопровода „Южен поток“, петролопровода Бургас-Александруполис и АЕЦ „Белене“. Договорите за тях се подписват по време на визитата на Путин през януари 2008 г. в София. На нея той за пръв път ще представи в чужбина и своя наследник Дмитрий Медведев.    Дмитрий Медведев  Той единственият президент на Русия, който не се кандидатира за втори мандат. Медведев влиза в Кремъл в изключително благоприятна обстановка, макар че над страната се появяват вече първите сенки заради избухналата световна икономическа криза през 2008 г. и усложняването на международната обстановка. Путин се спира на Медведев за наследник не на последно място и заради неговите либерални възгледи, като знак на реверанс към Запада.   Още в първите месеци на мандата на новоизбрания държавен глава отношенията на Руския със Запада са поставени на изпитание. През август 2008 г. избухва краткотрайна война между Русия и Грузия за Абхазия и Южна Осетия. В резултат на нея Москва успява да откъсне тези два анклава, но по време на конфликта с ясно око се виждат големите проблеми на руската армия. Русия е подтикната да проведе военни реформи свързани с имената на министрите Анатолий Сердюков и Сергей Шойгу, които дават резултат по време на следващия сблъсък с Украйна през 2014 г. Конфликтът с Грузия хвърля съмнения доколко Медведев е самостоятелен играч, защото инициативата е в ръцете на Владимир Путин, който е премиер.     Най-големият успех на Медведев е рестартирането на отношенията със САЩ, където на власт е избран нов президент – Барак Обама. Двамата подписват Договора за СНВ-3, който съкращава допълнително ядрените арсенали на двете суперсили. Споразумението става възможно и заради отказа на новата американска администрация да размести елементи на ПРО на територията на Полша и Чехия.     Във вътрешен план Медведев става инициатор на изграждането на голям технологичен парк в Сколково, който трябва да приюти руските високотехнологични компании. За пример е взета Силициевата долина в Калифорния, която Медведев посещава по време на една от визитите си в САЩ.     В отношенията с България продължават преговорите по трите големи енергийни проекти с новото правителство на премиера Бойко Борисов. През ноември 2010 г. страната ни е посетена от премиера Путин. Като по време на визитата Русия изразява готовност да даде твърде цена на АЕЦ „Белене“ и да намери чуждестранни инвеститори. В крайна сметка постепенно един по един пропадат трите българо-руски проекта. Първи е спрян петролопроводът Бургас-Александруполис, а през пролетта на 2012 г. и АЕЦ „Белене“, за който руската страна завежда дело срещу НЕК и го печели през 2016 г., осъждайки ни да платим около 600 милиона евро. През втората половина на 2011 г. става ясно, че Путин ще се завърне в Кремъл. Това предизвиква острото недоволство на Запада, който предпочита да разговаря със смятания за либерален Медведев, вместо с твърдия Путин. В Москва също има няколко граждански протеста, но те по никакъв начин не могат да попречат на завръщането на Путин, който е преизбран с внушителните 63% през пролетта на 2012 г.    И отново Путин  Третият мандат на Путин, който вече е шестгодишен, е белязан от присъединяването на Крим през март 2014 г. и участието на Русия в конфликта в Източна Украйна, налагането на западни санкции и ответните руски контрасанкции, политическата изолация на Русия от Европейския съюз и Северна Америка, руската намеса във войната в Сирия, продължителната рецесия и спада на цените на петрола.     Присъединяването на Крим е кулминацията в управлението на Владимир Путин. Неговият рейтинг достига рекордните над 80% одобрение. В същото време това е началото на силно противопоставяне със Запада, което не е завършило. Страната плаща висока цена – девалвация на рублата, понижаване на жизнения стандарт на обикновения руснак, налагането на санкции, което силно засяга самочувствието на Русия, претендираща за ролята на една от водещите световни сили наред със САЩ и Китай.     И макар руската икономика да е 11-та по големина в света и да се завръща към траекторията на растежа през 2017 г. благодарение на стабилните цени на петрола, Москва е изправена пред сериозни проблеми свързани с модернизацията. На първо място това е въпросът за намаляването на ролята на държавата в икономиката, която непрестанно нараства през последните 18 години, през които Путин доминира властта в Русия.       ", "date": "2018.03.18", "title": "Елцин, Путин и Медведев – тримата стопани на Кремъл и отношенията им с България"}
{"url": "https://www.blitz.bg/goreshtite-novini/ognyan-gerdzhikov-shokirashcho-iskakha-mi-20-bona-inache-shchyakha-da-ubiyat-zhena-mi-i-men_news586783.html", "text": "Бившият служебен премиер Огнян Герджиков и бивш председател на Народното събрание разкри пред bTV, че на два пъти е бил жертва на опит за телефонна измама. Вторият път е бил особено брутален. „Последния път ми искаха 20 хил. лв, иначе щяха да убият жена ми и мен“, разказа той. „Първо ни дадоха ни телефон, на който да се обадим, ако някой ни иска пари...“, добави той.     По думите му, схемата била сложна и заплетена. Той каза, че не желае да се връща към нея и да изпада в подробности. Той също така и не разказа и какво е направил за противодействието на телефоните измами, докато е бил във властта.     ", "date": "2018.03.18", "title": "Огнян Герджиков шокиращо: Искаха ми 20 бона, иначе щяха да убият жена ми и мен"}
{"url": "https://www.blitz.bg/obshtestvo/rusnatsite-v-blgariya-atakuvakha-izbornite-sektsii_news586865.html", "text": "При висока избирателна активност преминава гласуването за президент на Русия у нас. Гражданите могат да упражнят правото си на глас в Руското посолство в София, както и в секции във Варна, Пловдив и Русе. От началото на изборния ден до момента над 1500 души са гласували в секцията в Руското посолство, каза пред БНР старшият съветник на посолството Алексей Ушаков.  \"Виждате, че имаме опашки. Мисля, че до 2000 могат да гласуват днес. В България ние не правим избирателни списъци, а внасяме данните в тези списъци на граждани, които са дошли до нас и имат паспорт на Руската федерация\", обясни Ушаков.  Очакванията на избирателите са: „Не очакваме някакви сериозни промени от изборите. Гласувах общо взето, както предполагам повечето хора в нашата държава, и всички очакваме, че ще стане по-добре“. „Аз гласувах за личност“.    ", "date": "2018.03.18", "title": "Руснаците в България атакуваха изборните секции"}
{"url": "https://www.blitz.bg/svyat/puchdemon-szhali-che-ne-e-obyavil-nezavisimost-na-kataloniya-po-rano_news586851.html", "text": "Сваленият бивш каталонски лидер Карлес Пучдемон заяви в свое интервю, че е трябвало да обяви независимостта на испанската област по-рано, тъй като неговото решение за забавяне с цел започване на диалог с Мадрид, се е оказало погрешно, предават AFP и \"Фокус\". В края на октомври Пучдемон избяга в Белгия, след като регионалния парламент в Каталония обяви едностранна независимост от Испания, вследствие на което Мадрид наложи директно управление спрямо автономната област, разпусна Женералитета и свика предсрочни избори. В интервю за женевски вестник, като отговор на въпроса дали би направил нещо по-различно от времето след противоречивия референдум за независимост от първи октомври, обявен за незаконен от Мадрид, Пучдемон отговори положително. Той уточни, че не би чакал до 27 октомври за обявяването на независимостта. „На 10 октомври ние планирахме да обявим независимост, но аз реших да отложа това решение с цел оставяне на възможността за диалог с испанското правителство“, заяви бившият председател на Женералитета.  Според него, „всички са очаквали той да обяви независимост“, но по неговите думи, Пучдемон е решил да даде шанс на диалога. „За съжаление, това се оказа капан, защото не последва положителна реакция от правителството. Ако трябва да го направя отново, нямаше да отложа прокламирането на независимостта“, отбеляза Пучдемон ", "date": "2018.03.18", "title": "Пучдемон съжали, че не е обявил независимост на Каталония по-рано"}
{"url": "https://www.blitz.bg/obshtestvo/eu2018bg/shefovete-na-evropol-i-evropeyski-komisari-se-sbirat-v-sofiya_news586827.html", "text": "Председателят на Комисията по вътрешна сигурност и обществен ред Цветан Цветанов и председателят на Комисията по граждански свободи, правосъдие и вътрешни работи в Европейския парламент Клод Мораес ще открият на 19 март 2018 г. срещата на Съвместната група за парламентарен контрол (СГПК) на Европол. Двамата ще бъдат съпредседатели на четвъртото събитие от Парламентарното измерение на Българското председателство на Съвета на ЕС, което ще започне в понеделниок в 8,30 часа в зала 3 на НДК. На него ще присъства и шефът на Европол Роб Уейнрайт. Съвместната група за парламентарен контрол  е единствена по рода си форма за надзор над функционирането на Европол от страна на Европейския парламент, съвместно с националните парламенти. Това е втората среща на групата след нейното учредяване. Домакин на форума е Комисията по вътрешна сигурност и обществен ред.     Във форума ще участват комисарят по цифрова икономика и цифрово общество Мария Габриел, комисарят за Съюз за сигурност Джулиан Кинг, изпълнителният директор на Европол Роб Уейнрайт, председателят на Управителния съвет на Европол Прит Паркна и др.     Участниците ще обсъдят Проекта на многогодишното програмиране на Европол 2019 – 2021 с Роб Уейнрайт, изпълнителен директор на Европол. Прит Паркна, председател на Управителния съвет на Европол, ще предостави актуална информация за работата на Управителния съвет на Европол със специален фокус върху Стратегията за външно действие на Европол 2017-2020.     Комисарят по цифрова икономика и цифрово общество Мария Габриел ще говори на тема „Противодействието на незаконното съдържание онлайн и оптимизиране на киберсигурността: Центърът за борба с киберпрестъпленията на Европол и Звеното на ЕС за сигнализиране за незаконно съдържание в интернет“.    ", "date": "2018.03.18", "title": "Шефовете на Европол и европейски комисари се събират в София"}
{"url": "https://www.blitz.bg/politika/tsvetanov-provede-rabotna-sreshcha-s-shefa-na-evropol_news586868.html", "text": "Председателят на ПГ на ГЕРБ и председател на Комисията по вътрешна сигурност и обществен ред Цветан Цветанов проведе работна среща с директора на Европол Роб Уейнрайт. По време на разговора двамата дадоха изключително висока оценка за съвместната работа между България и Европол, съобщиха от пресцентъра на ГЕРБ. Цветан Цветанов благодари на Роб Уейнрайт за неговата отдаденост и висок професионализъм в работата му като ръководител на службата. Директорът на Европол заяви, че винаги е работил с лекота с представителите на българските служби и оцени високо техния професионализъм.  Цветанов и Уейнрайт подчертаха изключителната важност на Проекта на многогодишното програмиране на Европол за периода 2019-2021 г. в борбата с трансграничната организирана престъпност и тероризма. Двамата се обединиха около извода, че специално място в програмирането трябва да намери темата за европейската перспектива пред страните от Западните Балкани. Цветан Цветанов заяви, че европейското бъдеще на региона е от изключителна важност, за да потвърди проевроатлантическата ориентация на тези страни, защото те не са съседи на Европа, а са част от нея. „Не трябва да допускаме тези страни да останат бели петна в картата на Европа, защото в против случай този вакуум може да бъде зает от други геополитически играчи“, посочи Цветанов.  Председателят на Комисията по вътрешна сигурност и обществен ред и директорът на Европол обсъдиха и утрешната среща на Съвместната група за парламентарно наблюдение на Европол, на която се очаква да бъдат приети процедурните правила за парламентарен контрол върху работата на Европол от страна на националните парламенти и Европейския парламент.    ", "date": "2018.03.18", "title": "Цветанов проведе работна среща с шефа на Европол"}
{"url": "https://www.blitz.bg/politika/pravitelstvoto-na-boyko-borisov-slaga-kray-na-yazovirite-ostaveni-na-proizvola-na-sdbata_news586834.html", "text": "В страната има малко над 6 000 язовира, като от тях са проверени около 5 700. Над 4 500 от тях са общински. През миналата година проблемните язовири са били 207, в момента са 131, т.е. много от собствениците са предприели някакви действия, каза в \"Неделя 150\" по БНР министърът на икономиката Емил Караниколов. До дни ще бъде изготвен законопроект за промени в няколко закона и в Закона за водите, които да позволят държавата да поеме грижата над язовирите, които общините не са в състояние да стопанисват, това каза миналата седмица министър Караниколов след проведено извънредно заседание на МС.   „Основният проблем е липсата на средства, най-често в общините. Към момента ние съставяме актове за установяване на административни нарушения, издаваме наказателни постановления, но това не решава проблема с осигуряване на финансирането“, каза той в интервю за \"Хоризонт\" и съобщи, че в понеделник ще бъде последната среща на всички заинтересовани страни и ведомства при вицепремиера Валери Симеонов. „Ще има конкретно уточняване на текстовете. Към момента това, което имаме в пълна яснота е следното – първо ще се направи категоризация на всички язовири – кои са големи, кои са малки. Второ – готова е категоризацията на това кои са опасните язовири, по ниво на опасност. Ще се задължат всички собственици и операторите на язовири да имат аварийни планове при бедствия. Оттук вече говорим за държавното предприятие, където ще бъде прехвърлена собствеността на абсолютно всички язовири – предимно общински, за които общините нямат средства и възможност да ги поддържат“.  Министър Караниколов каза още, че финансирането на това държавно предприятие ще става през държавния бюджет. В момента се обсъжда и възможността за създаване на специален фонд, който да генерира средства от стопанската дейност на тези язовири, ако те имат такава. „В закона предвиждаме и един анализ, който ще бъде направен за необходимостта дали всички язовири трябва да съществуват. Най-важното е да успокоим гражданите, че ще има единно звено, което ще отговаря пред всички за управлението на тези язовири, а не да се прехвърля отговорност“, каза още той. В предаването „Неделя 150“ министърът на икономиката коментира още и сделката ЧЕЗ.  Според него независимо кой е собственикът на ЧЕЗ, регулаторните органи работят и собствеността няма да повлияе на сметките на потребителите. Той подчерта, че евентуално влизане на държавата в сделката за ЧЕЗ няма да повлияе на цената на електроенергията за хората. Участието на държавата в сделката може да гарантира само, че няма да се разпродават стратегически активи, посочи Караниколов. „Искам да ви уверя, че в момента е ангажирана и законодателната и изпълнителната власт пред цялото общество, че тази сделка ще е публична и прозрачна. Не трябва нищо друго да се гарантира. Цената на услугата, която предоставят, се контролира от КЕВР – това си е така и ще остане така“.    ", "date": "2018.03.18", "title": "Правителството на Бойко Борисов слага край на язовирите, оставени на произвола на съдбата"}
{"url": "https://www.blitz.bg/svyat/nemsko-izdanie-se-izzhivya-kato-prorok-i-shokira-mrezhata-s-materiala-si-snimka_news586857.html", "text": "Най-голямото немско издание избра странен начин за написване на статия за изборите в Русия. Заглавието на материала, публикуван в мрежата на 16 март в 11:00 ч., казва: \"Билд поздравява Путин за победата му\" (Bild gratuliert Putin zu seinem Sieg). И това очевидно не е грешка, а някаква самостоятелна дейност - на странен текст, които привлече вниманието на блогърите вчера, 17 март, съобщава \"Комсомолская правда\" . Вярно е, че съдържанието на бележките не съответства на дадената тема: По-долу е само един обикновен лист с информация под формата на кратки въпроси и отговори - кой са съперниците, какво включва кампания, какво показва, социология и т.н.  Очевидно това е толкова специфичен тевтонски хумор. Което изглежда особено двусмислено на фона на постоянни обвинения от Запада, сякаш Кремъл \"се намесва в изборите\" в Америка, Германия и други страни.  И можем само да гадаем какво щеше да направи колективен отдел на държавната, ако, например, най-големият руския вестник \"Комсомолская правда\" поздрави с победата  Доналд Тръмп, в деня преди резултатите от изборите в САЩ-2016. Източник: cross.bg", "date": "2018.03.18", "title": "Немско издание се изживя като пророк и шокира мрежата с материала си (СНИМКА)"}
{"url": "https://www.blitz.bg/politika/volen-siderov-razkri-kak-proticha-glasuvaneto-za-prezident-i-dade-za-primer-moskva-snimki_news586873.html", "text": "Волен Сидеров и делегацията му са в Москва, за да наблюдават президентските избори. Той пусна няколко снимки и мнението си за това как протича изборния ден. Лидерът на \"Атака\" не скри, че е впечатлен от спокойствието в страната. Вижте сами какво сподели той на страницата си във Фейсбук: \"По време на изобрния ден в Русия обиколих няколко секции в столицата Москва. Избирателния процес вървеше спокойно, под изключителен контрол от страна на властите. От наблюдението си на изборите за президент на руската държава , мога да заключа, че има висока избирателна активност, демократично гласуване и много добри примери за провеждане на избори, от които много страни могат да се учат.\"", "date": "2018.03.18", "title": "Волен Сидеров разкри как протича гласуването за президент и даде за пример Москва (СНИМКИ)"}
{"url": "https://www.blitz.bg/kriminalni/nakazanie/kurioz-kola-otkradnata-predi-9-godini-v-ispaniya-e-vrnata-na-blgarskiya-si-kupuvach_news586803.html", "text": "Откраднато и обявено за издирване от Кралство Испания преди 9 години „БМВ Х3“ , което ръждясва на полицейски паркинг в Стара Загора, да бъде върнато обратно на купувача му, български гражданин, разпореди състав на окръжния съд в Града на липите. В хода на делото станало ясно че колата, която се оказала с пренабити номера на рамата, е била законно закупена в Пловдив от заралията за солидните 28 360 лв.     Автомобилът не бил регистриран у нас, броени дни след сделката той бил иззет от собственика му заради образувано досъдебно производство, а в последствие с прокурорско постановление – предаден за отговорно пазене в ОД на МВР – Стара Загора.     Няколко пъти през годините купувачът правил опити да си получи обратно колата, но получавал категоричен отказ. Аргументът бил, че досъдебното производство все още не е приключило, а само е спряно защото се водело срещу неизвестен крадец.     104 месеца след отнемането й, съдът реши, че липсват каквито и да са основание колата да не бъде върната на собственика й. По нея били извършени всички възможни огледи, изпратено било и съответното съобщение до Испания, но от там не проявили никакъв интерес към возилото.     „По делото не са налице доказателства, че продължава необходимостта от извършването на процесуални действия, които да оправдаят задържането на процесния автомобил. Напротив, видно от цитираното по-горе постановление от 30.09.2014 г., досъдебното производство е спряно. Не са налице данни в наказателното производство друго лице да предявява претенции…. Въпреки уведомяването на официалните власти на Кралство Испания, държавата която е обявила автомобила за издирване, същите не са предявили претенции за връщането му.  При липса на спор относно принадлежността на правото на собственост върху автомобила, какъвто е  настоящия случай, не е налице основание за неговото задържане. Това задържане се явява незаконосъобразно“, е записал сред мотивите за решението си съдията.     Съдът е постановил прокуратурата да плати на ищеца 1864 лв за направените от него разноски за адвокати, такси и вещо лице по делото.    ", "date": "2018.03.18", "title": "Куриоз! Кола, открадната преди 9 години в Испания, е върната на българския си купувач"}
{"url": "https://www.blitz.bg/obshtestvo/eksperti-alarmirat-za-nov-vid-izmama-koyato-nabira-vse-po-golyama-skorost_news586915.html", "text": "Безработни кандидатстват за работа с чужда самоличност с цел да увеличат шансовете да бъдат наети. За тази порочна практика алармират експерти по подбор на персонала. Кандидатите намират публикувани в сайтове за работа СV-та, избират човек с подходящ опит за позицията, на която искат да бъдат наети и копират целия професионален опит на „жертвата”. Така бързо се сдобиват с професионален стаж, осигуряващ им интервю с потенциалния работодател, пише \" \".   „Имаше случай на един мъж, който кандидатства за позиция на търговски представител. На интервюто беше попаднал на колега, който е бил пряк мениджър на човека, чиято самоличност е била взета”, обясни Анелия Горгорова, член на Управителния съвет на Българската асоциация за управление на хора. Кандидатът дори имал същата фамилия като „жертвата” си, но професионалният му опит нямал нищо общо с този, за когото се представя. Измамата бързо е разкрита, след като експертът по подбор на персонал признал, че той е бил мениджър на мъжа, чиято автобиография е била открадната. В последните месеци специалистите по подбор на кадри се сблъскват с нова тенденция – майки да кандидатстват за работа вместо децата си.  „По време на интервюто, задавайки въпроси по СВ, все по-често чувам „Мама ми го написа, тя ми избра тази позиция”, заяви експертът по подбор на персонала Дарина Петрова по конференция „Успешният подбор. Бизнес възможности и предизвикателства”. ", "date": "2018.03.18", "title": "Експерти алармират за нов вид измама, която набира все по-голяма скорост"}
{"url": "https://www.blitz.bg/svyat/toy-kaza-che-sm-prvata-i-poslednata-mu-priyatelka-napisa-vlyubena-tiyneydzhrka-malko-po-ksno-otkrikha-trupa-v-rozov-kufar-snimkivideo_news586320.html", "text": "Млад мъж уби хладнокръвно приятелката си, натъпка трупа й в куфар и се отърва от него. Зловещото престъпление е извършено миналия месец в столицата на Тайван. Камери за видеонаблюдение са заснели 19-годишния Чан Тунг-Кай с куфар в ръце, в който се намира тялото на убито момиче.     20-годишната Пун Хиу-Уинг е намерила смъртта си няколко месеца след като написала в социалната мрежа „Той каза, че съм първата и последната му приятелка”. Следствието предполага, че момичето е убито в хотел от приятеля си, който след това е скрил тялото й в куфар, пише „Мирър”.     Според записите от камерите за видеонаблюдение, двойката е наела стая в хотел в Тайпе в нощта на 17 февруари. На следващата сутрин Чан напуснал стаята сам. Със себе си носел розов куфар.  Младото момиче е обявено за изчезнало на 5 март. Осем дни по-късно е открит и трупът й.   Според полицията, Чан е задушил момичето с възглавница и на следващия ден се върнал в Хонконг. Първоначално младият мъж е задържан за кражба, защото пазарувал с картата на мъртвото момиче. След това младият мъж признал за убийството и разказал къде е скрил тялото.     Тайванските власти поискаха Чан да бъде екстрадиран обратно в Тайпе, за да бъде обвинен, но нещата не са толкова прости, защото между Тайван и Хонконг няма споразумение за екстрадиция и по всяка вероятност ще се наложи властите да създадат специален закон за случая.       Превод: БЛИЦ       ", "date": "2018.03.18", "title": "Той каза, че съм първата и последната му приятелка, написа влюбена тийнейджърка! Малко по-късно откриха трупа ѝ в розов куфар (СНИМКИ/ВИДЕО)"}
{"url": "https://www.blitz.bg/kriminalni/prestplenie/spipakha-kradets-vv-vratsa-vlyazl-prez-prozoretsa-i_news586798.html", "text": "Крадец е проникнал с взлом в къщата на врачанин и е извършил обир, съобщават от Областна дирекция на МВР. По обяд на 17 март в Районното управление на Враца мъж е съобщил за кражба от дома си. Врачанинът Н.Н. е заявил, че на 15 март неизвестен е проникнал в дома му през незатворен прозорец. Крадецът е влязъл на втория етаж, където успял да свие масивен златен пръстен и сумата от 300 лева.  По случая е образувано досъдебно производство. След провеждането на операция за проследяването и откриването на обирджията, полицията го хванала.     От издирвателните мероприятия е установено, че извършител на престъплението е 44-годишният врачанин Т.Д.     Откраднатите пари са похарчени от извършителя, а пръстена е предаден в заложна къща още в деня на кражбата. От въпросната заложна къща пръстенът е бил предаден доброволно с протокол.     Т.Д. е задържан за срок от едно денонощие във врачанския арест.       ", "date": "2018.03.18", "title": "Спипаха крадец във Враца – влязъл през прозореца и..."}
{"url": "https://www.blitz.bg/kriminalni/prestplenie/obrakha-sklad-na-pechalno-izvestnata-firma-videks-sobstvenik-na-midzhur_news586805.html", "text": "Стотици метри меден проводник и оградна мрежа са изчезнали от склад на фирма „Видекс инженеринг“ край Монтана, съобщиха от полицията. Дружеството е наследник на печално известната „Видекс“, собственик на завода за взривове „Миджур“. Там през октомври 2014 година при произведствена авария загинаха 15 души, съобщава „Конкурент“. Отарашеният склад се намира в местността Ливадски дол в околностите на Монтана. По данни на собствениците той е атакуван от апаши в дните между 12 февруари и 15 март.     Задигнати са 255 метра трижилен меден проводник и 2 топа метална оградна мрежа. От полицията в Монтана не съобщават дали складът е бил охраняван. Не се знае и кой е подал сигнала за кражбата, както и как точно крадците са проникнали в помещението.     „Видекс инженеринг“е регистрирана от собственика на „Видекс“ Валери Митков. Той е и един от обвиняемите за взрива през октомври 2014. Делото се гледа от окръжния съд във Видин.    ", "date": "2018.03.18", "title": "Обраха склад на печално известната фирма „Видекс“ – собственик на „Миджур“"}
{"url": "https://www.blitz.bg/zdrave/iskate-da-otslabnete-no-nyamate-vreme-tezi-sveti-za-superzaeti-dami-shche-vi-pomognat_news586871.html", "text": "Повечето от вас вероятно работят по 40 часа седмично, грижат се за децата и вършат домакинска работа. Това е доста дори за Супергърл и често служи като оправдание защо нямате време да се погрижите за тялото си. Кой има сили за спорт след толкова занимания или пък да си следи храненето?! Вие имате и ще ви покажем как.1. Направете си график на тренировките   Започнете да си водите календар и вижте къде има „дупки“, в които може да вкарате спорт. Така той автоматично става част от ангажиментите ви за седмицата, които няма как да пропуснете. 2. Тренирайте сутрин Ако трябва ще станете 2 часа по-рано. По-лесно се тренира сутрин, когато още не сте изморени, а и това е прекрасен начин да се събудите. Спортът тонизира и дава енергия. Дори да не ходите в зала, можете да правите джогинг или упражнения у дома преди да тръгнете на работа. 3. Следете калориите си Има много мобилни/онлайн приложения, които буквално го правят вместо вас. И ако нямате време за много движение, ще трябва да намалите приема на калории. 4. Подгответе обяда си В офиса е лесно да се поддадете на изкушения, особено по обяд, когато с колегите излизате да поклюкарите и заредите батериите. Вместо да се разкъсвате от избора между парче лазаня/пица и салата, по-лесно е да си приготвите здравословното меню от предния ден. 5. Дръжте здравословни „снаксове“ в офиса Понякога стресът и напрежението ни карат да се тъпчем с много излишни и вредни храни. Вместо да посягате към шоколада, извадете плод, сурови ядки, кисело мляко, фреш. Запасете се с подобни продукти, които няма да нарушат здравословния ви хранителен план. 6. Пийте повече течности Заложете на водата. Не само, че тя е полезна и много хора дори не достигат здравословната дневна консумация от около 2 литра, но и тя запълва стомаха. Често гладът е всъщност жажда, особено ако не пиете много течности. Когато усетите глад, изпийте чаша вода и изчакайте 10 минути. Ако все още сте гладни, посегнете към някоя от здравословните закуски, която сте си донесли. 7. Тренирайте с компания Мотивацията ви за тренировка ще е много по-голяма, ако имате приятна компания. Може да е с партньора ви или приятелка... Важното е общуването с човека да ви носи удоволствие и двамата да имате все пак обща и ясна цел – качествена тренировка. 8. Питие веднъж седмично Алкохолът е калоричен! И макар често вечер да ви се иска да си сипете една чаша, ограничете тези пориви до веднъж седмично. 9. Бъдете максимално активни през уикенда Това, че не сте на работа, не означава, че трябва да лежите целия уикенд. И ходенето до супермаркета е движение, но съвсем недостатъчно. Излезте на разходка в парка или планината със семейството и приятелите; покарайте колело/кънки с децата; започнете деня с джогинг; разпуснете стреса със зумба с приятелки и т. н., изборът е голям!", "date": "2018.03.18", "title": "Искате да отслабнете, но нямате време? Тези съвети за суперзаети дами ще ви помогнат"}
{"url": "https://www.blitz.bg/kriminalni/prestplenie/sestra-bi-brat-si-do-smrt-v-razgrad-no-imalo-zashcho_news586814.html", "text": "Полицията разследва случай на 70-годишен мъж, починал след сбиване със сестра си. Това съобщиха от ОД на МВР - Разград.Мъжът починал няколко дни след сбиване със сестра си. Сигналът за сбиването подала на 13 март самата жена с инициали Ц. И. на 67 години от Разград. Тогава брат ѝ за пореден път прекалил с алкохола и я тормозел.  След сбиването мъжът е откаран в болница, където на 16 март починал. По разпореждане на окръжния прокурор случаят се разследва. Образувано е досъдебно производство ", "date": "2018.03.18", "title": "Сестра би брат си до смърт в Разград, но имало защо"}
{"url": "https://www.blitz.bg/layfstayl/za-damite/nay-razpusnatite-momicheta-v-mrezhata-koito-shche-vi-pomognat-da-se-pootpusnete-prelestni-videa_news586833.html", "text": "Притежателките на разкошни коси организираха в мрежата флашмоб, в рамките на който те пускат своите дълги, гъсти и прелестни коси, като снимат процеса с камера.  За по-ефектно видео момичетата снимат на забавен каданс.  Всеки ден във флашмоба участват стотици момичета от цял свят        ", "date": "2018.03.18", "title": "„Най-разпуснатите“ момичета в мрежата, които ще ви помогнат да се поотпуснете (ПРЕЛЕСТНИ ВИДЕА)"}
{"url": "https://www.blitz.bg/goreshtite-novini/bitkata-pri-izvora-na-tozi-den-blgariya-pri-tsar-simeon-i-zavladyava-tseliya-balkanski-poluostrov-do-vratite-na-konstantinopol-karta_news586762.html", "text": "\"Битката при Извора\" (от гр.Пηγή - пиги, извор) е голямо сражение между българи и византийци при Цариград в местността \"Извора\" с дворцово-църковния комплекс Света Богородица Живоносен Источник непосредствено пред Селиврийските врата (Порта Пиги или Празничните врата) на Цариградсите стени , станало между 11 и 18 март 921 г. и завършило с голяма победа на българската армияСлед големите си победи през 917 г., българският цар Симеон I се опитва да седне на византийския трон, виждайки междуособичните проблеми във Византия. Първата стъпка в плана на българския владетел е да стане регент и съвладетел (василеопатор) на малолетния император Константин VII, но през 919 г. младият и амбицизен военначалник Роман Лакапин, който се опитва да ограничи българското влияние над Византия, заменя Зоя (майката на императора и става регент.  През 920 г. той се сомопровъзгласява и за съимператор. По този начин открадва замислената програма от Симеон и проваля стремежите му да седне на трона в Константинопол по дипломатически път. През същата 920 г. българският цар започва война и до 924 г. отнема почти всички земи на Византия на Балканите.  През 922 г. голяма българска армия, под командването на кавкан Теодор Сигрица, преминава бързо през Странджа и достига покрайнините на византийската столица - Константинопол. Роман Лакапин изпраща войска начело с Пот Аргир. Атаката на българите е неудържима и византийците обръщат в бяг в опити да се доберат до корабите. По-голямата част от ромейската армия е унищожена или пленена. Българите изгарят дворците Пиги, опустошват Златния рог и се завръщат триумфално в Преслав. Бойно поле на сражението - при църквата Св. Богородица Живоносен Источник ( гр. Пиги) срещу едноиминната врата в южния край на крепостните стени преди Златните врата между 2-ра и 3-та военна порта Други важни събития на тази дата: 37 г. – Римският сенат анулира завещанието на Тиберий и обявява Калигула за император. 731 г. – Започва понтификатът на папа Св. Григорий III. 922 г. – Приключва Битката при Пиги – голямо сражение между българи и византийци в покрайнините на Константинопол. Завършва с голяма българска победа. 1229 г. – Кръстоносците, начело с Фридрих II, възстановяват Йерусалимското кралство. 1582 г. – В Антверпен е направен опит за убийството на Вилхелм Орански. 1662 г. – В Париж започва да функционира първият обществен транспорт – 8-местна карета. 1871 г. – Обявена е Парижката комуна. 1900 г. – Основан е нидерландският АФК Аякс. 1903 г. – Френското правителство забранява религиозните ордени. 1904 г. – Основан е Австрийският футболен съюз. 1915 г. – Битката при Дарданелите при която османската армия водена от Мустафа Кемал паша разбива англо-френския военноморски флот, най-модерния за времето си. 1919 г. – В Испания е основан ФК Валенсия. 1921 г. – Подписан е вторият Рижки мирен договор между Полша и Съветския съюз. 1922 г. – В Индия, Махатма Ганди е осъден на шест години затвор, заради гражданско неподчинение. Той ще лежи две. 1925 г. – 21 Народното събрание отнема мандати на комунисти. 1925 г. – Торнадо опустошава територии от три щата на САЩ – Мисури, Илинойс и Индиана, загиват 695 души. 1937 г. – При експлозия на газова инсталация в училище в Ню Лондон (Тексас) загиват около 300 ученици и учители. 1938 г. – Мексико национализира цялото петролно имущество на територията на държавата, собственост на чужди фирми. 1945 г. – Втората световна война: 1 250 американски бомбардировача обстрелват Берлин. 1965 г. – Съветският космонавт Алексей Леонов извършва първото в историята на космонавтиката излизане в открития космос. 1966 г. – Папа Павел VI отменя отлъчването от църквата за католиците, сключили брак с некатолици. 1970 г. – Лон Нол пропъжда от Камбоджа принц Нородом Сианук. 1974 г. – Приключва 5-месечната петролна криза, свързана с ембаргото на страните от ОПЕК за САЩ, Западна Европа и Япония. 1980 г. – 50 души загиват при експлозия на ракета Восток-2М на космодрума Плесецк (СССР). 1989 г. – В Хеопсовата пирамида в Египет е открита мумия отпреди 4 400 години. 2002 г. – Война в Афганистан (от 2001): Операция Анаконда (започнала на 2 март) приключва с унищожаването на 500 талибани и бойци на Ал Кайда, и 11 жертви на съюзниците. 2003 г. – САЩ започват война в Ирак, насочена към предотвратяване на ядрената програма на Ирак и сваляне на режима на Садам Хюсеин. 2004 г. – Членство на България в НАТО: С 226 гласа „за“ и 4 „против“ 39 Народно събрание ратифицира Северноатлантическия договор.", "date": "2018.03.18", "title": "\"Битката при извора\": На този ден България при цар Симеон I завладява целия Балкански полуостров до вратите на Константинопол (КАРТА)"}
{"url": "https://www.blitz.bg/lyubopitno/nauka-i-tekhnologii/otkrikha-cherep-na-drakon-v-afrika-snimkivideo_news586802.html", "text": "Череп, принадлежащ на неизвестно същество, бе изхвърлен от вълните на бряг в Източна Африка. Местните жители са доста учудени от находката и предполагат, че става дума за останки на митичен дракон. Тайнственият череп има мощни челюсти и дълги зъби. За съжаление, в селото, където е било направено откритието, няма специалисти, способни да хвърлят светлина върху произхода на останките, пише Езорейтер.Впрочем, потребителите в мрежата също не са в състояние да определят на какво същество е принадлежал черепът. Някои смятат, че е на хипопотам, но други не са съгласни с това мнение. А и самоте аборигени, постоянно сблъскващи се с хипопотами, най-вероятно, веднага биха открили сходството, ако наистина имаше такова, Така или иначе, загадъчният артефакт продължава да предизвиква горещи спорове в интернет.  Да се надяваме, че черепът в бъдеще ще заинтригува биолозите и те ще дадат точно определение на онова, на което той е принадлежал. Възможно е, той да е на неизвестно до сега на науката животно, което някога е бродило из тези ширини.  Превод и редакция: БЛИЦ   ", "date": "2018.03.18", "title": "Откриха череп на дракон в Африка (СНИМКИ/ВИДЕО)"}
{"url": "https://www.blitz.bg/layfstayl/shoubiznes/stani-bogat-se-zavrshcha-s-nov-vodeshch-golyama-rokada-izmesti-dimitr-pavlov-lyubimets-na-publikata-shche-lapa-tlstite-pachki_news586848.html", "text": "Актьорът Михаил Билалов се е уредил с апетитна заплата като лице на „Стани богат”. Джаро от „Под прикритие” се намести на стола на легендарната тв игра, а заплатата му за нея е около 5000 лева месечно. С това официално той става един от най-добре платените мъже в ефира, пише \"Уикенд\". Шоуто, което дълги години се въртеше по Нова, стартира в първата половина на април по националната телевизия.   Популярната викторина ще се излъчва три пъти седмично, а не два, както бе обявено първоначално, като записването за участие започна в края на февруари.   Един от ключовите въпроси преди старта на шоуто бе кой ще е водещият му. За стола на мистър „Стани богат” се търсеше популярна личност с висока обща култура, която да е свързана с БНТ.  На кастинга се появиха Владо Пенев, Юлиян Вергов и дори Митко Павлов. Първите двама не успели да приемат условията, които от телевизията им предлагали.   Михаил Билалов обаче не бил стреснат от предложението и заради статута си на любимец на зрителите с ролята си на мафиота ерудит Джаро от кримката „Под прикритие” веднага бил предпочетен пред Димитър Павлов. Друг претендент, Драго Чая, пък бил пренебрегнат заради твърде дългите години стаж на екрана на телевизията. Според програмните им планове те имали нужда от някой, който не бил така експлоатиран от камерите.  ", "date": "2018.03.18", "title": "„Стани богат” се завръща с нов водещ! Голяма рокада измести Димитър Павлов, любимец на публиката ще лапа тлъстите пачки"}
{"url": "https://www.blitz.bg/obshtestvo/intervyu/khilda-kazasyan-ss-senzatsionna-izpoved-pred-shou-za-zlatka-raykova-prerazhdaneto-i-shegite-na-zueka-i-rachkov-s-neya_news586459.html", "text": "Хилда Казасян обикновено показва всичко, което мисли, защото на лицето й се изписва цяла палитра от емоции. Тя не е от хората, които дават често интервюта, но когато го прави, е по-откровена отвсякога. Позитивна е и се усмихва дори на тези, които не й отвръщат с усмивка. И нещо много важно – определя позитивността си като наследствена черта. В момента я виждаме в една позната роля – като жури в хитовия формат „Като две капки вода”. В изключително откровен разговор Хилда Казасян споделя и за житейските си нагласи, и за подходите, които има в шоуто.- Отново ви виждаме в журито на „Като две капки вода” и ако трябва да направите паралел с предишни сезони на предаването, в каква посока е израстването?  - В такава, че критерият много се вдигна, с което пък става все по-трудно и по-трудно за участниците. Ако в началото, в първия сезон, беше много интересно за хората това да видят каква е самата идея и концепция на формата, то във времето на тези пет сезона се изградиха такива брилянтни образи, че критерият наистина се вдигна страшно много. Но това не е никак притеснително, защото аз абсолютно откровено, от тези два лайфа, особено от втория, мога спокойно да кажа, че това се очертава като най-силния сезон. Не за друго, а защото всички са много добри, а обикновено в предишни сезони винаги има 2-3-ма, които се открояват още от първия лайф. Сега се вижда, че нивото е невероятно при всички. На мен самата този сезон ми е изключително интересно. - По време на изпълненията, особено ако те са на ниво в музикално отношение, най-често първо дават вас на преден план, а от израженията, които правите, човек лесно разгадава емоцията, още преди да е чул оценката накрая…  - Да, на мен, за хубаво или за лошо, всичко ми личи (смее се). И когато не съм съвсем доволна, и когато съм искрено възхитена, но наистина представянията досега бяха много впечатляващи. - И като че ли най-силно впечатление успя да предизвика с изпълнението си може би най-голямата изненада този сезон – Златка Райкова!  - О, да. Тя беше много голяма изненада. А после се замислих, че тя, освен че се справи брилянтно, провокира изненада най-вероятно и заради това, че към нея никой не е имал тези очаквания. Аз още в първия лайф казах, че ние го имаме като национална черта – това да слагаме клишета на хората. И това е! А в случая „Като две капки вода” и заради това е гениално предаване – защото сваля клишетата, а това никак не е малко. Освен това разбива вкоренени представи за хора. - Взехте ми направо думите от устата с твърдението за клишетата, с които често се борави у нас. А как се разбиват те? Може би с непоклатим талант, поднесен по особено категоричен начин?!  - Точно така, да. Много правилно определение е това. Просто талантливите хора са си талантливи хора, независимо в каква област са. И в този формат това много ясно се вижда. Затова и аз в целия си живот категорично съм се пазела от това да слагам клишета на хората, да ги слагам в рамки. Щастлива съм, че участвам в предаване, което прави точно това. - Маги Халваджиян е един добър пример тук, защото той никога не е крил, че, меко казано, не харесва поп фолк жанра. Но в същото време искрено се изумява на начина, по който даден поп фолк певец изпълнява песен от друг жанр.  - И когато се справя фантастично. Точно така, да. Добър пример е. Но и ние самите, бидейки жури на това шоу, нямаме право да намесваме в преценките си личните си предпочитания. Действително, когато виждаш нещо изключително добро, то просто е такова, няма как по друг начин да го определиш. И в такива моменти виждаш много странични качества на всичките тези хора. - Когато Зуека и Рачков се шегуват с журито, срещат доста трудности с вас, защото винаги се сблъскват челно с тази ваша голяма усмивка.   - А реално аз нямам нито един случай, в който нещо да не ми е харесало и да не съм го казала. При мен просто маниерът, начинът, по който го казвам, е с усмивка. Аз съм си такава и в живота. Смятам, че можеш да кажеш абсолютно всичко – и то да бъде едно към едно с това, което наистина мислиш, без да изневеряваш на себе си – но да го кажеш така, че да не нараниш човека отсреща. Защото, ако в това предаване са едни абсолютно утвърдени хора, които си тежат на мястото и са много добри професионалисти – всеки в своята си област, то представи си, например, в „България търси талант” (предаване, в което съм била две години подред жури), ако нараниш някое крехко същество, което в момента тръгва по своя път. Ами това може буквално да бъде фатално. И този принцип важи за абсолютно всичко в живота, не само за музикални формати. - Понякога човек все пак изпуска емоциите си от контрол…  - Може би някога се е случвало, въпреки че сега нищо конкретно не мога да се сетя. Като цяло това съм аз – точно този премерен изказ – това е моят начин на съществуване, на мислене, на живот. Трябва наистина много да се замисля за такъв свой момент, в който нервите са взели връх… В такива моменти пък проявявам друго свое качество – заставам над ситуацията, с което пък си спестявам именно това да не бъда себе си. Мисля, че това просто е характер. - Цялата ви философия, нагласа и характер са в такава степен галантни вероятно благодарение на вашия баща Вили Казасян… Или греша?  - Не, не грешиш. Точно така е и слава на Бога. Благодаря много на Господ – първо, че съм имала такъв човек до себе си, и второ, че генетично съм получила точно тази част от него, защото тя, освен изключително добра за света около теб, е и много самосъхраняваща.  и проявленията му в хората е много съхраняваща. - Съхраняващо навярно е било и за него, но пък на него винаги му е личало ясно разочарованието, когато е било факт.  - Разбира се. И много хубаво, че го казваш, защото тази тема съвсем не касае чувствителността в един човек, а е въпрос на житейски принципи. Иначе и аз, и баща ми, сме едни дълбоко чувствителни хора, но това няма нищо общо с това да умееш да застанеш над една ситуация. Така според мен олекотяваш и самата проблемна ситуация, улесняваш и самия себе си, както и конфликтността, която по принцип не води до нищо добро. - От тези хора ли сте, които лесно се разплакват, независимо за хубаво или не?  - Ако гледам хубав филм, плача винаги. Човек, ако е около мен в този момент, просто се сащисва от това как аз гледам малко детенце, което играе фантастично с кученце, и започвам да рева (смее се). Слава Богу, така се е случило последните години от живота ми, че не съм имала ситуация, за която да плача. Мога само да благодаря на Господ за това. Говоря за последните 4-5 години. Иначе лесно плача, да – и от хубаво, и от тъжно. - Но това всъщност е по-добрият вариант, отколкото липсата на всякакви сълзи, тъй като те са пречистващи!  - Разбира се, те са пречистващи, при това страшно много и енергийно много силно. Но дай Боже да плачем само от хубави и талантливи неща. Защото всъщност едно нещо разплаква само ако е направено наистина талантливо. - Да се върнем на „Капките”. Защо не ви видяхме в предния сезон в журито?  - Ще кажа съвсем искрено. С Маги говорихме и взехме решение да прескоча една година, и аз даже се зарадвах, защото по принцип съм от хората, които не обичат да преекспонират физиономията си. Просто бях усетила момента, в който лицето ми и изобщо това, че съм там, леко се изтърка. И в този смисъл тази промяна, която Маги направи, беше изключително полезна – както за предаването, така и за самата мен. Много е страшно да си омръзнеш мъничко сам на себе си (усмихва се). Затова пък сега се чувствам много добре и с трепет очаквам всеки един лайф. - Казано с усмивка, но сега, когато отново сте на екран, според някои сте с твърде подмладено излъчване, почти като след разкрасителни процедури…  - (смее се) О, Боже, и това ли приказват. Слава Богу, не е в негативен план (смее се). И все пак, за да успокоя тези, които си го мислят… или по-скоро да ги разочаровам, но аз абсолютно нищо не съм правила по себе си. С изключение на възможно най-елементарните процедури, които моята дерматоложка ми прави от време на време – от типа на мезотерапия, малко ботокс, нищо друго. А иначе  Знам ли, може би някой ден… Но засега се харесвам такава, каквато съм, без потребност от пластична хирургия. Наистина доста неща промених в начина си на живот, които може би най-вероятно са повлияли положително. Имам предвид режима си на хранене, медитациите. Те неминуемо се отразяват, но нищо повече от това не съм правила. - „Капките” тепърва ще се случват, но имате ли случайно някой фаворит още отсега?  - Всички са толкова добри и изравнени в уменията си, че е много трудно да кажеш кой може да е по-добър от останалите. В предишни сезони на 2-ия, 3-ия лайф вече можех да откроя тези, които са малко по-добри, за разлика от други, но за първи път това не е така. Изключително изравнени сили са този път. - Преди старта си мислех, че по-специално на Марги Хранова и Софи Маринова ще им е по-трудно в имитациите, тъй като имат изключително специфични гласове. Но те засега показват обратното и най-вероятно изненадват и самите себе си…  - О, да, виждаш ли... невероятна изненада са – и за себе си, и за нас. И двете се справиха повече от блестящо. Да не забравяме, че първите четири сезона ние самите имитирахме с всяко начало някого. Аз самата, имитирайки Камелия Тодорова, която смятам и за най-успешния си образ, се изненадах много. Наистина – гледах се, слушах се и си казах: „А!” В един момент наистина се стряскаш от себе си. Така че и те със сигурност се изненадват всеки път от себе си. Затова и мисля, че ни очаква един сезон, който ще е интригуващ до последната минута. - Марги Хранова ми сподели точно това не много отдавна – че заради спецификата на гласа си, трудно би имитирала друг певец. Ето, че е бъркала…  - Аз страшно много й се възхищавам за предизвикателствата, които изобщо поема тази година, преди това и с „ВИП брадър”. Според мен това е фантастично и те държи в кондиция – силен и млад, когато непрекъснато създаваш някакви предизвикателства, за които ти самият да се бориш. Това е много зареждащо и мотивиращо. - Извън „Капките”. Предстои ви национално турне, озаглавено по много интересен начин – „С усмивка за Ела Фицджералд”. Мисля, че за първи път срещам име, насочено към друг човек…  - Да, и аз много си мислех за това как да се казва и албумът, който подготвям, и самият концерт. Затова и стана „С усмивка за Ела Фицджералд”, защото никога не бих си позволила някаква имитация или каквото и да е било на тази изумителна, изключителна певица. А в усмивката аз слагам всичко – възхищението, обожанието, обичта си към тази личност. В този албум, както и в самите концерти, са включени едни от най-популярните теми, които тя е пяла, обаче с абсолютно нови аранжименти – на Христо Йоцов и на Живко Петров.  тъй като миналата година се чества нейната 100-годишнина от рождението. И съм безкрайно благодарна на Мирослава Кацарова, която ни покани в нейния джаз фестивал в Пловдив и стана причина да създадем тази чисто нова програма. И се получи толкова добре, че решихме да го превърнем и в албум, да го представим и на възможно най-много места. Стартът на турнето и албумът ще представим на 25 април в Sofia Live Club. И тъй като смятам, че човек не трябва да изневерява по никакъв начин на екипа, с който работи, отново се доверявам на музикантите, с които бих искала да съм до последния момент, в който съм на сцената – Христо Йоцов, Живко Петров, Митко Карамфилов и Мишо Йосифов. Изумителни джаз музиканти.       - Въпреки динамичната музикална среда и новите модерни стилове в нея, джазът сякаш е непреходен в звученето си.  - О, да. И не само. Това важи и за качествената музика изобщо. Има едно възвръщане, слава на Бога, към интереса за качество на музиката. И това се видя и в последните ни две турнета – бяха препълнени залите,  което беше абсолютен прецедент – и за този стил музика, и за тази зала. Всичко това е много, много, много обнадеждаващо. - В духа на заглавието на турнето, но ми се струва, че всичко, което подхващате, се реализира с помощна на една специална усмивка Отгоре…  - Истината е, че така го чувствам и аз (усмихва се). И имам абсолютно 100-процентово усещане за него, почти физическо, сякаш мога да го пипна, толкова е силно. То не е намаляло нито за секунда през годините, даже напротив – даже се е увеличило. И не отдавам това само на моята нагласа, а на общата вибрация, която се получава. Тези невидими неща, които са 100% реални, започваме да ги усещаме много по-силно, ставаме много по-сензитивни и мисля, че оттам и връзката ни с духовното става много по-осезаема. - С което пък за пореден път се потвърждава това, че физическото единствено търпи преходност, всичко останало просто не се губи.  - Никога не съм имала и за секунда съмнение в това. И човек получава своите знаци, но само когато е отворен към тях. Иначе пак ги получава, само че не може да го разбере, не ги и вижда. - Означава ли това, че вярвате и в прераждането на душата?  - 100% съм сигурна вътре в себе си в това. Но то не може и да се обясни с прости думи – човек или вярва, или не в това. - Остава ли ви време да обръщате внимание и на ресторантите?  - О, да, разбира се. Аз съм изключително организиран човек и съумявам да съчетавам всичко наведнъж. И всъщност, занимавайки се с едното, си почивам от другото. С моя приятел, с когото заедно държим и трите ресторанта, много сериозно и ежедневно се занимаваме с всеки един детайл в тях – и в ресторанта в София, и с този в Банско, а сега, когато грейна и слънчицето, вече нямам търпение и за ресторантчето в стария град на Созопол. Това също е творчество – да създадеш атмосфера. Целият интериор е минал през моите ръце, нищо на никого не съм оставила да направи, самото меню – също. Доставя ми истинско удоволствие.", "date": "2018.03.18", "title": "Хилда Казасян със сензационна изповед пред \"ШОУ\" за Златка Райкова, прераждането и шегите на Зуека и Рачков с нея!"}
{"url": "https://www.blitz.bg/layfstayl/shoubiznes/marius-kurkinski-narichal-d-r-kovachev-ot-otkradnat-zhivot-zhivotno-toy-go-otkril-za-golyamata-stsena_news586881.html", "text": "Малцина знаят, че актьорът Велислав Павлов, който се прочу с филма „Вездесъщият” и сериала „Откраднат живот”, е откритие на Мариус Куркински. Екранният д-р Марио Ковачев oт хитовата поредица на Нова тв бил забелязан от всеизвестния режисьор още като студент, а първата им среща се оказала съдбоносна, пише \"Уикенд\". Покрай Куркински актьорът стъпил на сцената на Народния театър, където 5 години участва в постановката „Кралят елен”. По-късно пък си партнира с Владо Карамазов в „Рибарят и неговата душа”, отново под режисурата на Мариус. Менторът на Велислав го наблюдавал за сефте в Младежкия театър преди години и след представлението възкликнал: „Какво беше това животно на сцената?” Думите му обаче не били обида, а по-скоро комплиемент, защото режисьорът веднага оценил характерното излъчване на Павлов и го взел под крилото си.   Като прохождащ актьор в трети курс, екранният д-р Ковачев се отличвал с нестандартна визия– висок е почти 190 см, а тогава бил много кльощав. Обръснал си и главата, защото не харесвал буйните си къдрици. „Неслучайно Мариус ме нарече „животно”. Изглеждах много странно-  смесица между извънземно и жираф!”, смее се звездата от „Откраднат живот”   Любопитна подробност е, че Слави, както го наричат приятелите, не е завършил НАТФИЗ, а Нов български университет. Кандидатствал два път в академията за татрално и филмово изкуство, но без успех – скъсали го на изпитите и не успял да влезе в списъка със студенти. „По-добре, че така стана – това учебно заведение не ми е много любимо, не харесвам методите им на обучение”, споделя Павлов.  ", "date": "2018.03.18", "title": "Мариус Куркински наричал Д-р Ковачев от „Откраднат живот” животно, той го открил за голямата сцена"}
{"url": "https://www.blitz.bg/layfstayl/shoubiznes/napravili-cherna-magiya-na-vesko-marinov-pevetst-krie-nova-lyubov_news586800.html", "text": "Веселин Маринов пази новата си любов като дявол от тамян, а причината е страх от магия, пише в. \"Телеграф\". Колеги на касовия трубадур разкриха, че от няколко месеца той пак е хлътнал до уши, но дори на близките си не казвал коя е пленила сърцето му. \"Веско от години си ходи при една ясновидка от кв. \"Надежда\", на която много вярва. Тя му казала, че има черна магия за раздяла с партньорите в живота\", разкриха колеги на естрадния ас от музикалната компания \"Пайнер\".  Жената с трето око посъветвала родната знаменитост да не афишира толкова личния си живот, тъй като имал много завистници. Ембаргото било в сила, докато не се изчисти магията със специалните паранормални процедури, включващи молитви и билки.   Изглежда певецът от Плоски Тръмбеш е взел насериозно предупрежденията, защото крие зорко новата си любов от чужди очи. Междувременно той снабдил \"жената на живота си\" с ключ в свой луксозен апартамент в кв. \"Кръстова вада\", но двамата влизали винаги поотделно заради страх от папараци.  \"Веско е много чувствителен мъж. Противоестествено е за него да не даде израз на чувствата си за пред света\", говорят вече и негови фенове в интернет форумите.   Маринов се обърнал за помощ към столичния оракул, след като в последните връзки преживя големи разочарования.  ", "date": "2018.03.18", "title": "Направили черна магия на Веско Маринов, певецът крие нова любов!"}
{"url": "https://www.blitz.bg/stsena/chernokozhata-transseksualna-ikona-rupol-ss-zvezda-na-aleyata-na-slavata-snimkivideo_news586843.html", "text": "Най-популярният травестит в САЩ – певицата, водеща и участничка в шоупрограми, РуПол получи своя звезда на Алеята на славата в Холивуд. Тълпи от фенове го посрещнаха на „Холивуд Булевард“, за да му благодарят за приноса му към ЛГБТ общността, съобщава Би Би Си. 57-годишната звезда, която е водещ на рилити шоу за драг кралици и крале, заяви, че е „обзет от толкова много емоция“ при получаването на тази чест, за която е мечтал, откакто е бил дете.     „Това е абсолютно най-важният момент в професионалната ми кариера“, заяви той. „Като деца идвахме на „Холивуд Булевард“. Гледах всички тези звезди и си мечтаех, че мога и аз да бъда една от тези звезди. Чувствам се все едно съм получил рицарско звание“, каза той.   Носителката на „Оскар“ Джейн Фонда представи наградата на РуПол. Тя заяви, че да се запознае с него било „едно от най-големите удоволствия в живота ми“ и че неговата звезда трябва да е поне три пъти по-голяма от останалите.   „Той създаде индустрия, която е дала стотици, стотици работни места и мечти на толкова много хора“, каза Фонда.     РуПол беше на церемонията със съпруга си Жорж Лебар и семейството си, на които благодари за вдъхновението, както и на Джейн Фонда и на учителя си от гимназията Бил Панъл.     Преди години драг кралицата се прочу с дуета си с Елтън Джон в песента “Don’t go breaking my heart”.     РуПол е организатор на риалити шоуто за травестити Ru Paul's Drag Rac. Участниците са мъже, които не са си направили операция за смяна на пола. Във всяка серия те изпълняват определена задача – например да се превъплътят в определен образ.  Превод и редакция: БЛИЦ     ", "date": "2018.03.18", "title": "Чернокожата транссексуална икона РуПол със звезда на Алеята на славата (СНИМКИ/ВИДЕО)"}
{"url": "https://www.blitz.bg/lyubopitno/za-nay-vrlite-fenove-na-folksvagen-u-nas-vizhte-kakvi-chudesa-se-sbrakha-pod-edin-pokriv-snimki_news586768.html", "text": "За 9-та поредна година Клуб на привържениците на Фолксваген в България организира най-голямото събитие за феновете на марката - Volkswagen Club Fest 2018. Провеждането му е зареждащо, но и трудно предизвикателство, информира „Булфото“. Особено за участниците в него, които, за да подготвят автомобилите си, влагат безсънни нощи и неимоверни усилия. И онази неизчерпаема страст, която ги превръща в коли с души.     Хиляди столичани дойдоха да видят уникални модели от марката Фолксваген, от класическия Бийтъл, тунинговани \"голфове\", до най-новите модели на компанията. Големият хит беше 45 годишния Volkswagen 181 Thing, около който през целия ден имаше опашка от желаещи да се снимат.    ", "date": "2018.03.18", "title": "За най-върлите фенове на „Фолксваген“ у нас! Вижте какви чудеса се събраха под един покрив (СНИМКИ)"}
{"url": "https://www.blitz.bg/svyat/trmp-razkonspirira-myuler-razsledvaneto-mu-za-ruskata-namesa-e-bazirano-na-moshenichestva-i-e-plateno-ot-khilari-klintn_news586781.html", "text": "Основания за началото на разследването на специалния прокурор Робърт Мюлер относно намесата на Русия в изборите в САЩ не е имало. Това заяви американският президент Доналд Тръмп. Стопанинът на Белия дом отбеляза, че обвиненията са били базирани на „мошеническа дейност и лъжливо досие“, които са били платени от Хилари Клинтън и Националния комитет на партията на демократите в САЩ.    Също така, според Тръмп, законът за наблюдение на чуждестранното разузнаване (FISA) е бил използван по неправилен начин за следене на неговата кампания.  Русия бе обвинена в намеса в изборите за президент на САЩ през 2016 година веднага след победата на републиканеца Доналд Тръмп. Москва многократно определи тези обвинения като абсурдни и голословни, посочвайки, че не са били представени никакви доказателства, които да подкрепят въпросните обвинения.    Миналата година специалният прокурор на САЩ Робърт Мюлер обвини 13 руски граждани и три юридически лица в опит да повлияят на изборите. Превод и редакция: БЛИЦ", "date": "2018.03.18", "title": "Тръмп разконспирира Мюлер: Разследването му за руската намеса е базирано на мошеничества и е платено от Хилари Клинтън"}
{"url": "https://www.blitz.bg/svyat/rusiya-glasuva-za-prezident-v-snimki-i-video_news586842.html", "text": "По данни от 13:00 часа московско време сериозни нарушения по време на изборите за президент на Русия в Москва не са регистрирани. Това съобщи шефът на Обществения щаб на наблюдателите на изборите в руската столица Алексей Венедиктов. По данни на ЦИК на Русия избирателната активност към 12:00 часа в цялата страна е била 34,72 процента.     Зад граница за президент на Русия са гласували над 45 000 руснаци. Данните бяха предоставени от посланика на руското външно министерство със специални поръчения Андрей Нестеренко. По думите му, цифрата постоянно расте, а интересът към изборите е колосален.  Ходът на вота в Крим е наблюдаван от представители на 20 страни, включително САЩ, Украйна, Австрия и Великобритания. Украинските медии не се смущават от тях и продължават да бълват невярна информация, отбелязват от местната избирателна комисия.   Огромна опашка за бюлетини пред руското посолство в италианския град Милано.           Жителката на Кемеров Елена Червова гласува само час след раждането на сина си. Членовете на местната ИК са дошли при нея със специална персонална урна.  Бившият премиер на Словакия Ян Чарногурский, който работи в Ярослав като наблюдател, смята, че техническото оборудване в секциите в Русия е по-добро от това в страната му.  Ексцентричният руснак Жерар Депардьо гласува в Париж за президент на Русия.        Дмитрий Медведев упражнява правото си на глас в компанията на съпругата си.         В Татарстан за първи път гласуват младоженците Камилла Вахапова и Артур Суровцев, които минали под венчилото в деня на изборите. В избирателната секция заедно с тях дошли и 40 гости.  Дълга опашка от желаещи да гласуват в Бишкек.                     ", "date": "2018.03.18", "title": "Русия гласува за президент в СНИМКИ и ВИДЕО"}
{"url": "https://www.blitz.bg/svyat/totalna-panika-mzh-otkachi-i-vryaza-kolata-si-v-noshchen-klub-ima-raneni-snimkivideo_news586831.html", "text": "Паника във Великобритания, след като автомобил влезе в пълен с хора нощен клуб. Има ранени, но полицията засега не съобщава точния им брой. Шофьорът е бил помолен да напусне клуба в Грейвсенд заради агресивно поведение.Вероятно това е причината да се върне и да влезе вътре направо с колата си. Арестуван е за опит за убийство. Полицията съобщи, че става дума за инцидент и изключва версията за тероризъм.  На кадри в социалните мрежи се вижда как голяма кола с включени светлини е спряла на дансинга на  клуба Blake’s в Грейвсенд. В друг клип охраната е заобиколила шофьора, а очевидец пита: „Защо го направи?“. Друг отвръща: „Много съм объркан“.  Свидетел разказа, че най-малко двама души са блъснати от колата, преди шофьорът да бъде изкаран от нея. „Беше нормална вечер в клуба. Но някакъв не го пуснаха вътре или го изгониха и той заби джипа си в палатката. Спря точно пред мен, можеше да загина. След това даде на заден, а ние побягнахме. Настъпи тотален хаос и паника“, разказа още той. Превод и редакция: БЛИЦ", "date": "2018.03.18", "title": "Тотална паника! Мъж откачи и вряза колата си в нощен клуб, има ранени (СНИМКИ/ВИДЕО)"}
{"url": "https://www.blitz.bg/svyat/boris-dzhonsn-skochi-s-novo-obvinenie-kreml-tayno-trupa-zapasi-novichok-moskva-ne-se-zabavi-s-ostr-otgovor-video_news586854.html", "text": "Напрежението между Русия и Великобритания не спира да расте, а Лондон отправи ново поредно обвинение към Москва. Борис Джонсън заяви пред BBC, че Русия тайно е складирала запаси от нервнопаралитичното вещество, предава Reuters. Припомняме, че именно този химикал бе използван при отравянето на бившия руски двоен агент Сергей Скрипал и дъщеря му преди по-малко от две седмици.   Джонсън твърди, че Кремъл е проучвал как подобни оръжия биха могли да се използват при убийства и следователно са ги изпробвали.     Великобритания обвини Русия, че е използвала нервнопаралитичното вещество от съветско време \"Новичок\", за да извърши нападение срещу Скрипал и дъщеря му Юлия. Лондон определя случая като първия, в който от Втората световна война насам в Европа е било употребено химическо оръжие.  Джонсън твърди също така, че вече има доказателства за периода от последните десет години, че Русия не само е проучвала употребата на нервнопаралитични вещества за убийства, но и е произвеждала и складирала \"Новичок\".  Британското външно министерство съобщава още, че утре в Лондон ще пристигнат представители на Организацията за забрана на химическите оръжия, за да изследват пробите от използваното при атаката вещество, а резултатите ще станат известни най-рано след седмица.  В интервюто си за BBC Джонсън заяви, че уликите за отравянето \"неумолимо водят към Кремъл\". Той допълни, че идната седмицата ще има заседание на британския Съвет за национална сигурност, на което ще бъде обсъдено какви по-нататъшни мерки евентуално да предприеме Великобритания.  Русия не се забави и отвърна на удара. В интервю отново за BBC Владимир Чижов (постоянният представител на Русия в ЕС) хвърли друга бомба. \"Веществото може да е дошло от британска лаборатория\", обяви той.   Чижов отхвърля предположенията, че Русия разполага със запаси от химически оръжия и отново изключва страната да стои зад отравянето на Скрипал и дъщеря му. Превод и редакция: БЛИЦ    ", "date": "2018.03.18", "title": "Борис Джонсън скочи с ново обвинение: Кремъл тайно трупа запаси \"Новичок\"! Москва не се забави с остър отговор (ВИДЕО)"}
{"url": "https://www.blitz.bg/obshtestvo/kultura/rezhisort-na-loshiyat-leytenant-i-kralyat-na-nyu-york-katsna-v-sofiya-za-spetsialna-nagrada-snimki_news586778.html", "text": "Неподражаемият режисьор, създал класиките \"Лошият лейтенант\" и \"Кралят на Ню Йорк\", Ейбъл Ферара пристигна в България за София филм фест, информира „Булфото“. Той ще получи \"Наградата на София\" на Столичната община за цялостен принос към изкуството на гала вечер в кино „Люмиер“ непосредствено преди прожекцията на шедьовъра му \"Кралят на Ню Йорк\" (\"King of New York\", 1990), едно от най-значимите изследвания на темата за насилието в американското кино. Ферара ще води и два майсторски класа в рамките на фестивала. Програмата на Ейбъл Ферара ще включи още няколко филма, реализирани през различни периоди от творчеството му, надхвърлящо над 40 заглавия.     Ферара е прочут с провокативните, често противоречиви сюжети и нео-ноар образи във филмите си. Започва да режисира още като студент любителски филми на супер 8. В средата на 70-те години среща писателя Никълъс Сент-Джон, който става неизменен съавтор на повечето сценарии на филмите му, включително игралния дебют на Ферара \"Driller Killer\", и впоследствие \"Ms.45\".  Сред актьорите, с които работи най-често, са Кристофър Уокън, Уилям Дефо, Харви Кайтел, Матю Модайн, Форест Уитакър, Денис Хопър, Джанкарло Еспозито и др.    ", "date": "2018.03.18", "title": "Режисьорът на \"Лошият лейтенант\" и \"Кралят на Ню Йорк\" кацна в София за специална награда (СНИМКИ)"}
{"url": "https://www.blitz.bg/layfstayl/shoubiznes/kotseto-poiska-uzo-v-efir-prizna-za-seriozno-zabolyavane-i-nakhluzi-cherni-ochila-snimki_news586807.html", "text": "Фолк певецът Константин направи истински фурор при участието си в \"Събуди се\" по Нова тв. Както е известно, изпълнителят е част от шоуто \"Като две капки вода\", в което утре ще трябва да се превъплъти в образа на гръцката звезда Василис Карас и да изпее хита \"Феномено\".  Малко след като в предаването бе пусната част от песента, Коцето каза: \"Дайте по едно узо, бе, хора\".  След това певецът призна, че страда от хроничен ларингит и прави инхалации. Именно затова по думите му той пие само 1 път седмично.   Коцето призна също така, че в \"Като две капки вода\" е най-близък с Гери-Никол, Софи Маринова и Боби Турбото.   \"Много дълго е това интервю, свърши ми времето, ще си ходя\", избъзика се накрая фолк певецът и закри предаването с тъмни очила.        ", "date": "2018.03.18", "title": "Коцето поиска узо в ефир, призна за сериозно заболяване и нахлузи черни очила (СНИМКИ)"}
{"url": "https://www.blitz.bg/svyat/putin-uprazhni-pravoto-si-na-glas-snimki_news586787.html", "text": "Действащият руски президент Владимир Путин пусна бюлетината си в избирателния участък в Руската академия на науките. Путин гласува не за първи път в това избирателно бюро, където е пуснал бюлетината си и на изборите на 4 март 2012 г.,припомня ТАСС.", "date": "2018.03.18", "title": "Путин упражни правото си на глас (СНИМКИ)"}
{"url": "https://www.blitz.bg/analizi-i-komentari/benovska-putin-zvni-na-rusi-ruski-krasotki-da-glasuvat-za-nego-snimki-18_news586785.html", "text": "Днес, на 18.3.18-а няма да има \"Беновска пита\" по Канал 3 и Радио К2, защото съм в Москва за президентските избори. Вчера в Русия беше \"денят на тишината\"- така наричат деня за размисъл преди гласуването. Това съобщи Илиана Беновска относно днешната си липса от ефира на Канал3.Ето какво разкри още журналистката:   Рано сутринта получих агитационно клипче- руса руска \"красотка\" танцува гола на ръба на басейн с чаша шампанско в ръка. Внезапно танцът се прекъсва от телефонно позвъняване - виждаме, че на линията е настоящият и кандидат за още един президентски мандат Владимир Путин - стегнат в костюм, сериозен и приветлив, с решителен поглен, който обещава сигурно бъдеще и на голата руска \"красотка\" и на цяла Русия...  Да знаете, Путин звъни категорично, както и управлява и не можете да го прекъснете...; ) Какво ми ще каже на \"красотката\" за Сирия, САЩ, Великобритания, \"новичок\"...Изражението на Путин подсказва, че е готов да печели /както се и очаква от социолозите/ и да продължи да бъде президент Русия!  Руснаците шеговито си разказват на ухо следния анекдот: Отишъл Путин на гледачка. Тя му заявила, че преди изборите в Русия няма да има лято /както се и случи 2017-а/. Той разбрал посланието по своему и съобщил на екипа си:\" В Русия лятото ще дойде, когато ме изберат отново за президент!\" Така че довечера, в 21 часа московско време, когато ЦИК обяви първите резултати се очаква в цяла Русия да дойде лятото , защото ще е спечелил Путин... Да видим! Да видим и дали ще се получи очакваната 80%-а избирателна активност и дали Путин ще бъде подкрепен от повече от 71.9%-а от избирателите и ще надмине собствения си избирателен рекорд  от 2004 година.  Та, гответе се г-да Борисов и Радев да видим дали Путин-президент ще дойде в България ... Е, Радев иронизира Борисов, че на 26.3.18-а във Варна ще бъде \"разносвач на шербет\" на срещата терския президент Ердоган-ЕС...;( Ама, дали ще му се получи на Радев първо:да направи среща във Варна между Путин и върха на ЕС и второ: ако не успее да зададе нов тон в Европа на политиката към Русия, поне да бъде \"разносвач\" на силен руски чай?!  Аз съм Беновска и питам от Москва.  А вие вижте клипчето на Путин с голата \"красотка\" как се печелят избори за президент по путиновски:)    ", "date": "2018.03.18", "title": "Беновска: Путин звъни на руси руски \"красотки\" да гласуват за него (СНИМКИ 18+)"}
{"url": "https://www.blitz.bg/svyat/afp-turski-voyski-sa-vlezli-v-afrin-prevzeli-sa-nyakolko-kvartala_news586792.html", "text": "Турските сили и подкрепящите ги групировки са навлезли в контролирания от сирийските кюрди град Африн. Това съобщава AFP, като се позовава на данни от базираната в Лондон Сирийска обсерватория за човешки права. Съгласно разпространената информация, турските военни вече контролират няколко квартала. Според данни на Обсерваторията, боевете в града продължават. Подкрепящи Анкара бунтовнически групировки, известни в Турция като „Свободна сирийска армия“, обявиха от своя страна, че са навлезели в части от източните и западните квартали.     Турция започна на 20 януари операция \"Маслинова клонка\" срещу групировката \"Отряди за народна самоотбрана\" на сирийските крюди, която Турция счита за терористична организация.     В събота турският президент обяви, че въоръжените сили на страна ще \"влязат в Африн всеки момент\".    ", "date": "2018.03.18", "title": "AFP: Турски войски са влезли в Африн, превзели са няколко квартала"}
{"url": "https://www.blitz.bg/svyat/semeystvo-na-bivsh-nemski-ofitser-poiska-ubezhishche-v-rusiya_news586780.html", "text": "По думите на Маркус Бергфелд, в Германия той и неговите близки са подложени на тормоз и той се страхува, че в случай на завръщане в родината си семейството му ще бъде изложено на опасност, пише Звезда ру. Семейство Бергфелд от Германия се обърна към консулския отдел на руското посолство в Латвия с молбата за предоставяне на политическо убежище в Русия. „Към консулския отдел на посолството на Русия в Латвия действително са се обърнали граждани на Германия – семейство Бергфелд – с молбата евентуално да им бъде предоставено убежище на територията на Русия“, съобщиха от пресслужбата на посолството.    От дипломатическата мисия отбелязаха, че „на заявителите са били дадени съответните разяснения за нормите в руското законодателство, действащи по отношение на дадената процедура“.  По-рано медиите съобщиха, че бившият офицер от бундесвера Маркус Бергфелд и съпругата му Соня са поискали за себе си и децата си политическо убежище в Русия. По думите на главата на семейството, в Германия той и неговите близки са били подложени на тормоз и сега той има опасения, че в случай на завръщане в родината си семейството му ще е в опасност.      ", "date": "2018.03.18", "title": "Семейство на бивш немски офицер поиска убежище в Русия"}
{"url": "https://www.blitz.bg/svyat/prvi-danni-za-izborite-v-rusiya-v-krim-khorata-glasuvat-prez-glava-i-mechka-pusna-glas-za-putin-snimkivideo_news586806.html", "text": "Избирателната активност на изборите за президент на Русия по данни от 10:00 часа московско време е над 16,5%. Това съобщих шефът на руската ЦИК Ела Памфилова. Избирателната активност в цяла Русия към 10:00 часа московско време е над 16.5% - това е 2.5 пъти повече спрямо изборите от 2016 година. Данните бяха представени от председателя на руската ЦИК Ела Памфилова, предава Интерфакс.  „Към 20:00 часа през 2000 година избирателната активност е 6.36%, през 2004 година – 8.01%, а през 2008 – 8.94%, през 2012 година – 6.63%, а през 2018 година – 16.55%“, каза Памфилова.        Също станаха известни и междинните данни за избирателната активност по региони. В Москва към 10:00 часа тя е близо 6%, в Подмосковието – около 8%, в Санкт Петербург - 4,66%, в Крим – над 13%, в Севастопол - 14%. Изборите в Русия са атакувани  Председателят на ЦИК също съобщи, че хакерска атака е била извършена по сайта на комисията. Става дума за кибернападение от типа DDOS. Атаката е била водена от 02:00 до 05:00 часа през нощта от 18 страни.    Според първите данни от exit poll на ВЦИОМ – към 09:00  часа сутринта московско време гласувалите са 54,7% жени и 45,3% мъже.  Средната възраст на повечето избиратели (29.1%) е 60 години, 28,3% са на около 45 години. Средната възраст на 21% е около 35 години, 14,1% са  на около 25 години.  В подмосковния регион пикът на избирателната активност се очаква да е между 12 и 16 часа, съобщи на журналистите председателят на избирателната комисия за Московска област Ирина Коновалова.  В Бурятия правото си на глас упражни мечка с руския национален флаг. Членовете на местната избирателна комисия провериха избирателя по списъците, дали му в лапите химикалка, помолили го да се подпише и да пусне бюлетината. Нарушения не са регистрирани.  Междувременно координатор на мисията на Организацията за сигурност и сътрудничество в Европа заяви, че до организацията е достигнала информация за възпрепятстването на руснаци да упражнят правото си на глас на територията на Украйна. Оттам обаче заявиха, че не могат да направят нищо – мандатът им е ограничен до наблюдение в Русия. Превод и редакция: БЛИЦ     ", "date": "2018.03.18", "title": "Първи данни за изборите в Русия: В Крим хората гласуват през глава, и мечка пусна глас за Путин (СНИМКИ/ВИДЕО)"}
{"url": "https://www.blitz.bg/svyat/putin-se-izdade-za-kogo-glasuva-zhirinovski-se-iztsepi-na-sledvashchite-izbori-shche-sm-kandidat-ot-bryuksel-video_news586804.html", "text": "Владимир Путин разказа кой резултат от президентските избори в Русия той ще сметне за себе си успешен и дали му е било трудно да направи своя избор, съобщават руските медии. Действащият президент на Русия разказа какъв процент от гласовете за себе си той ще сметне за успешен. Въпросът му бе зададен, след като той упражни правото си на глас в сградата на Руската академия на науките в Москва.    „Всеки, който дава правото да се изпълнява длъжността президент“, каза Путин.  Путин също отговори на въпроса на журналиста Андрей Колесников за това, дали му е било лесно да избере за кого да гласува или е избрал опцията „не мога да определя“.    „Защо да не мога да определя? Аз съм убеден в правилността на програмата, която предлагам на страната“, каза той.    На свой ред кандидатът за президент Владимир Жириновски определи мащаба на изборите като „планетарен“. Жириновски се пошегува, че на следващите избори той ще бъде кандидат на „Брюкселския федерален окръг“. Превод и редакция: БЛИЦ          ", "date": "2018.03.18", "title": "Путин се издаде за кого гласува, Жириновски се изцепи: На следващите избори ще съм кандидат от Брюксел (ВИДЕО)"}
{"url": "https://www.blitz.bg/svyat/ekshn-v-nebeto-grtskata-aviatsiya-prekhvana-turski-iztrebiteli_news586818.html", "text": "Турски изтребители са извършили няколко нарушения на гръцкото въздушно пространство в североизточната и югоизточна част на Егейско море тази седмица, съобщават медиите в Гърция. Става въпрос за четири F-16, които са били въоръжени. В гръцкото въздушно пространство са навлезли и два турски военнотранспортни самолета CN-235.Въоръжените сили на Гърция са били вдигнати под тревога. Гръцки изтребители са прехванали и изпроводили нарушителите до границата.  Това е поредният инцидент в ескалиращото напрежение между Гърция и Турция , след като миналия месец турски военни кораби блокираха опитите за сондажи за нефт и газ в изключителната икономическа зона на Кипър. Според Анкара находището се намира в акваторията принадлежаща на признатата единствено от Турция Севернокипърската турска република. Гърция обаче има по-голям проблем, в който са замесени милиарди долари и САЩ. Турските въоръжени сили очакват да приемат доставката на първите изтребители от последно поколение F-35 преди края на 2018 г. Това напълно ще промени равновесието на силите в региона. В момента Гърция и Турция имат паритет във въздуха. Анкара е поръчала около 100 от най-скъпите изтребители в света. Производството на всеки един от тях струва над 100 милиона долара. При това самолетите се произвеждат с участието на редица турски компании, сред които Alp Aviation, Aselsan, Ayesas, Fokker Elmo, Havelsan, Kale Aerospace, MiKES, Tubitak-SAGE и TAI. По данни на възложителя „Локхийд Мартин” общите приходи на подизпълнителите в Турция от програмата за F-35 ще възлязат на близо 12 милиарда долара. За съседните Гърция и Армения това турската армия да има самолети, които ѝ осигуряват пълно превъзходство във въздуха е сериозен проблем. Гръцки и арменски лобита стартираха мащабна кампания в горната и долната камара на американския Конгрес , с която целят да блокират продажбата на изтребителите F-35 на Турция. Основната теза на лобистите е, че на Анкара не може да се има доверие, особено след като купи ракетни системи С-400С от Русия. Така Турция ще може да изпробва новите руски противовъздушни радари и ракети, срещу американските изтребители от пето поколение и няма как да се гарантира, че тази информация ще остане тайна за Москва. Кампанията официално стартира миналия месец и до този момент гръцките и арменските лобисти в САЩ, съответно от Гръцко-американския съвет на лидерите (HALC) и Арменския национален комитет за Америка (ANCA), са изпратили хиляди писма до офисите на конгресмените във Вашингтон, ангажирали са мрежи от активисти и са се свързали с всеки американски сенатор по няколко пъти. Срещу сделката с Турция е впрегнато всяко възможно средство  от непризнатия от Анкара Арменски геноцид (1915 – 1917 г.) до цивилните жертви при осъществяваната в момента от турските въоръжени сили операция „Маслинова клонка” в района на град Африн в Сирия. Изглежда действията на лобистите имат своето отражение за влошаването на и без това обтегнатите напоследък отношения между Турция и САЩ. Турският премиер Реджеп Ердоган дори заяви тази седмица, че американските бази в Сирия вероятно са насочени срещу неговата страна. Гърция и Армения се надяват, че ще успеят да блокират сделката, която би дала пълно въздушно превъзходство на Турция в региона на Югоизточна Европа.", "date": "2018.03.18", "title": "Екшън в небето! Гръцката авиация прехвана турски изтребители"}
{"url": "https://www.blitz.bg/na-tozi-den/praznik-e-pochitame-svetets-borel-se-za-khristiyanskata-istina-i-tsrkovnite-obredi_news586759.html", "text": "Св. Кирил бил възведен в сан йерусалимски архиепископ в царуването на Констанций (337-361 г.), един от синовете на Константин Велики. Ереста на Арий в това време силно смущавала мира на Църквата Христова. Сам императорът приел лъжеучението и се стараел да го разпространи в държавата. Без да се бои от гонението, св. Кирил твърдо защищавал истината и я проповядвал усърдно.През време на неговото епископство на 7 май 351 г. станало в Йерусалим чудесното явление – личбата на кръста Господен на небето. Св. Кирил в писмо до императора описал това чудесно явление, което видели всички жители на Йерусалим и множество поклоници, които се намирали в светия град. Сияещият кръст се простирал над Голгота до Елеонската планина. Цялото население на града било обзето от страх и едновременно от радост и се затекло в храма да прослави Бога.  Описвайки това чудо, св. Кирил се стараел да възбуди в сърцето на императора чувство на истинско благочестие. Но увещанията му останали безполезни. Сам св. Кирил си навлякъл гнева на царя и бил подложен на гнет и изгнание. В Юдея се появил страшен глад. Св. Кирил, изпълнен със състрадание към бедните, щедро им помагал и раздал по такъв начин всичкото си имущество. Но имуществото му било малко и когато свършило, той започнал да продава църковните скъпоценности – скъпи съдове и златотъкани одежди, за да може с получените от продажбата пари да помага на бедните. Това благородно дело било представено на императора в превратен вид, понеже св. Кирил имал много недоброжелатели между арианските епископи. Те възбудили срещу него царя и отците от Селевкийския събор и св. Кирил бил свален и заточен. Той се върнал от заточение, когато император станал Юлиан, който обявил пълна веротърпимост и върнал от заточение всички изгнаници. В краткото си царуване Юлиан (361-363 г.) употребявал всички средства, за да унищожи християнството и да възстанови езичеството, към което бил привързан с цялата си душа. Като се убедил, че явното гонение няма да доведе до желаната цел, той действал отначало повече по хитър начин. Той проявявал към християните най-голямо презрение, стараел се да ги лиши от възможност за просвета, забранявал им да имат училища, отнемал доходите от християнските храмове и с тия пари съграждал и украсявал езическите капища и устройвал при тях училища и болници. Той облагодетелствал юдеите, само защото те били врагове на християните. Мислейки да нанесе най-жесток удар на християните и да докаже неверността на пророчествата, той имал намерение да възобнови в предишното великолепие разрушения през войните йерусалимски храм. Затова той свикал в Йерусалим юдеите, които вече дълго време се скитали безотечествено по разните страни; защото по времето на император Адриан, по причина на станалия бунт, на тях било забранено да живеят в Йерусалим. Град Йерусалим изгубил своето име и се наричал \"Емия Капитолина\". Император Константин бил възвърнал на Йерусалим предишното название и с тържеството на християнската вяра градът придобил значение, ненавистно на юдеите, и станал предмет на благоговение за християните.  Можем да си представим с каква радост юдеите се отзовали на поканата на царя. На тълпи те идвали в Йерусалим, пълни с радостни очаквания. Защото с възобновяването на храма те свързвали и надежди за своето освобождение от властта на иноплеменниците и за възстановяване на старото величие. Всеки от тях бил готов да пожертва част от имуществото си за постройка на храма. Жените давали скъпите си украшения. Всички се готвели да вземат участие в свещеното дело. Юлиан щедро помагал с пари; поставил един от сановниците си да ръководи работите и обещал, когато храмът бъде построен, сам заедно с юдеите да принесе жертва на Господа Саваота като благодарност за успеха на делото и за тържество над християните. Отивайки на поход против персите, той писал на юдеите: \"Молете се да се върна победител! Аз ще върна на Йерусалим предишното величие и в храма ще въздам благодарност на Бога.\" Ободрени от покровителството на императора, юдеите започнали да се отнасят към християните с най-голямо презрение и да им нанасят всякакви оскърбления. Между това юдеите усърдно се заловили за работа: очистили мястото на предишния хрим и започнали да приготвят материали за основите. Изведнъж земетресение, придружено от буря и вихър, разтърсило всичко и разхвърлило приготвените материали. Бурята и земетресението били придружени от странно явление: огън излизал на кълба от земята, обгарял работниците и оставял на телата и дрехите им знака на кръста. Ужасени от чудесната личба, юдеите били принудени да оставят своето предприятие и мнозина от тях познали силата на Христа и приели християнската вяра. Когато донесли на Юлиан за това събитие, той се разгневил, забранил да споменават за него като за нещо необикновено. Той отстранил свети Кирил от Йерусалим. След смъртта на Юлиан свети Кирил се върнал, но отново бил изгонен от императора Валент, ревностен привърженик на Ариевото лъжеучение. Архиепископът бил освободен при Теодосий Велики и управлявал паството си до смъртта си в 386 година. Св. Кирил Йерусалимски оставил 24 \"осветителни слова\" или поучения за готвещите се към св. Кръщение, които в древната Църква се наричали \"оглашени\". Тези слова съдържат изложение на догматите и обяснения на църковните обреди. Те са твърде важни за нас, защото доказват как чисто и неизменно Православната църква запазила наредбите на древната Църква. Запазено е и писмото на св. Кирил до император Констанций за чудесното явление на Христовия кръст.", "date": "2018.03.18", "title": "Празник е! Почитаме светец, борел се за християнската истина и църковните обреди"}
{"url": "https://www.blitz.bg/svyat/pozor-da-se-kachish-na-everest-i-da-ostavish-1000-tona-bokluk-tam_news586822.html", "text": "Започва кампания по почистването на връх Еверест. Организаторите ѝ се надяват да вдигнат над 1000 тона боклук, оставени от туристите в най-високата точка на света, съобщава Би Би Си. Само в първия ден на акцията 1200 кг отпадъци са били извозени от летището Лукла до Катманду за рециклиране.     Алпинистите, покоряващи най-високия връх в света, са длъжни да си върнат обратно висички отпадъци, които носят със себе си. Въпреки това всяка година местните шерпи намират в планината стотици тонове смет.     Кампанията тази година е фокусирана върху отпадъците, които могат да бъдат рециклирани в столицата Катманду. Те ще бъдат извозени от частната авиолиния „Йети“, която ще извършва тази дейност цяла година.     По-голямата част от боклука е съставена от празни бутилки, метални кутии, консерви и захвърлена аплинистка екипировка. Намират се и кислородни бутилки, които са пръв помощник при изкачването на най-високите върхове.     Кампании за почистване, провеждани от местните шерпи, се правят от години, но сега се координират от Комитета за контрол на замърсяването в Сагармата (непалското име на планината). Именно шерпите са тези, които събират високопланинските боклуци. Превод и редакция: БЛИЦ     ", "date": "2018.03.18", "title": "Позор! Да се качиш на Еверест и да оставиш 1000 тона боклук там"}
{"url": "https://www.blitz.bg/layfstayl/ptuvane/ako-dnes-trgvate-na-pt-zadlzhitelno-prochetete-tazi-informatsiya_news586766.html", "text": "Пътните настилки са предимно сухи, а по усойните и планински райони – частично мокри и обработени, съобщават от Агенция \"Пътна инфраструктура\". Температурите са в интервала от - 5° до + 18°. Времето над страната е предимно облачно. Умерен до бурен вятър духа в областите Видин, Кюстендил, Ловеч, Монтана, Перник, Пазарджик, Плевен, Русе, Сливен, София, Търговище, Шумен и Бургас. Слаб дъжд вали в област Видин.  Пътните настилки са предимно сухи, а по усойните и планински райони – частично мокри и обработени.  Намалена видимост поради мъгла - до 150 м по високите части на област Разград.        Ограничено е движението по пътната връзка София-Костенец на пътен възел „Мухово“ на АМ „Тракия“ при км 46 в посока гр. Костенец и гр. Ихтиман поради ремонтни дейности. Обходни маршрути:  - за направлението София – Костенец през пътен възел „Ихтиман“ при км 34+000.  - за направленията Ихтиман – Пловдив и Костенец – Пловдив през пътен възел „Церово“ при км 69+167. Движението по АМ „Тракия“ в посоките София – Бургас и обратно е без ограничения. През пътния възел може да се минава идвайки от Бургас в посока гр. Костенец и гр. Ихтиман. Срок до 30.04.2018 г.     няма ограничения.     Движение с повишено внимание при пътен възел Кочериново поради намалена осветеност на пътния възел. Срок до 19.03.2018 г.     няма ограничения.     няма ограничения.     Временно движението по АМ „Люлин“ в посока София е ограничено за всички МПС поради изтичане на кална маса и опасност от срутване на скална маса на пътното платно. Ограничението е от втори тунел „Люлин“ до първи тунел „Мало Бучино“ където движението на всички МПС се осъществява двупосочно в платното посока София – Перник.  Алтернативни маршрути:  - за автомобили до 12 тона по път I-1 от пътен възел Драгичево – Владая – София и обратно.  - само за леки автомобили по път 1801 Перник – Мало Бучино – Суходол и обратно. Срок до 04.04.2018 г.       1. Проходи:  - „Върбишки“ - затворен за всички МПС. Срок: целогодишно;  - „Златишки“ - затворен за всички МПС. Срок: целогодишно;     - „Айтоски“ - отворен за всички МПС;  - „Обзорски“ - отворен за всички МПС;  - „Печинско“ - отворен за всички МПС;  - „Превала“ - отворен за всички МПС;  - „Предел“ - отворен за всички МПС;  - „Републиката“ - отворен за всички МПС;  - „Ришки“ - отворен за всички МПС;  - „Рожен“ - отворен за всички МПС;     - „Троянски“ - забранен за МПС  над 12 т ;  - „Вратник“ - забранен за МПС  над 10 т . Срок: целогодишно;  - „Дюлински“ - забранен за МПС  над 3,5 т . Срок: целогодишно;  - „Котленски“ - забранен за МПС  над 12 т;  - „Пампорово“ - забранен за МПС  над 3,5 т.  Срок: целогодишно;  - „Петрохан“ - забранен за МПС  над 12 т ;  - „Твърдишки“ - забранен за МПС  над   10 т.  Срок: целогодишно;  - „Шипка“ - забранено е движението на МПС, предназначени за превоз на товари с технически допустима максимална маса  над 12 т  от категория N3, както и тегленето на ремаркета и полуремаркета с технически допустима максимална маса  над 10 т  от категория О4. Срок: целогодишно.       ОГРАНИЧЕНИЯ В ДВИЖЕНИЕТО НА МПС ПО ПЪРВОКЛАСНАТА ПЪТНА МРЕЖА:    - път I-1 /Е79/ Граница Румъния-Видин-Монтана-Враца-София-Благоевград-Кулата-граница Гърция: : при км 121+919 се забранява влизането в с. Сумер на тежкотоварни превозни средства  над 10 т.  по общински път „пътна връзка за с. Сумер”. Движението на МПС при км 120+390 от Монтана посока Вършец се отклонява по път ІІІ-1621 Сумер-Вършец. Срок до 18.11.2018 г.;  София-Ботевград при Бебреш се извършва с повишено внимание поради свлачище на км 202+650 в посока Ботевград.  Срок 30.03.2018 г.;  забранено е движението на всички МПС в участъка Жерково-Елешница от км 224+600 до км 229+700 поради намален габарит на пътното платно. Срок до 01.09.2018 г.  От км 276+162 /Александров мост/ до км 282+485 до г-ца с област Перник – забранено движението на товарни МПС  над 12 т.  Срок до 13.09.2018 г.  Въведено е реверсивно движение по път I-1 София – Перник в участъците от км 276+162 /Александров мост/ до км 277+610 /начало четири лентов път/ и от км 278+910 /край четири лентов път/ до км 282+038 /бензиностанция „Лукойл“/ както следва:  - всяка неделя, както и в последния почивен /празничен/ ден, от 10:00 ч. до 18:00 ч.: две ленти за движение в посока влизане в София и една лента за движение в посока изход от София  През останалото време от седмицата остава в сила постоянната организация на движение, която осигурява две ленти в посока изход от София и една лента в посока София. Срок до 31.03.2018 г.  Ограничено е движението за тежкотоварни автомобили с тегло  над   15 т  в участъка от пътен възел „Даскалово“ посока Владая. Участъкът с ограничение за територията на ОПУ-Перник е от км 282+485 (граница ОПУ София) до км 287+183 (п.в. „Даскалово“).  От км 276+162 /Александров мост/ до км 282+485 до г-ца с област Перник – забранено движението на товарни МПС  над 15 т . Срок 13.09.2018 г.  Въведено е реверсивно движение по път I-1 София – Перник в участъците от км 285+660 /кръстовище Драгичево/ до км 286+847 /бензиностанция „Петрол“/ както следва:   - всеки петък, както и в последния работен ден преди празници, от 12:00 ч. до 20:00 ч., и в първия почивен /празничен/ ден от 08:00 ч. до 14:00 ч.: две ленти в посока Перник и една лента в посока София  През останалото време от седмицата остава в сила постоянната организация на движение, която осигурява две ленти в посока влизане в София и една лента в посока изход от София.  По преценка на директорите на ОПУ, съобразно метеорологичните условия и пътната обстановка, реверсивното движение може да бъде отменено или цитираните часови периоди да бъдат променяни. Срок до 31.03.2018 г.    - път І-2 Граница Румъния-Русе-Цар Калоян-Разград-Шумен-Девня-Варна:  няма ограничения.    - път І-3 Гара Бяла-Плевен-Луковит-Коритна-Ябланица-Ботевград:  Правец-с.Разлив-Трудовец-Ботевград – забранено е движението на МПС  над 12 т  в участъка от км 193+345 /отклонение за п.в. „Правец“/ до км 204+200 /заустване в път І-1 Видин-Враца-Ботевград/. Обходен маршрут: АМ „Хемус“ /за п.в. „Правец“/-път ІІ-17 (Мездра-Ботевград)-п.в. І-3-п.в. „Ботевград“ на АМ „Хемус“ и обратно. Срок до 30.09.2018 г.;    - път І-4 Коритна-Български Извор-Микре-Севлиево-В. Търново-Омуртаг-Търговище-Шумен:  няма ограничения.    - път І-5 Русе-В.Търново-Шипка-Стара Загора-Хасково-Кърджали-Маказа-граница Гърция:  Черноочене-Кърджали – ограничено е движението на МПС  над 15 т.  Срок до 21.12.2018 г. Обходни маршрути:  - направление Хасково – Кърджали: път І-5 – път ІІІ-505 (с.Манастир) – път ІІІ-507 –Г.Войводино – Мост – Чифлик – Кърджали.  - направление Асеновград – Кърджали: път ІІ-58 – път І-5 посока Хасково – път ІІІ-505 (с. Манастир) – път ІІІ-507 – Г. Войводино – Мост – Чифлик – Кърджали.  - направление Минерални бани – Кърджали: път ІІІ-506 – път І-5 посока Хасково – път ІІІ-505 (с. Манастир) – път ІІІ-507 – Г.Войводино – Мост – Чифлик – Кърджали;  Надлез Кирково - ГКПП „Маказа“ – ограничено движението на МПС  над 3,5 т.  Срок до 21.12.2018 г.; - път І-6 Граница Македония-Гърляно-Кюстендил-Перник-София-Пирдоп-Карлово-Сливен-Карнобат-Бургас:  Движение в една лента от км 78+500 до км 79+500 поради аварийни дейности. Движението се осъществява в активната лента посока Радомир – Перник и е регулирано с пътни знаци. Срок до 31.03.2018 г.;     -  път І-7 Граница Румъния-Силистра-Дулово-Преслав-Върбишки проход-Петолъчката-Елхово-Лесово-граница Турция:  няма ограничения.     -  път І-8 Граница Сърбия-Драгоман-София-Ихтиман-Пазарджик-Пловдив-Хасково-Капитан Андреево-граница Турция:   Вакарел – Ихтиман от км 110+700 до км 118+800 – ограничено движение за всички МПС, поради намален габарит на пътното тяло. Поставена е необходимата сигнализация указваща забраната. Срок до 30.09.2018 г.  гр. Свиленград – Капитан Андреево от км 370+500 до км 377+900 затворен за движение на МПС, поради пропадане на насип. Обходен маршрут:  гр. Свиленград-п.в. „Свиленград“-АМ „Марица“-п.в. „Капитан Андреево“-с. Капитан Андреево.    - път І-9 граница Румъния-Дуранкулак-Балчик-Варна-Бургас-Звездец-Малко Търново-граница Турция:   Кранево-Варна при км 83+100 – ограничено движение на МПС  над 10 т .;  Обходен маршрут:  Кичево-Оброчище. Срок до 28.02.2019 г.;  Движението по път I-9 Бургас – Слънчев бряг в участъка обход на гр. Ахелой се осъществява с повишено внимание спрямо поставената вертикална сигнализация поради обезопасяване на движението в следствие на ремонтни дейности. Срок до 30.10.2018 г.       1. Ремонтни дейности и временна организация на движението /ВОД/:     Временно са въведени следните ограничения за движение на МПС:  няма ограничения. Ремонтни дейности : няма.    Временно са въведени следните ограничения за движение на МПС: Път III-908:  Движението по път III-908 Варовник – Вълчаново ханче от км 20+000 до 39+200 е ограничено на МПС  над 10 т . поради стесняване на пътното платно. Срок до 31.12.2018 г.; Път III-7306:  Движението по път ІІІ-7306 Черница – Сунгурларе – Чубра е ограничено за МПС  над 10 т  поради стесняване на пътното платно. Срок 31.12.2018 г. Ремонтни дейности:  няма.    Временно са въведени следните ограничения за движение на МПС:  няма ограничения. Ремонтни дейности : Път III-904:  Движението по път III-904 Старо Оряхово – Гроздьово от км 23+403 до км 41+705 се осъществява в една лента поради частични ремонтни дейности на асфалтовата настилка. Организацията за движение е сигнализирана с пътни знаци. Срок до 04.06.2018 г. Път III-904:  Движението по път III-904 Старо Оряхово – Гроздьово от км 0+0 до км 17+377 се осъществява в една лента поради частични ремонтни дейности на асфалтовата настилка. Организацията за движение е сигнализирана с пътни знаци. Срок до 04.06.2018г.    Временно са въведени следните ограничения за движение на МПС:  Път III-407:  Движението по път ІІІ-407 Лозен – Полски Тръмбеш е ограничено за движението на МПС с обща маса  над 12 т  поради намален габарит на пътното тяло. Срок до 05.07.2018 г. Обходен маршрут:  Лозен – Драганово – Янтра – Поликраище – Полски Тръмбеш; Път III-551:  Движението по път ІІІ-551 Дебелец – Средни колиби – Елена е ограничено за МПС  над 10 т  поради намален габарит на пътното тяло. Обходен маршрут:  Дебелец – В. Търново – Лясковски кантон – Миндя – Елена и обратно. Срок до 05.07.2018 г. Път III-4073:  Движението по път ІІІ-4073 Царски извор – Драганово от км 0+000 до км 5+500 е ограничено поради свлачище. Обходен маршрут:  Царски извор – Сушица – Драганово и обратно. Срок целогодишно. Път III-4082:  Движението по път ІІІ-4082 Чешма – Кесарево е ограничено за МПС  над 3,5 т  поради намален габарит на пътното тяло. Срок до 05.07.2018 г. Обходен маршрут:  Чешма – Сливовица – Горско Ново село – Джулюница – Кесарево. Ремонтни дейности : Път ІІІ-662:  Движението по път ІІІ-662 Твърдица – Елена в участъка от км 47+800 до км 48+000 се осъществява в една лента поради пропадане на пътното платно и наличие на свлачище. Срок до 05.07.2018 г.    Временно са въведени следните ограничения за движение на МПС: Път III-121:  Движението по път III-121 Раброво – Бойница от км 20+860 до км 39+613 при с. Бойница е ограничено за всички МПС поради разрушено временно мостово съоръжение при км 23+166. Срок до 31.03.2018 г. Обходен маршрут :  път II-14 Видин – Кула - път III-121 Кула – Бойница и обратно. Път III-1411:  Движението по път III-1411 с. Слана Бара – Видин при км 24+990 е ограничено за МПС  над 5 т  поради компрометирано експлоатационно състояние на мост . Обходен маршрут:  Видин – път II-14 до пътно кръстовище на км 3+217 през с. Слана Бара до път III-1411. Срок до 31.03.2018 г. Ремонтни дейности : няма.    Временно са въведени следните ограничения за движение на МПС: Път II-11:  Движението по път ІІ-11 Оряхово – Лесковец – граница с област Плевен от км 118+000 до км 119+000 е ограничено за МПС  над 3.5 т.  поради свлачищни процеси и деформации в асфалтовата настилка. Обходен маршрут:  Оряхово – Селановци /път ІІІ-306/ Галово – Остров /пътища ІV-ти клас/-път ІІ-11-граница Плевен. Срок 31.03.2018 г. Път ІІІ-161:  Движението по път ІІІ-161 Ребърково – Люти дол от км 0+000 до км 8+700 се осъществява при стеснение в двете посоки и ограничение за движението на МПС  над 12 т  от км 0+000 до км 5+900 и  над 3,5 т  от км 5+900 до км 8+700, поради свлачищни процеси. Срок 31.03.2018 г. Път III-308:  Движението по път ІІІ-308 Своде – Караш – Хубавене – Роман в участъка от село Караш до село Хубавене е ограничено поради свлачище от км 25+000 до км 25+200. Срок 31.03.2018 г. Обходен маршрут:  Роман – Ябланица – Осикова Лъкавица – Правешка Лъкавица – Караш за пътуващите от Роман за Караш. Ябланица – Роман – Хубавене за пътуващите от София и Ловеч. Ремонтни дейности : Път II-15:  Движението по път ІІ-15 Мизия – Оряхово от км 62+700 до км 75+200 се осъществява с повишено внимание поради активиране на свлачище. Участъкът е сигнализиран с пътни знаци. Срок 26.03.2018 г. Път III-1002:  Движението по път III-1002 Враца-Леденика се осъществява при стесняване на една от лентите за движение:  - от км 5+150 до км 5+200 – стесняване лявата лента за движение поради деформация на пътната настилка. Срок до 31.03.2018 г.  - от км 12+150 до км 12+200 – стесняване на дясната лента за движение поради възникнали свлачищни процеси. Срок до 31.03.2018 г. Път ІІІ-1306:  Движението по път ІІІ-1306 Горно Пещене – /път ІІ-15/ от км 62+000 до км 62+300 се осъществява с повишено внимание поради възникнали свлачищни процеси. Една от лентите за движение е стеснена, ограничението е сигнализирано с пътни знаци. Срок 31.03.2018 г.    Временно са въведени следните ограничения за движението на МПС: Път III-403:  Движението по път III-403 с. Кормянско – с. Малък Вършец при км 10+080 е ограничено за МПС с ширина, включително на товара, по-голяма  от 3,30 м  поради стеснен участък при мост над р. Крапец. Сигнализирано е с пътен знак В15. Обходен маршрут:  за МПС над 3,30 м по път III-401 Граница Ловеч - /Кормянско – Малък Вършец/ - при км 46+800 по общински път до III-403 в с. Малък Вършец. Срок до 31.03.2018 г. Път III-3011:  Движението по път III-3011 Крамолин – В. Търново от км 22+129 до км 28+380 е ограничено за МПС  над 10 т  поради намален габарит на пътното тяло при км 26+444. Срок до 30.06.2018 г. Път III-5004:  Движението по път III-5004 Граница В. Търново – Дряново – Габрово – граница Ст. Загора от км 10+940 до км 11+550 съвпадащ с ул. Малина в гр. Габрово е ограничено поради извършване на строителни дейности. Обходен маршрут:  за квартал Чехлевци: по път III-5004, път II-44, път III-4404. Поставена е необходимата сигнализация. Срок до 31.08.2018 г. Ремонтни дейности : Път III-5004:  Движението по път по път III-5004 Чехлевци – Велчевци от км 10+940 до км 11+550 се осъществява с повишено внимание поради ремонтни дейности на асфалтовата настилка. Поставена е необходимата сигнализация. Срок до 31.08.2018 г. Път III-5004:  Движението по път III-5004 Чехлевци – Велчевци от км 11+770 до км 11+829 се осъществява в една лента поради ремонти дейности на асфалтовата настилка. Срок до 31.03.2018 г. Път III-5006:  Движението по път III-5006 Габрово – Стоманеците при км 7+060 се осъществява с повишено внимание поради пропаднал участък на асфалтова настилка. Една от лентите за движение е стеснена, поставена е сигнализация. Срок до 31.03.2018 г.    Временно са въведени следните ограничения за движение на МПС:  няма ограничения. Ремонтни дейности : Път II-29:  Движението по път II-29 разклон Дебрене – Добрич от км 25+830 до км 43+315 се осъществява с повишено внимание поради частични ремонтни дейности на асфалтовата настилка. Срок до 30.03.2018 г. Път II-97:  Движението по път II-97 Околовръстен път на гр. Добрич от км 0+898 до км 16+539 се осъществява с повишено внимание поради частични ремонтни дейности на асфалтовата настилка.Срок до 30.03.2018г.    Временно са въведени следните ограничения за движение на МПС:  няма ограничения. Ремонтни дейности : Път ІІІ-623:  Движението по път III-623 Бобов дол – Жедна при км 14+900 се осъществява в една лента поради активизирало се свлачище. Участъкът е сигнализиран с пътни знаци. Срок до 30.03.2018 г. Път ІІІ-6222:  Движението по път ІІІ-6222 Смоличано – Пелатиково от км 10+000 до км 14+000 е ограничено поради пропадане на част от пътното платно при км 10+650, км 11+720, км 12+830 и км 13+360. Срок до 31.03.2018 г. Път ІІІ-6224:  Временно движението по път ІІІ-6224 Четирци – Слокощица в участъка Слокощица – Ново село от км 42+600 до км 44+000 се осъществява в една лента поради свличане на земна маса. Участъкът е сигнализиран с пътни знаци. Срок до 30.03.2018 г.    Временно са въведени следните ограничения за движение на МПС:  Път III-5009:  Движението по път ІІІ-5009 Зорница – Бели пласт – Стремци – Черноочене – Кърджали е ограничено за МПС  над 12 т . Обходен маршрут:  по път I-5 Хасково – Кърджали и път III-507 Кърджали – Мост през с. Мост. Срок до 21.12.2018 г. Ремонтни дейности : няма.    : Временно са въведени следните ограничения за движение на МПС : Път III-3505:  Движението по път III-3505 Казачево – Стефаново от км 0+000 до км 8+500 е ограничено за МПС  над 12 т  поради пропадане на тротоар и подпорна стена при км 1+250 в с. Казачево, където има и стесняване на едната лента за движение. Водачите да се движат със съобразена скорост и повишено внимание. Срок до 30.04.2018 г. Ремонтни дейности : няма.    : Временно са въведени следните ограничения за движение на МПС : Път II-81:  Ограничено движение по път ІІ-81 Монтана – София през проход „Петрохан“ за автомобили  над 12 т. Обходен маршрут:  през гр. Своге. Срок до 31.03.2018 г.  ; Път ІІІ-112:  Движението по път ІІІ-112 Дъбова Махала – Смирненски – Славотин – Студено Буче – Монтана е ограничено за МПС  над 12 т  поради изпълнение на строително-монтажни работи. Останалите автомобили да се придвижват с повишено внимание. Срок до 31.03.2018 г. Път III-8104:  Движението по път ІІІ-8104 Замфирово – Пърличево от км 7+000 до км 7+700 е ограничено за МПС  над 12 т  поради пропадане на част от едната лента и банкета. Движението се осъществява двупосочно в една лента. Скоростта на движение е ограничена до 50 км/ч и е сигнализирано с пътни знаци. Срок до 31.03.2018 г. Ремонтни дейности : няма.    Временно са въведени следните ограничения за движение на МПС: Път III-3704:  Движението по път III-3704 Пазарджик – Ветрен при км 11+485 в с. Бошуля е ограничено за МПС  над 10 т . Обходен маршрут:  гр. Пазарджик, път I-8 с. Звъничево – Септемврийски ханчета, път III-8402 гр. Септември, кръгово кръстовище с път III-3704 с. Бошуля. Срок до 18.09.2018 г. Ремонтни дейности : няма.    Временно са въведени следните ограничения за движение на МПС: Път ІІІ - 637:  Движението по път ІІІ-637 от с. Мрамор до разклон за с. Лева река е ограничено за МПС  над 10 т . Срок до 31.03.2018 г. Ремонтни дейности : няма.    Временно са въведени следните ограничения за движение на МПС:  Път III-118:  Движението по път ІІІ-118 в чертите на гр. Долна Митрополия от км 23+057 до км 24+038 е ограничено за всички МПС, поради ремонтни дейности. Обходен маршрут:  през съседни улици в града, съгласно поставената вертикална сигнализация. Срок – целогодишно. Път ІІІ-301:  Движението по път III-301 край регулация с. Козар Белене – начало регулация гр. Левски от км 1+750 до км 5+753 е ограничено за МПС общо тегло  над 7 т . Обходен маршрут:  път III-303 Българене – Малчика – Аспарухово – Левски. Срок – целогодишно. Път ІІІ-304:  Движението по път III-304 Изгрев – Трънчовица – Бацова махала – Новачене – Дебово от км 0+030 до км 24+650 е ограничено транзитното движение на МПС  над 15 т. Обходен маршрут:  по път ІІ-34 Плевен – Никопол. Срок – целогодишно. Път ІІІ-3004:  Движението по път III-3004 Опанец – Долна Митрополия от км 0+000 до км 6+125 в района на с. Опанец е ограничено транзитно движение на МПС  над 3.5 т . Обходен маршрут:  по път І-3 Бяла – Плевен – Ботевград (от п.в. \"КАТ\" на км 88+973 към п.в. на км 95+099). Срок – целогодишно. Път ІІІ-3005:  Движението по път III-3005 Ясен – Търнене – Градина в района на с. Ясен от км 1+793 до км 4+223 е ограничено за движение на МПС  над 3.5 т , осигурен е сигнализиран обходен маршрут; Срок – целогодишно. Път ІІІ-3005:  Движението по път III-3005 Ясен – Търнене – Градина – Петърница – Бъркач – Беглеж, в района на с. Беглеж от км 21+062 до км 27+123 е ограничено за МПС  над 8 т . Обходен маршрут:  път ІІІ-3502 Брестовец – Горталово – Беглеж – Бежаново – Ъглен. Срок – целогодишно. Път ІІІ-3006:  Движението по път III-3006 Радомирци – Рупци – Червен бряг от км 8+904 до км 9+221 в участъка на свлачище в землището на гр. Червен бряг е ограничено за МПС  над 12 т . Обходен маршрут:  по път І-3 до гр. Луковит, кръстовище с път ІІІ-306, дясно, до гр. Червен бряг и обратно. Срок – целогодишно. Ремонтни дейности : Път ІІ-35 : Движението по път ІІ-35 Плевен – Ловеч от км 13+600 до км 25+384 се осъществява с повишено внимание поради частични ремонтни дейности на асфалтовата настилка. Движението е сигнализирано с пътни знаци. Срок до 15.09.2018 г.    : Временно са въведени следните ограничения за движение на МПС: Път II-86:  Движението по път II-86 Пловдив – Асеновград от изхода на гр. Пловдив до разклон за гр. Куклен се осъществява двупосочно в едното платно в посока Асеновград поради ремонтни дейности. Срок до 14.05.2018 г. Път II-86:  Движението по път II-86 Асеновград – Нареченски бани е ограничено за МПС с височина  над 4 м.  през тунелите. Обходен маршрут : път III-866 Кричим – Девин. Път ІІІ-667:  Движението по път III-667 Плодовитово – Първомай – Асеновград при км 6+832 в района на мост над р. Марица е ограничено за МПС  над 5 т  поради намален габарит на пътното платно на стоманения мост на р. Марица. Обходен маршрут:  път ІІ-66 Стара Загора – Поповица и път І-8 София – Пловдив – Свиленград. Път III-804:  Движението по път III-804 Поповица – Болярци е ограничено за МПС  над 12 т  поради намален габарит на пътното платно на мост в с. Поповица. Срок до 21.12.2018 г. Път III-861:  Движението по път III-861 в отсечката гр. Лъки-пътно кръстовище за хижа Момчил юнак е ограничено за МПС с тегло  над 12 т  поради намален габарит на пътното тяло. Срок до 31.03.2018 г. Път III-8611:  Движението по път III-8611 Белица – Загражден – Давидково в участъка от км 13+500 от Държавно ловно стопанство ”Кормисош” след с. Белица до границата с област Смолян при км 18+431 е ограничено за всички МПС. Срок до 21.12.2018 г. Ремонтни дейности : Път III-565:  Движението по път III-565 Шишманци – Белозем в района на п.в. при АМ „Тракия“ се осъществява в една лента поради ремонтни дейности на надлеза. Движението в участъка се контролира от светофарна уредба. Срок до 26.04.2018 г.    Временно са въведени следните ограничения за движение на МПС : няма ограничение. Ремонтни дейности : няма.    Временно са въведени следните ограничения за движение на МПС: Път ІІІ-202:  Движението по път III-202 Русе – Щръклево – Нисово – Кацелово при км 36+945 е ограничено за МПС  над 10 т  поради компрометирано експлоатационно състояние на мост до с. Кацелово при км 36+945 над р. Черни Лом. Едната лента е затворена за движение и е въведен пропускателен режим по свободната лента за движение. Въведено е ограничение на скоростта 40 км/ч. Срок до 26.04.2018 г. Път III-202:  Движението по път ІІІ-202 Нисово – Кацелово от км 17+750 до км 33+900 се ограничава за всички МПС за целия зимен период. Срок до 31.03.2018 г. Обходен маршрут : път ІІІ-501 Русе – Иваново – Две могили – път ІІІ-5001 Две могили – Широково – Кацелово и обратно. Път III-501:  Движението по път ІІІ-501 Борово – Бяла от км 46+665 до км 51+245 се ограничава за всички МПС за целия зимен период. Срок до 31.03.2018 г. Обходен маршрут:  гр. Борово – път І-5 /Русе – В. Търново/ - кръгово кръстовище гр. Бяла и обратно. Срок до 31.03.2018 г. Път ІІІ-5101:  Движението по път ІІІ-5101 Борово – Пет кладенци от км 0+000 до км 6+670 е ограничено за МПС  над 10 тона . Обходен маршрут:  през гр. Бяла. Срок до 26.04.2018 г. Ремонтни дейности : няма.    Временно са въведени следните ограничения за движение на МПС: Път III-701: Ограничено движение по път ІІІ-701 в участъка Секулово – Тодор Икономово от км 9+454 до км 16+353 за МПС  над 3,5 т  поради компрометирано състояние на мостово съоръжение. Обходен маршрут  за МПС над 3,5 тона: през общински път 70009 Секулово – Прохлада – Браничево, път І-7 Браничево – Пристое – Каолиново, път ІІІ-7005 Каолиново – Тодор Икономово и обратно. Срок до 30.06.2018 г. Ремонтни дейности : Път II-49:  Движението по път II-49 Тутракан – Кубрат от км 89+100 до км 98+876 се осъществява в една лента съгласно поставената временна сигнализация поради частични ремонтни дейности на асфалтовата настилка. Срок до 31.05.2018 г.    Временно са въведени следните ограничения за движение на МПС : Път II-48:  Движението по път ІІ-48 Омуртаг – Котел – Мокрен в района на с. Тича от км 24+500 до км 25+500 е ограничено за  МПС над 12 т  поради свличане на земни маси. Движението за  МПС до 12 т  се осъществява в една лента. Срок до 31.03.2018 г. Ремонтни дейности : няма.    Временно са въведени следните ограничения за движение на МПС : Път II-86: Д вижението по път ІІ-86 гр. Смолян – с. Средногорци при км 109+450 в района на разклона за с. Тикале е ограничено за  всички МПС  поради срутване на скална маса на пътното платно. Срок до 26.03.2018 г. Обходен маршрут:  Смолян – Чокманово – Смилян – Рудозем – Средногорци и обратно. Път III-861:  Движението по път III-861 в отсечката гр. Лъки-пътно кръстовище за хижа Момчил юнак е ограничено за МПС с тегло  над 12 т  поради намален габарит на пътното тяло. Срок до 31.03.2018 г. Път ІІІ-8631:  Движението по път ІІІ-8631 Момчиловци – Славейно – местност Момина вода от км 0+000 до км 5+993 е ограничено да се движат автомобилите с маса над  12 т.  без ремаркета и полуремаркета, поради стеснен габарит от обилен снеговалеж. Движението в района се регулира с пътни знаци. Срок до 31.03.2018 г Път ІІІ-8683 : Движението по път ІІІ-8683 с. Арда – с. Горна Арда от км 27+000 до км 29+500 е ограничено за МПС с тегло  над 10 т  поради пропадане и стеснение на една от пътните ленти. Движението в района се регулира с пътни знаци. Срок до 31.03.2018 г. Ремонтни дейности : Път III-866:  Движението по път III-866 Смолян – Стойките при км 9+339 в гр. Смолян се осъществява еднопосочно в една лента поради отстраняването на ВиК авария на платното за движение. Участъкът е сигнализиран с пътни знаци. Срок до 19.03.2018 г. Път ІІІ-8652:  Движението по път ІІІ-8652 Бял извор – Изгрев – Неделино при км 16+395 се осъществява в една лента поради пропаднал банкет и подкопано платно за движение. Участъкът е сигнализиран с пътни знаци. Срок до 31.03.2018 г.    Временно са въведени следните ограничения за движение на МПС: Път II-81:  Ограничено движение по път ІІ-81 Монтана – София през проход „Петрохан“ за автомобили  над 12 т. Обходен маршрут:  през гр. Своге. Срок до 31.03.2018 г. Път ІІ-82:  Движението по път II-82 Костенец – Самоков от км 0+000 до км 39+176 е ограничено за товарни МПС  над 10 т  в двете посоки. Срок до 30.09.2018 г. Път III-801:  Движението по път III-801 Вакарел – Панагюрище е ограничено за МПС с ремаркета и полуремаркета поради намален габарит на пътното тяло. Срок до 31.03.2018 г. Път ІІІ-3701:  Движението по път III-3701 в участък от края на с. Ямна до края на област Ловеч от км 16+600 до км 22+300 е ограничено за всички МПС поради свлачищни процеси. Обходен маршрут:  път II-37 Етрополе – Лъга – Джурово, път I-3 Джурово – Ябланица граница област Ловеч, път III-358 Ябланица – Гложене, път III-3701 Гложене – Черни Вит. Срок до 30.09.2018 г. Път ІІІ-8001:  Движението по път III-8001 Беренде извор – Беренде от км 4+700 до км 9+410 е ограничено за движение на МПС поради намален габарит на пътното платно. Срок до 01.09.2018 г. Път ІІІ-8102:  Движението по път III-8102 Чибаовци – Свидня от км 10+000 до км 16+750 е ограничено поради активирали се свлачища. Обходен маршрут:  до Чибаовци да се ползва път II-81 до Бучин проход, път III-164 Бучин проход – Искрец – Свидня. Срок до 30.09.2018 г. Ремонтни дейности : няма.    Временно са въведени следните ограничения за движение на МПС : Път ІІІ-807:  Движението по път III-807 гр. Чирпан – с. Върбица в участъка с. Скобелево – с. Зетьово е ограничено поради аварирал мост над река Марица при км 7+600.  Обходни маршрути:  - път ІІ-66 Поповица – Плодовитово – Първомай – Скобелево;  - път ІІ-66 Чирпан – Плодовитово – Първомай – Скобелево;  - Скобелево – Първомай – Плодовитово – път ІІ-66. Срок до 31.03.2018 г. Път ІІІ-5031:  Движението по път III-5031 Опан – Гълъбово е ограничено на МПС  над 10 т.  Обходен маршрут:  път І-5 Стара Загора – Димитровград и път ІІІ-554 Раднево – Гълъбово. Ремонтни дейности : няма.    Временно са въведени следните ограничения за движение на МПС : Път II-48:  Движението по път ІІ-48 Омуртаг – Котел – Мокрен в района на с. Тича от км 24+500 до км 25+500 е ограничено за  МПС над 12 т  поради свличане на земни маси. Движението за  МПС до 12 т  се осъществява в една лента. Срок до 31.03.2018 г. Път III-4009:  Движението по път III-4009 Лиляк – Пресиян от км 7+484 до км 15+230 е ограничено за МПС  над 5 т  поради свлачище в района на с. Александрово. Участъкът е сигнализиран с пътни знаци. Срок до 30.04.2018 г. Път III-4009:  Движението по път III-4009 Лиляк – Александрово от км 9+800 до 10+200 се осъществява в една лента поради активизирано свлачище. Участъкът е сигнализиран с пътни знаци. Срок до 30.04.2018 г. Ремонтни дейности : няма.    Временно са въведени следните ограничения за движение на МПС : Път III-597:  Движение по път III-597 Ивайловград – Дъбовец – Малко градище – Лозен – Любимец при км 56+850 в гр. Любимец е ограничено за  всички МПС  поради закрит ж.п. прелез. Срок до 20.12.2018 г. Обходен маршрут : гр. Любимец – с. Сива река – с. Малко градище – гр. Ивайловград. Път III-5009:  Движението по път III-5009 Козлец – Кърджали от км 0+000 до км 26+080 e ограничено за МПС  над 12 т.  Срок до 21.12.2018 г. Ремонтни дейности : няма.    Временно са въведени следните ограничения за движение на МПС: Път III-701: Ограничено движение по път ІІІ-701 в участъка Секулово – Тодор Икономово от км 9+454 до км 16+353 за МПС  над 3,5 т,  поради компрометирано състояние на мостово съоръжение. Обходен маршрут : за МПС над 3,5 тона: през общински път 70009 Секулово – Прохлада – Браничево, път І-7 Браничево – Пристое – Каолиново, път ІІІ-7005 Каолиново – Тодор Икономово и обратно. Срок до 30.06.2018 г. Път ІІІ - 731:  Движението по път III-731 Радко Димитриево – Друмево e ограничено за МПС  над 10 т  поради свлачищни процеси. Обходен маршрут:  Шумен – Овчарово – Друмево. Срок до 21.05.2018 г. Ремонтни дейности : няма.    Временно са въведени следните ограничения за движение на МПС : Път ІІІ-7008:  Движението по път III-7008 Елхово – Изгрев от км 2+440 до км 2+560 е ограничено поради компрометирано експлоатационно състояние на дървен мост над р. Тунджа. Обходен маршрут:  по изграден обходен път до моста с ограничение на скоростта до 30 км/ч. Срок до 31.03.2018 г.; Ремонтни дейности : Път ІІІ-7008:  Движението по път III-7008 Малък манастир – Голям манастир от км 18+059 до км 18+123 се осъществява в една лента, поради пропаднала настилка и пропаднал насип. Движението се регулира чрез пътни знаци. Срок до 31.03.2018 г.    2. Опасност от падащи камъни:  Искърско дефиле; Кресненско дефиле; проход на Републиката; път І-1 /Е-79/ Мездра-Ботевград, Видин-Монтана и в участъците от км 321+400 до км 321+500 и от км 352+650 до км 352+750; път I-4 София-Варна при с. Пролаз и Коритна-Български Извор-Микре; път I-5 /Е 85/ В. Търново-Дряново-Габрово-Шипка; път І-6 Коняво-разклон Клапаровци и София-Карлово-Бургас, проходи „Козница” и „Стражата”; път I-8 при кръстовище за с. Габровица; път I-9 Крушевец-М.Търново; път ІІ-19 Симитли- Г. Делчев; път II-35 Троян-Кърнаре; път II-37 Пещера-Батак-Ш. Поляна; път II-53 Стара река-Сливен; път ІІ-62 Самоков-Дупница /местност Дервена/; път ІІ-82 Самоков-София /Г.Окол-Пасарел-Кокаляне/; път II-84 Варвара-гара Костандово /кръстовище за Св. Петка/; път ІІ-86 Асеновград-Смолян; път ІІІ-102 Превала-Монтана; път ІІІ-104 Бобошево-Четирци; път ІІІ-107 Рила-Рилски Манастир; път III-305 Дерманци-Торос-Гложене; път ІІІ-488 Градец-Ичера-Сливен; път ІІІ-601 Горановци-Олтоманци; път ІІІ-606 в района на Копривщица; път ІІІ-622 Друмохар-Ваксево; път III-842 Юндола-Голямо Белово; път ІІІ-861 Юговско ханче-Югово-Лъки-Здравец; път ІІІ-865; Стояново-Ардино; път ІІІ-866 Смолян-Кричим-Стамболийски-път І-8; път ІІІ-3011 стената на яз. „Ал. Стамболийски”; път ІІІ-8611 Белица-Загражден, всички пътища на област Смолян; път II-55 от км 34+900 до км 45+000 на Прохода на Републиката има опасност от свличане на скални и земни маси; път ІІ-73 Шумен-Карнобат има опасност от свличане на скални и земни маси. Шофьорите да се движат с повишено внимание по тези участъци.    Ситуационен и координационен център на Агенция „Пътна инфраструктура”                                                                                 ", "date": "2018.03.18", "title": "Ако днес тръгвате на път, задължително прочетете тази информация"}
{"url": "https://www.blitz.bg/svyat/noviyat-germanski-vtreshen-ministr-poiska-otmyana-na-shengen_news586860.html", "text": "Новият германски вътрешен министър Хорст Зеехофер поиска отмяна на Шенгенското споразумение. Според него контролът по вътрешните граници трябва да продължи и дори да се засили, докато Европейският съюз не съумее да опази външните си граници, обяви баварският политик пред \"Ди Велт\", цитиран от Канал 3.Зеехофер и лидерът на баварския Християнсоциален съюз (ХСС) – близкият партньор на Християндемократичния съюз на Ангела Меркел. Именно баварските политици в управлението на Германия, е сред основните противници за приемането на България и Румъния в Шенген.  Според баварския политик граничният контрол по границите на Германия дори трябва да се засили.  \"Гранична полиция има и други функции, освен да отблъсква нелегални мигранти\", заяви Зеехофер. Така той контрира призивите от Брюксел контролът по вътрешните граници в Шенгенската зона, който бе въведен като извънредна мярка през 2015 г., да бъде отменен през май. Тази мярка важи в Германия, Австрия, Дания, Швеция и Норвегия, която не е член на ЕС, но е част от Шенгенското споразумение.", "date": "2018.03.18", "title": "Новият германски вътрешен министър поиска отмяна на Шенген"}
{"url": "https://www.blitz.bg/layfstayl/shoubiznes/dramata-v-glast-na-blgariya-prodlzhava-napusna-li-zavinagi-shouto-poli-genova_news586218.html", "text": "След като в последния епизод на „Гласът на България“ Поли Генова гневно напусна шоуто, феновете на предаването още се чудят ще се завърне ли певицата в треньорския състав или ще има някой друг на нейно място? Причината за нервната й реакция е фактът, че в новия сезон талантливите участници предпочитат отборите на колегите й, а Графа и Иван Лечев са в коалиция срещу жените в журито. Така Поли до момента е събрала най-малко изпълнители, които да води към финала. Генова е най-ядосана на Влади Ампов, който й върти най-много номера, въпреки че са близки приятели в живота.  Блондинката изригна след последния участник – 20-годишната Гергана Любенова, на чието изпълнение Поли дори се просълзи, но талантливата девойка предпочете отбора на Графа. Генова направо простреля с гневен поглед Влади, който за пореден път успя да измъкне желан от нея кандидат. И макар че в началото Поли подходи по-скоро като на шега относно случващото се, след напускането на Гергана от сцената, треньорката реши да направи същото.  В социалните мрежи веднага се появиха коментари на почитатели на Поли, че се надяват тя да се успокои и да не прави чак такава драма на този етап, защото кастингите на тъмно не са приключили и още има талантливи участници, които тя да привлече. ", "date": "2018.03.18", "title": "Драмата в \"Гласът на България\" продължава, напусна ли завинаги шоуто Поли Генова?"}
{"url": "https://www.blitz.bg/svyat/izborite-v-rusiya-zapochnakha-glasuvaneto-v-chukotka-chupi-rekordi_news586763.html", "text": "Руските президентски избори започнаха с голяма активност в Далечния Изток. До обяд там са гласували средно 27% от избирателите, съобщи Коммерсант. В Якутия до урните са дошли 28,12% от избирателите, в Приморския край - 25,88%, а в Амурска област цели 29,53%.Рекордно е гласуването на Чукотка, където вота си досега са дали 47,29%, както и в Хабаровския край - 31,07%. В Бурятия до 10 часа сутринта са гласували 2,5 пъти повече руснаци, отколкото на изборите преди 6 години.  Кандидатите за президент на Руската федерация са: Сергей Бабурин, Павел Грудинин, Владимир Жириновски, Владимир Путин, Ксения Собчак, Максим Сурайкин, Борис Титов и Григорий Явлински. Източник: Марица.бг", "date": "2018.03.18", "title": "Изборите в Русия започнаха! Гласуването в Чукотка чупи рекорди"}
{"url": "https://www.blitz.bg/layfstayl/zodiite-koito-se-pravyat-na-zli-no-revat-kato-bebeta_news586917.html", "text": "Понякога хората, които изглеждат непобедими, непреклонни и дори страшни, имат много рамина душа и са жалостиви. Това обаче знаят само близките им хора и онези, които са се докоснали до тяхната душа. Те обичат да се правят на лоши и да респектират останалите, но понякога тайно плачат, защото някой ги е наранил. Вижте кои зодиакални знаци изглеждат непобедими, но всъщност са много раними: 1. Лъв  Лъвовете не могат да си позволят някой да ги види в слаба позиция. Те крият своите неволи и страдания и най-големият им страх е някой да разбере за техните неуспехи.  Представителите на този знак никога не падат по гръб и сякаш имат 9 живота. Те показват слабост единствено пред себе си, защото иначе рискуват да изгубят авторитета, който имат дори пред близките.  Въпреки всичко те имат много ранима душа, заради голямото си его и дори да не го показват, често страдат от съмнения и обидните думи на някой. 2. Риби  Рибите имат доста груб характер. Слаби психолози са и често им се случва да нагрубяват някой без да искат.  Те са определяни като най-силният и мъдър зодиакален знак и създават усещането у околните, че винаги може да се разчита на тях и ще се справят с всичко.   Да, те наистина са много силни и борбени и смело се хвърлят срещу проблемите, като гледат да не се оплакват от тревоги.  Но истината е, че имат много ранима душа, която често страда от несправедливо отношение. Понякога Рибите се усамотяват и плачат горчиво за всички болки, но много рядко показват тази своя страна. 3. Водолей  За Водолеите е много страшно да покажат емоциите си. Те се опитват винаги да изглеждат в едно и също настроение и по нищо да не издават, че нещо ги тревожи.  Трябва да знаеш предварително за проблемите на въздушния знак или да имаш много силна интуиция, за да разбереш, че нещо не е наред.  Водолеите винаги са готови да се борят и дори да са на предела на силите си никога няма да позволят на врага да го разбере.  Въпреки това те имат много нежна душа, която копнее да бъде обичана. Водолеите са готови да се борят до последно за близките си, но също имат нужда от закрила.    ", "date": "2018.03.18", "title": "Зодиите, които се правят на зли, но реват като бебета"}
{"url": "https://www.blitz.bg/layfstayl/za-damite/po-golyam-merak-za-seks-goni-zhenite-koito-karat-kolelo_news586782.html", "text": "Жените, които редовно се занимават с колоездене, изпитват повишено сексуално желание. До това заключение стигнаха учени от Калифорнийския университет в Бъркли. Тяхното изследване е публикувано в MedicalXpress, съобщава БГНЕС. Изследването обхваща 3118 жени, половината от които редовно карат велосипед. Лекарите сравняваха състоянието на тяхното здраве, съсредоточавайки се върху пикочо-половата система. В същото време учените са взели предвид фактори като възраст, общо състояние на сърдечно-съдовата система и индекс на телесна маса.     Оказало се, че практикуващите колоездене по-често страдат от инфекция на пикочните пътища. Това, според авторите на изследването, се дължи на натиска, който седалището оказва върху въпросната област, \"набутвайки\" патогенните бактерии навътре в организма.     Обратният ефект оказва велосипедът върху сексуалния живот – велосипедистките, според изследването, по-рядко страдат от полови смущения и по-често правят секс, в сравнение с жените, избягващи този спорт.    ", "date": "2018.03.18", "title": "По-голям мерак за секс гони жените, които карат колело"}
{"url": "https://www.blitz.bg/zdrave/zdravoslovno/chayche-ot-do-bolka-poznato-rastenie-u-nas-razpalva-iskrata-v-legloto_news586844.html", "text": "Жителите на Елада добавяли коприва в любовните еликсири, смятайки я за афродизиак. Ако искате да се възползвате от тези качества на растението, можете да приготвите билков чай. Вземете една четвърт листа от коприва, по една осма листа от боровинки и малини, малко мента, останалото допълнете с черен или зелен чай. Отварата се вари 15-20 минути, без да се долива вода. Пие се  горещ, без добавяне на захар или мляко. Ако все пак ви е нужен подсладител, ползвайте мед.     Тази напитка е най-добре да се сервира малко след хранене. Редовната употреба на чая не само ще ви помогне в любовната активност, но и за добра профилактика на простудни заболявания.       ", "date": "2018.03.18", "title": "Чайче от до болка познато растение у нас разпалва искрата в леглото"}
{"url": "https://www.blitz.bg/goreshtite-novini/shok-bolnata-ot-rak-nana-se-vklyuchi-v-efira-ot-izrael-i-kaza-kakvo-se-sluchva-s-neya_news586820.html", "text": "Тв водещата Нана, която се лекува в Израел, бе включена по скайп в ефира в Нова Тв от Иван Сотиров. Последният води сам предаването „Съдебен спор”, докато Нана е на терапия.\"В момента съм в Тел Авив, правя процедури и те ще продължат доста дълго. Стискам палци на теб, Соти, на целия екип, на всички хора в залата. Със сигурност ще бъдете блестящи и аз ще имам възможност да ви гледам”, заяви Нана, която бе бурно аплодирана от зрителите.  „Чакам те с нетърпение да си дойдеш, Нана. Ти си моята опора. Бъди силна, знам, че ще успееш”, отговори Иван Сотиров.", "date": "2018.03.18", "title": "Шок! Болната от рак Нана се включи в ефира от Израел и каза какво се случва с нея"}
{"url": "https://www.blitz.bg/obshtestvo/regioni/nagli-banditi-izkarakha-dryanovo-na-protest-ili-da-gi-izselyat-ili-i-nie-shche-napravim-kato-doktora-v-plovdiv-i-posle-shche-gi-lezhim_news586832.html", "text": "Недоволство срещу бездействието на институциите зрее в Дряново. Зачестили набези на обирджии в имотите на хората принудиха десетки да излязат на мирен протест в почивния ден, съобщава bTV. От началото на годината досега обири в домовете на хората има през вечер. Местните настояват за промяна в законодателството. Твърдят, че извършителите се разхождат свободно из града.   „Настоява се за промяна в законодателството. Ти нямаш никакви основания да му причиниш нищо. Просто го гледаш на другия ден той как се разхожда в града. И ти влиза спокойно, излиза“, каза местен собственик на ресторант, нападан два пъти.   „искаме промяна в Наказателния кодекс. Да не излизат тези момчета – групичката, която всеки гражданин я знае. Да си стоят в следствието докато не ги осъдят. Там им е мястото, в затворите са били, в поправителни домове. Те не могат да се интегрират“, заяви друг.     „Ние ще ги изселим. Или да се изселят или и ние ще направим нещо като човека в Пловдив, и ние ще лежим след това“, добави той.      Местният кмет също подкрепи протестиращите.     От прокуратурата казаха за bTV, че следват закона.    ", "date": "2018.03.18", "title": "Нагли бандити изкараха Дряново на протест: Или да ги изселят или и ние ще направим като доктора в Пловдив и после ще ги лежим"}
{"url": "https://www.blitz.bg/analizi-i-komentari/ruskiy-mir-tretata-svetovna-voyna-zapochna_news586719.html", "text": "Ако внимателно се следят новините в западните медии, може да се получи впечатлението, че Третата световна война може да започне всеки момент. Психозата и истерията се изкарват почти ежедневно. Сериозно се обмислят различни варианти за развитието на събитията и използването на оръжия за масово поразяване, коментира Фонд „Руский Мир\".Не дотолкова отдавна като на практика решено се представяше възможното настъпление на Русия към страните от Балтийско море и се анализираха вариантите за водене на бойни действия. При това се признаваше, че Европа не я очаква нищо хубаво. САЩ, които също се намират в обсега на руските ракети, не се споменаваха.  Може би, заради вкоренени традиции, изчисленията се градят на факта, че Америка, какъвто е случаят с предишните две световни войни, ще бъде в състояние да си седне там, зад океана, да понесе само номинална загуба на своите сили, разположени извън нейните граници. Наистина, при това никой не споменава, че прогресът е отишъл далеч напред и президентът на Русия Владимир Путин по време на речта си пред Федералното събрание разказа за истинските възможности на съвременното руско оръжие. Вашингтон обаче се страхува от далеч по-слабата от Русия Северна Корея, която има много по-скромен ядрен потенциал. Перспективата за раздяла с няколко от своите градове и няколко милиона от своите жители (Пхенян проведе тестови изстрелвания на своите междуконтинентални ракети, и в зоната на обхвата им се намират и Ню Йорк, и Вашингтон), някак си, при цялата войнствена риторика за възможността Северна Корея напълно да бъде унищожена, никак не „вдъхновява Белия дом\". Лондон, обикновено действа като инициатор на някои антируски инициативи, както сега във връзка със случая на двойния агент и бивш служител на руското ГРУ полковник Сергей Скрипал и сега твърди, че той е отровен по заповед на руските специални служби (самата Великобритания не се притеснява, че няма доказателства, тъй като целта на съвсем друга... ). Твърденията са в неприличен тон, който никак не се съчетава с станалия като фирмен стил на невъзмутимото британско поведения. Така прозвуча речта на министъра на отбраната на Великобритания Гевин Уилямсън. Той дословно посъветва Москва „да се дръпне настрани и да млъкне\".  Реакцията на руското министерство на отбраната се забави. „Що се отнася до грубите изрази на британския министър на отбраната към Русия, то при липса на реални резултати в служебната дейност, видимо те са единственото останало в арсенала на въоръжените сили на Нейно Величество\", така коментира прессекретарят му генерал-майор Игор Конашенков. Въпросът не е в думите. Не е и в това, че Москва, в навечерието на президентските избори и Световното първенство по футбол, няма нужда да \"трови\" предателя по такъв екзотичен начин. Това според експертите в областта на разузнаването е по-полезно за американските и британските разузнавателни агенции, опитващи се по този начин да се възползват от своя бивш и сега напълно безполезен агент.  Нека съпоставим фактите. САЩ почти ежедневно свикват извънредни заседания на Съвета за сигурност на ООН, чиято цел е да се обвини ръководството на Сирия и Русия в организацията на някои \"химически атаки срещу цивилното население в покрайнините на Дамаск\", а именно в Източна Гута, от които терористите продължават да заплашват жилищните райони на сирийската столица, в т.ч. и руските дипломатически мисии.  Доказателствата за такива атаки също не се появяват. И сега този „подарък\" от страна на Лондон. Следва да се припомни, че в отговор на предполагаемата „химическа атака\" САЩ вече изстреляха през април 2017 59 крилати ракети „Томахоук\" от своите кораби в Средиземно море по сирийската въздушна база „Шайрат\" в провинция Хомс. Както се съобщава, в базата присъстваха руски военни съветници. Тогава като причина стана „химическата атака\", провеждането на която от страна на сирийското правителство никой не доказа. Началникът на Генералния щаб на въоръжените сили на Русия В. В. Герасимов обсъди положението в Източен Гута с председателя на Комитета на началниците на американските въоръжени сили Джоузеф Дънфорд. Телефонният разговор се проведе по инициатива на руската страна. Министерството на отбраната на Русия заяви, че във всички военни обекти в Сирия, Дамаск, както и в предградията му , има руски военни съветници и военна полиция. В случай на заплаха срещу тях, въоръжените сили на Руската федерация ще използват мерки за бойно въздействие по средствата за въздушно нападение, както и срещу техните носители. С други думи, ще сваляме американски самолети и ще потапяме кораби. Това е сериозно и трябва да бъде отрезвяващо за потенциалния агресор, който се опитва с пълна сила да запази терористичните организации под свой контрол в Сирия. Разбира се, никой няма да отприщи ядрена война. Но Третата световна война вече е в ход. Тя не започна дори и след добре известните събития в Либия, когато анализаторите предупредиха, че следващата в този списък ще бъде Сирия. Тяхната прогноза, за съжаление, беше напълно оправдана. Все по-голям брой страни се вливат в орбитата на регионалните войни. И само с общи усилия на този процес няма да се даде да се разпространи.", "date": "2018.03.18", "title": "Руский мир: Третата световна война започна?"}
{"url": "https://www.blitz.bg/svyat/na-ostrova-trsyat-vrzka-mezhdu-misterioznata-smrt-na-mzha-na-ruskata-shpionka-anna-chapman-i-otravyaneto-na-skripal_news586304.html", "text": "На фона на международния скандал, който избухна покрай отравянето на бившия руски таен агент Сергей Скрипал, вестник „Дейли мейл” прояви интерес към смъртта на съпруга на бившата руска шпионка Анна Чапман. 36-годишният Алекс Чампан почина преди две години. Семейството му е категорично, че смъртта му е била естествена и в нея няма нищо подозрително. Баща му Кевин обаче не разкрива никакви подробности, дори не посочва и диагнозата.  В последните години от живота си Алекс живее в Борнмът, Южна Англия. Жени се за Анна през 2002 г., а бракът им продължава до 2006 г. По-късно рускинята признава, че ги е свързвала само любовта.  След раздялата с Алекс Анна се мести в Ню Йорк, където се занимава с бизнес и както става ясно по-късно – с шпионска дейност. Тя е сред десетте руски шпиони, срещу които бе разменен Сергей Скрипал.  След скандала, който избухна покрай отравянето на Скрипал и дъщеря му Юлия в Англия, руска телевизия се свърза с бившата агентка от разузнаването, но тя отказа коментар по темата. „Не давам коментари”, категорично заяви Чапман пред НСН.  Отказът й да общува с пресата обясни съветският разузнавач и писател Михаил Любимов. Според него, към момента не съществува заплаха за живота както на Чапман, така и на други представители на спецслужбите. „На територията на Русия Анна Чапман не е заплашвана от нищо. Опасяваме се, че може да има някакви действия, дори предприемаме мерки по охраната на тези, които преминават на нашата страна. Така беше с Джордж Блейк (британски офицер, преминал на страната на съветското разузнаване), с Ким Филби (британски, а впоследствие съветски агент) и с други. Но да бъдат убити наши хора – това е изключено”, смята полковникът от КГБ в оставка.     Сергей Скрипал и дъщеря му Юлия бяха намерени в безсъзнание и без видими телесни повреди на 4 март в Солсбъри. Двамата са откарани в болница. Британските спецслужби твърдят, че са отровени вещество с нервнопаралитично действие от типа „Новичок”, разработено в Съветския Съюз. Превод: БЛИЦ    ", "date": "2018.03.18", "title": "На Острова търсят връзка между мистериозната смърт на мъжа на руската шпионка Анна Чапман и отравянето на Скрипал"}
{"url": "https://www.blitz.bg/kriminalni/prestplenie/agresiya-vv-varnenski-mol-mzh-leko-chukna-kola-na-kifla-i-poznata-na-shefa-na-okhranata-tya-vikna-babaitite-mu-i-te-go-smlyakha-ot-boy_news586838.html", "text": "Охранители на известен варненски мол във Варна отново пребиха човек, алармират местни електронни издания и публикации в социалните мрежи. Това станало навръх празничния 8 март с бивш служител на Гранична полиция, който бил с автомобила си в подземния паркинг на търговския център.При маневри в паркинга се случва лек сблъсък с друг автомобил, управляван от дама. Тя пък била в близки отношения със собственика на фирмата, извършваща охраната на търговския център. След възникнал скандал, тя се обажда на охраната и пристигналите на място млади и яки охранители на мола пребили по-възрастния мъж.  Той си е извадил медицинско свидетелство за нанесените му телесни повреди и подал жалба в Трето РПУ-Варна. Според сайта ovarna.bg, са правени опити за оказване на натиск над пребития варненец да спре жалбата си и за да не се сезира прокуратурата. Цялата тази дейност се извършва броени дни преди да се навършат 3 години от смъртта на Нягол Петров, който беше зверски убит от охраната в същия този търговски център и събуди справедливия гняв на варненци срещу биячите. На 14 март, 2015 г. служители на охраната на мола се гаврили и зверски пребили 52-годишния Нягол, който на излизане издъхна пред очите на много посетители до изхода на сградата. При разследването се оказа, че преди да убият беззащитния болен мъж, срещу същите охранители е имало 4 жалби за побои и насилие в Трето РПУ-Варна, които останали без последствие. През юни 2017 г . гардовете-убийци бяха осъдени от Варненският окръжен съд, като Ангел Николов получи 18 години затвор, 16 години - Красимир Димитров и 15 - Цветан Маринов. Веднага след инцидента тогава, управата смени охранителната си фирма и сключи договор с нова, припомнят в коментарите си паметливи варненци. Охранителите обаче явно имат твърде къса памет и не са променили манталитета си, отбелязва \"Монитор\". Сега остава да се види дали жалбата на пострадалия от побоя на охранителите ще доведе до нови разкрития за злоупотребата с власт или ще се чака нов смъртен случай, коментират още варненци в социалните мрежи.", "date": "2018.03.18", "title": "Агресия във варненски мол! Мъж леко чукна кола на кифла и позната на шефа на охраната, тя викна бабаитите му и те го смляха от бой"}
{"url": "https://www.blitz.bg/foto/snimka-s-razksan-blgarski-flag-veshchae-zloveshcha-burya-v-sofiya_news586796.html", "text": "Снимка на разкъсан трибагреник на оживен булевард в София беше публикувана във Фейсбук във връзка с ураганния вятър. Знамето се е разцепило точно между зеления и червения цвят на плата. В мрежата коментират, че собственика на обекта обикновено бързо реагира и сменя знамето всеки път, когато има някаква щета. Вероятно заради бурното време и почивния ден днес той се е забавил.   Както БЛИЦ съобщи, синоптиците днес вещаят времето да бъде по-лошо и от вчера. Само в столицата аварийни екипи са се отзовали на над 50 сигнала. Имаше множество паднали дървета, билбордове, части от огради.        Само преди ден в социалната мрежа беше публикувана снимка на същото знаме, което гордо се развяваше, непокътнато от стихиите.     „Собственикът е турчин, който явно е по-горд от много българи. Знамето се скъса при предните ветрове и пак сложи“, обяснява потребител в социалната мрежа.    ", "date": "2018.03.18", "title": "СНИМКА с разкъсан български флаг вещае зловеща буря в София"}
{"url": "https://www.blitz.bg/goreshtite-novini/zlokobno-chetiri-trupa-v-bloka-na-zaklanite-spruzi-radi-i-iliyana-v-plovdiv_news586790.html", "text": "Още двама души са намерили смъртта си в блока на ужасите в Пловдив, където съпруг закла любимата си и след това се самоуби с нож. Курбан се гласят да направят в дните след Великден съседите на младото семейство в Пловдив Ради Енев и Илияна, които оставиха сираче на годинка, пише „Телеграф“. Най-неочаквано сутринта на 15 март 32-годишният мъж пощурял, взел кухненски нож и с особена жестокост убил 29-годишната си жена. След като тя издъхнала, той  отишъл в съседната стая и забил острието в гърлото си. С тези два трупа смъртните случаи в блока на улица „Димо Хаджидимов“ 11 стават общо 4 за няма и 2-3 години. Първите два били с млади жени, които сложили край на живота си със скок от високо.  „Хората в блока са потресени. Шокирани са. Снощи до късно гледах телевизия, че не можех да заспя. Млади хора си отидоха. Стана ми много мъчно. Трябва с бял тамян да прикадим блока и курбан да дадем, за да спрат нещастията“, бе категорична 75-годишната Иванка Кишкилова.  Тя е един от доайените в блока, който педи години е бил собственост на „Минстрой“-Мадан. По думите на Иванка поп не им трябвал за прикадяването.  Самите живущи в подредения и изпълнен с цветя вход щели да си осветят стълбището. „И не само. Хубаво е да прикадим и апартаментите, ако съседите се съгласят. Ние сме много задружен вход“, хвали комшиите си Кишкилова.     Според неофициална информация, труповете на Ради и Илияна няма скоро да бъдат освободени от Съдебна медицина, защото разследващите са назначили тройна съдебно-медицинска експертиза.      ", "date": "2018.03.18", "title": "Злокобно: Четири трупа в блока на закланите съпрузи Ради и Илияна в Пловдив"}
{"url": "https://www.blitz.bg/intsidenti/katastrofi/tezhk-intsident-smelchaga-letya-s-golfa-si-do-veliko-trnovo-no_news586816.html", "text": "30-годишен мъж от Троян пострада тежко при пътен инцидент край Велико Търново, съобщиха от ОД на МВР - Велико Търново.Произшествието е станало около 06.40 часа тази сутрин. По първоначална информация лек автомобил \"Фолксваген Голф\", управляван от 30-годишен мъж от град Троян, движейки се в посока към Велико Търново, малко след разклона за село Балван, е напуснал пътното плато и се е преобърнал канавка. В резултат на това е пострадал водачът.  Откаран е във великотърновската болница с множество травми и с опасност за живота. На местопроизшествието се извършва оглед.  Причините са в процес на изясняване. По случая е започнато досъдебно производство.", "date": "2018.03.18", "title": "Тежък инцидент! Смелчага летя с голфа си до Велико Търново, но..."}
{"url": "https://www.blitz.bg/intsidenti/stikhii/zhitel-na-vratsa-za-svirepiya-uragan-ogn-kato-ot-lamya-izskochi-ot-zhitsite-padnakh-da-se-molya-no-posle-se-sluchi-nay-loshoto-snimki_news586810.html", "text": "Ураганен вятър вилня във Враца тази нощ. Скоростта му е била 164 км/ч, съобщава bTV. Най-тежко е пострадал квартал „Кулата“. Няколко покрива на къщи са напълно унищожени. Собствениците са успели само да сложат найлони отгоре, за да се предпазят от дъжда, който последвал урагана.   Електрически стълбове и ламарини са били отнесени като перца.     „Малко след полунощ се чу силен тътен. Показахме се на прозореца, защото беше невъзможно да излезе човек в тая буря навън, и видяхме, че една част от покрива ни е навън на улицата, а другата е в съседния двор“, разказа собственикът Георги Петров. Покривът бил ремонтиран преди 5 години. Къщата има застраховка.   Към 10.30 ч. Никола, който живее в съседната къща, излязъл на терасата да пуши. „Погледнах на комшиите жицата, такъв огън пламна, все едно огън от ламя, който ѝ излиза от устата. И се уплаших. Паднах и започнах да се моля, защото аз усетих, че става нещо. Гасна токът няколко пъти. Аз се поуспокоих, обаче след 12-12.30 ч. тогава стана страшно. Паднах, помолих се за квартала“, разказа той. \"Стана най-лошото. Това, което не трябваше да става\", добави той.   В остналите части на града има паднали дъвета.     Стихията, която вилня снощи над Враца, не пожали колите на много хора. Едно от най-опасните места е бил паркингът пред блок 57 в ж.к. \"Дъбника\", където пораженията са предимно по стъклата на автомобилите, съобщава „Конкурент“     На тъмно за часове останаха блокове в ж.к. \"Дъбника\" и квартал „Младост“, чието електрозахранване беше възстановено около полунощ.    ", "date": "2018.03.18", "title": "Жител на Враца за свирепия ураган: Огън като от ламя изскочи от жиците, паднах да се моля, но после се случи най-лошото (СНИМКИ)"}
{"url": "https://www.blitz.bg/obshtestvo/regioni/koshmar-vv-varna-tri-koli-goryakha-kato-fakli_news586830.html", "text": "Неделният ден започна кошмарно за няколко варненски семейства. Три автомобила изгоряха тази нощ до бл. 17 в кв. \"Владиславово\". След като органите на реда извършиха оглед и разпитаха собственици и съседи, Пътна помощ започна започна да извозва пострадалите автомобили от \"полесражението\", съобщава „Петел“. Седмицата започна по идентичен начин в съседния кв. \"Кайсиева градина\", където пламнаха три автомобила, паркирани край горящи контейнери за боклук. Тогава от полицията не се наеха да коментират причините.    ", "date": "2018.03.18", "title": "Кошмар във Варна! Три коли горяха като факли"}
{"url": "https://www.blitz.bg/intsidenti/katastrofi/dzhigit-otnovo-napoi-asfalta-s-krv_news586817.html", "text": "През изминалото денонощие на територията на страната са станали 11 тежки пътно-транспортни произшествия /ПТП/, съобщават от МВР. Един човек е загинал, а други 10 са пострадали. В София за денонощието са регистрирани 94 леки и една тежка катастрофи, при които има един ранен.    ", "date": "2018.03.18", "title": "Джигит отново напои асфалта с кръв"}
{"url": "https://www.blitz.bg/intsidenti/stikhii/kmett-na-vratsa-kalin-kamenov-za-uragana-ima-postradali-grazhdani_news586825.html", "text": "Силният вятър буквално е отнесъл покриви на къщи, има леко пострадали граждани от паднали керемиди. Това каза пред „Фокус“ кметът на Враца Калин Каменов. „В момента екип на общината обикаля селата, за да събере информация за щетите, причинени от бурния вятър. Дървета са паднали върху коли, буквално са унищожени и цели покриви на къщи в някои села, има счупени стъкла. Има паднали електрически стълбове, някои места са без електрозахранване“, коментира кметът.     „За щастие няма сериозно пострадали хора. Има леко пострадали граждани от паднали керемиди, от отломки от къщи. Щетите не са малко. До обяд ще имаме първична информация за броя на пострадалите имоти и сгради, както и какво можем да предприемем за най-нуждаещите се, тъй като част от тези сгради са на възрастни хора, които може би на първо време няма да има къде да бъдат настанени“, уточни Каменов.     Официално от общината съобщиха, че силата на вятъра е била 120 км/ч. Над 30 са подадените сигнали на дежурния телефон по общински съвет за сигурност, като съобщенията на гражданите са предимно за скъсани жици по ел. мрежата и прекършени ел. стълбове, което е довело до прекъсване на ел. захранването в кв. Кулата, кв. Бистрец, с. Косталево, с. Челопек, с. Лиляче, както и в различни части на областния град. Подадени сигнали има и за паднали дървета, керемиди, климатици, антени.     Експерти на Община Враца започнаха оглед на място на нанесените поражения от бурния вятър. Служители на ОП „БКС-Враца”, съвместно с екипи на РСПБЗН почистват града от паднали дървета и счупени клони. Дежурни екипи на ЧЕЗ отстраняват авариите по електропреносната мрежа.     За днес синоптиците са обявили жълт код за обилни валежи и вятър в цялата страна.    ", "date": "2018.03.18", "title": "Кметът на Враца Калин Каменов за урагана: Има пострадали граждани"}
{"url": "https://www.blitz.bg/intsidenti/53-godishen-trgna-da-popravya-toyotata-si-i-stana-golyama-belya_news586849.html", "text": "53-годишен мъж пострада при ремонт на лекия му автомобил. Сигналът за затиснат мъж е подаден към 9.20 часа тази сутрин от село Еленово над едноименния квартал на Благоевград, съобщава БГНЕС. На местопроизшествието пристигна линейка, патрулка на Второ РУП и пожарна. Вдигнатият на крик лек автомобил \"Тойота\" паднал и затиснал ръката на мъжа. Транспортиран е за МБАЛ-Благоевград с тежка травма на ръката.  53-годишният Б.И. бил вдигнал дясната страна на автомобила с крик, под задните гуми подложил трупчета, за да не потегли. Ремонтът е извършван пред дома му на равен участък. Мъжът бил легнал успоредно на лежанка, но извън обсега на купето на автомобила, след като свалил предното дясно колело. По неизвестни на този етап причини крикът изпуснал и автомобилът паднал. Донякъде за късмет на ремонтиращия автомобила под купето се оказала само ръката му.  На помощ се притекли съседи и близки, които повдигнали автомобила и освободили затиснатия крайник. Травмите му биха били много по-тежки ако се е намирал изцяло под автомобила.  С линейка и вероятна фрактура на ръката пострадалият е транспортиран до Спешно-приемно отделение на МБАЛ-Благоевград, в момента му се правят изследвания за полученото нараняване. Пострадалият е професионален водач на товарен автомобил.     ", "date": "2018.03.18", "title": "53-годишен тръгна да поправя тойотата си и стана голяма беля"}
{"url": "https://www.blitz.bg/intsidenti/katastrofi/razmazan-mertsedes-s-okrvaveni-sedalki-shokira-ptuvashchite-po-am-trakiya-video_news586891.html", "text": "Тежка катастрофа с бургаски \"Мерцедес\" затапи автомагистрала \"Тракия\" тази вечер. Инцидентът е станал малко след 17:30 часа, на около 50 км в посока София, съобщава Флагман, позовавайки се на очевидци. Вследствие на мократа пътна настилка шофьорът на немското возило загубил управление и се е забил в мантинелата.  \"Гледката беше страшна. Предницата на колата беше размазана, има и кървави следи. Към местопроизшествието хвърчаха линейки. Дано няма сериозно пострадали\", казаха очевидци на инцидента.   Заради катастрофата платното в посока София буквално е блокирано. Опашките от автомобили са километрични. Валежите от дъжд обхванаха почти цялата страна, пътните настилки са мокри и хлъзгави, шофирайте внимателно!      ", "date": "2018.03.18", "title": "Размазан \"Мерцедес\" с окървавени седалки шокира пътуващите по АМ \"Тракия\" (ВИДЕО)"}
{"url": "https://www.blitz.bg/obshtestvo/regioni/smachkana-i-okrvavena-kola-oshashavi-plovdivchani-khorata-se-chudyat-chiya-e-snimki_news586846.html", "text": "Участници в катастрофа скриха потрошената си кола до контейнери за смет зад блок на бул. „Дунав” в Пловдив. Автомобилът е с огънати ламарини, а по отворената въздушна възглавница има следи от кръв. Десният му преден фар е потрошен и по него също има кървави дири, като явно от тази страна на колата е настъпил удара.Предното стъкло също е на парчета, следи от сблъсък има дори по тавана на автомобила. Дали е бил блъснат човек или ударът е бил в друго превозно средство, не е ясно за хората, които живеят в близкия блок. Според тях потрошената кола не е собственост на човек от техния или съседните блокове, пише \" \".   „Знаем се тук и със сигурност тази кола не е на никой съсед. В събота около 22 часа чухме някакъв зверски удар на булеварда, но тъй като беше тъмно, не видяхме какво се е случило”, обясниха живеещи в блока, зад който е скрита окървавената кола. Комшиите предполагат, че шофьорът може да е бил блъснат и друг да е виновен за пътното произшествие, ако има такова, но пък недоумяват защо не е била повикана Пътна полиция, а автомобилът бил скрит до кофите за смет. „И каишка на куче се вижда в колата. Дано само да не са блъснали човек”, се кръстят в близкия блок.  От полицията в Пловдив уточниха, че собственикът на колата е открит. Имало е пътно-транспортно произшествие, след което той е паркирал зад блоковете колата си, за да организира извозването й. ", "date": "2018.03.18", "title": "Смачкана и окървавена кола ошашави пловдивчани, хората се чудят чия е (СНИМКИ)"}
{"url": "https://www.blitz.bg/layfstayl/skorost/kmett-na-krdzhali-yakhna-moshchen-dzhip-snimkivideo_news586850.html", "text": "Кметът на Кърджали инж. Хасан Азис спази традицията и се включи в „Кърджали оффроуд фест“ в последния ден на надпреварата. Този път той подкара мощен джип. Той демонстрира майсторско управление по двукилометровото екстремно трасе на брега на Водното огледало, съобщава 24rodopi.com. В петото юбилейно издание на КЪРДЖАЛИ ОФФРОУД ФЕСТ участваха 150 състезателни машини в шест различните категории.  Състезатели  от България (84 екипажа), Гърция (40 екипажа), Турция (24 екипажа), Дубай ( 2 екипажа) премериха сили в първата офроуд надпревара за годината.      ", "date": "2018.03.18", "title": "Кметът на Кърджали яхна мощен джип (СНИМКИ/ВИДЕО)"}
{"url": "https://www.blitz.bg/obshtestvo/sinoptitsite-ot-ban-razkrikha-kakvi-iznenadi-ni-gotvi-vremeto-prez-novata-sedmitsa_news586847.html", "text": "През нощта над Северна и Източна България облачността ще е значителна, но ще е почти без валежи. Над западните и централните части от Южна България ще има временни разкъсвания на облачността. Минималните температури ще са между минус 2 и 3 градуса, в крайните югозападни райони до 5-6 градуса. В понеделник ще преобладава облачно време и на много места, главно в южната половина от страната, ще има валежи от дъжд, по-значителни през нощта срещу вторник в югозападните райони. Привечер в Северозападна България също ще има валежи, които с понижението на температурите ще преминават в сняг.  Ще духа умерен, в Дунавската равнина и източните райони - временно и силен вятър от североизток. Максималните температури ще са от 3 до 5 градуса на места в Северна до 10 - 13 градуса в Югозападна България.  По Черноморието ще бъде предимно облачно, ветровито и с валежи от дъжд. Привечер по северното крайбрежие дъждът ще премине в сняг. Ще духа умерен и силен североизточен вятър. Максималните температури ще са между 2 и 7 градуса. Вълнението на морето ще е 4 бала. Температурата на морската вода 6-8 градуса.  В планините ще бъде предимно облачно, ветровито и с валежи от сняг, под 1700 метра - от дъжд. Ще духа силен южен, по високите и открити части и ураганен вятър от югозападен вятър. Максималната температура на височина 1200 метра ще е около 5 градуса, на 2000 метра - около 0 градуса.  И през следващите дни - 20 и 21 март, времето ще остане много динамично, с условия за валежи и вятър, променящ се по посока и скорост. Температурите в Северна България ще бъдат много по-ниски от тези в Южна. През нощта срещу вторник валежите от запад ще се активизират. С понижението на температурите на много места в Северна България и по високите котловинни полета на Западна, ще завали сняг, в останалата част от страната - дъжд. Вятърът от запад-северозапад временно ще се усили, особено в източните райони. По-късно през деня във вторник от юг-югозапад валежите ще спират и облачността за кратко ще се разкъса до слънчево.  Дневните температури ще са в много широки граници - от 2-5 градуса в Северна, до 9-14 градуса - в Южна България.  В сряда облачността отново ще се увеличи и преваляванията ще са главно в западната половина от страната. Вятърът временно ще се обърне от юг-югоизток, ще се усили, особено в Източна България. Малко ще се затопли, но привечер и през нощта срещу четвъртък, отначало от северозапад, впоследствие и от североизток, ще нахлува студен въздух.    ", "date": "2018.03.18", "title": "Синоптиците от БАН разкриха какви изненади ни готви времето през новата седмица"}
{"url": "https://www.blitz.bg/obshtestvo/regioni/plovdivski-kvartal-konkurira-nasa-tolkova-sateliti-i-v-kosmosa-nyama-snimki_news586879.html", "text": "Американската правителствена агенция НАСА има сериозна конкуренция, и то не къде да е, а в пловдивския квартал Столипиново. В съвсем скоро време американците ще бъдат сериозно засенчени именно от нашите роми.Учените в САЩ може да разполагат с една от най-модерните техники в света, но със сигурност не са виждали толкова сателити, колкото има в махалата.    Пловдивските роми може да нямат покрив над главата си, но пък имат сателит! И то не един или два… някои от терасите в Столипиново са накичени с по три или четири. Какво като нямаш жилище или пък работа? Дори и най-схлупената малка къщурка си има чиния. Дори и да се срути, телевизорът ще остане, а сателитът ще стои гордо на покрива като знаме, пише \" \".   Може да се каже дори, че това е белег за благосъстояние - колкото вече сателитни чинии имаш, толкова по-добре си. Важното е да гърми турският музикален канал и купон да става. Във всяка стая трябва да има поне по един телевизор и той да бъде закичен със сателит. Една чиния струва само 70 лева – еднократна цена, и може да излъчва над 250 турски канала. Трябва да се пълни с нещо все пак ежедневието, така и така няма работа... поне да сме информирани какво се случва по света и у нас. И така сателитът става част от фона в квартала. Боклуци, коне, сергии и хиляди сателити...", "date": "2018.03.18", "title": "Пловдивски квартал конкурира НАСА! Толкова сателити и в Космоса няма (СНИМКИ)"}
{"url": "https://www.blitz.bg/obshtestvo/novina-za-vrshchane-na-zadlzhitelnata-kazarma-smrazi-feysbuk_news586853.html", "text": "Фалшива новина за постъпване в казарма се завъртя във Фейсбук. Младежи и обезпокоени родители не спират да питат вярна ли е тази информация. В нея е посочено, че \"наборите от 93 до 99 включително, трябва да постъпят на задължителна наборна военна служба през септември тази година. От военното министерство съобщиха, че до момента са изпратени над 25 000 призовки, като до началото на месец април трябва да бъдат повикани още 30 000 младежи, които да отбият поне 6 месеца задължителна казарма\".   От пресцентъра на Министерство на отбраната уточниха, че задължителната военна служба в България е отпаднала от 1 януари 2008 г. Решение за това е взето от 40-тото Народно събрание, според което след приемането на България за член на НАТО наборната военна служба е отпаднала. До ден днешен няма законови промени в тази насока.  В началото на тази годината правителството изрази готовност да въведе възможност за доброволна служба, с очакването, че ще може да реши все по-сериозните кадрови проблеми на армията. Тази идея бе лансирана по-рано от  министъра на отбраната Красимир Каракачанов като част от предизборните му обещания.   Според него, в училищата може да започне експериментално военното обучение в градовете, където има военни училища или големи гарнизони. Тези, които завършат казармен курс от 6 до 9 месеца в зависимост от специалността, ще бъдат не кадрови военнослужещи, а доброволни.  След това преминалите доброволната служба ще влизат  в резерва.  Източник: Марица ", "date": "2018.03.18", "title": "Новина за връщане на задължителната казарма смрази Фейсбук"}
{"url": "https://www.blitz.bg/obshtestvo/toksichen-blgarski-chesn-obikalya-frenski-pazari_news586897.html", "text": "Канцерогенното вещество бензопирен е открито в български биологичен див чесън /Allium ursinum/, внесен в няколко европейски страни. Информацията е публикувана на 1 март в Европейската система за бързо предупреждение за опасни храни и фуражи (RASFF).Съобщението е изпратено от Франция след доказване на токсичния индустриален замърсител. Хранителният продукт се разпространявал в 6 държави - Франция, Белгия, Дания, Германия, Холандия и Люксембург. Съгласно класификацията на RASFF рискът за потребителите е определен като „сериозен“. До момента обаче Българската агенция по безопасност на храните мълчи.   В изсушения див чесън лабораторно е установено съдържание на бензопирен от 20 мг/кг и полициклични ароматни въглеводороди (ПАВ) от 150 мг/кг, което е около 10 пъти повече от разрешените за консумация пределно допустими норми. Към 16 март засегнатите държави, където е бил внесен дивият чесън, са предприели мерки по изтегляне от търговската мрежа, като само България не е информирала RASFF за предприети действия.  Замърсителите - бензопирен и полициклични ароматни въглеводороди (ПАВ), са от един клас органични съединения. Получават се предимно при горивни процеси в индустрията и бита, като основни източници са въглищни и газови централи, горенето на биологични отпадъци, стари гуми и др. Рискови за натрупване на тези замърсители са месните храни, особено пушените и печените на скара. Бензопирен и ПАВ са изключително токсични съединения. Освен това засягат имунната система и могат да доведат до стерилитет при хората. Български биопродукти ментета масово заливали пазарите в Европейския съюз. Източник: Марица", "date": "2018.03.18", "title": "Токсичен български чесън обикаля френски пазари"}
{"url": "https://www.blitz.bg/svyat/kanal-shche-svrzva-cherveno-i-mrtvo-more_news586773.html", "text": "Канал ще свързва Червено и Мъртво море. Израел и Йордания са се договорили да спрат пресушаването на Мъртво море, като ще черпят питейна вода с тръбопровод от Червено море, съобщава АФП. Геополитическите търкания досега пречеха на амбициозния проект, но последните дипломатически усилия може да доведат до успех.     Свиването на Мъртво море започва през 1960-те години, когато започват да се пренасочват води от река Йордан за земеделски нужди. „Само море може да напълни море“ казват местните хора.     За съвместния проект между Израел, Йордания и Палестинските власти бива подписан договор през 2013 година. Предвижда се изграждане на тръбопровод и дестилационен завод близо до йорданския град Акаба.     Получената обезсолена вода ще се ползва за земеделски нужди, останалата силно солена течност ще се транспортира по тръбопровода към Мъртво море.    ", "date": "2018.03.18", "title": "Канал ще свързва Червено и Мъртво море"}
{"url": "https://www.blitz.bg/kriminalni/izmamnitsi-izpolzvat-imeto-na-printsa-na-monako-za-da-okradat-elita_news586898.html", "text": "Измамници се представяли за видни личности в Монако, включително крал Албер II, за да получават пари от жертви с високи доходи, предаде БГНЕС. Измамниците използвали онлайн платформи за съобщения, включително WhatsApp, за да се свържат с техните мишени. Правителството на Монако излезе с изявление, потвърждаващо измамите, но не уточни, че и принцът е бил използван като „лице“ на мошениците.  Известен френски журналист съобщи на местните медии, че фалшивият принц се е свързал с него по време на видео разговор. Мишел Кота заяви пред вестник \"Монако-Матен\", че един човек, наподобяващ принц Албер II, се свързал с нея през септември чрез WhatsApp и поискал пари, за да бъде освободен журналист, отвлечен от ислямистка група.  Няколко бизнес лидери също казват, че са били взети на прицел от \"организирана престъпна група\" в продължение на няколко седмици, съобщава вестникът.  „В някои случаи документите на официални бланки с подписи, като че ли подписани от служители, са били използвани за заблуждаване на жертвите, както и обаждания, показващи на приемащия апарат номера на таблото на тези организации \", заяви правителството в изявление, цитирано от вестник „Уест Франс“.  Целта на тези ужилвания е паричните преводи да се извършват по сметки в чуждестранни банки, особено в Азия.  Правителството на Монако описва измамата като \"разработена в детайли\", насочена към \"лидерите на обществото или отговорни хора\".  Полицията в княжество започна разследване и призова хората да бъдат предпазливи и скептични при всякак опити за контакти с такива лица.  Албер управлява Монако от смъртта на баща си, крал Рение през 2005 г. Майка му е холивудска звезда, превърнала се в принцеса Грейс Кели. Неговото състояние се оценява на около 2 млрд. евро. ", "date": "2018.03.18", "title": "Измамници използват името на принца на Монако, за да окрадат елита"}
{"url": "https://www.blitz.bg/svyat/goli-olimpiytsi-mechki-ritsari-i-raketi-koy-otide-do-urnite-v-rusiya-snimkivideo_news586895.html", "text": "Чудаци от цяла Русия се стекоха към секциите в страната, за да упражнят правото си на вот в президентските избори. Хората не просто идват да гласуват, някои от тях пристигат направо на коне. Пред членовете на секционните комисии заставаха рицари (Санкт Петербург), човек в костюм на ракета (Ленинградска област), панда,  мечка, олимпийци по шорти (Барнаул) и много други странни елементи.  В Москва баби пяха песни, а в Чечения джигити танцуваха лезгинка.         Според информация, публикувана на сайта на Централната избирателна активност, избирателната активност към 19 часа московско време е достигнала 59,5 процента. Час по-рано данните бяха за активност от 52,97 процента.  Избирателните секции в Западна Русия затварят в 20 ч. московско време (19 ч. българско време). Изборният ден ще завърши час по-късно (20 ч. българско време) в анклава Калининград - най-западната територия на страната, която се простира в 11 часови пояса. Превод: БЛИЦ", "date": "2018.03.18", "title": "Голи олимпийци, мечки, рицари и ракети: кой отиде до урните в Русия (СНИМКИ/ВИДЕО)"}
{"url": "https://www.blitz.bg/svyat/mladezh-si-napravi-selfi-na-fona-na-gadzheto-koeto-se-tseluva-s-drug-mzh-a-tya-taka-i-ne-razbra-dokato_news586883.html", "text": "Когато 20-годишният Мариано от Буенос Айрес случайно се озовал на партито, на което била и приятелката му, изобщо не очаквал да я види с друг мъж. Момчето и момичето му били толкова увлечени да се целуват, че Мариано спокойно приближил до тях и си направил селфи, съобщава The Sun.След това измаменият младеж постнал снимката в социалната мрежа и написал: „Моята приятелка (вече бивша) не можеше да си представи, че можем да се озовем на един и същи купон”.      Палавата дама изобщо не подозирала, че са я хванали в крачка, докато не видяла снимката в интернет. Тя бързо опитала да замаже положението и написала,че на партито се напила много жестоко, а въпросният младеж бил много настойчив. „Говореше ми различни неща и не зная как се стигна до там. Наистина те обичам и искам да бъда с теб”.", "date": "2018.03.18", "title": "Младеж си направи СЕЛФИ на фона на гаджето, което се целува с друг мъж, а тя така и не разбра, докато..."}
{"url": "https://www.blitz.bg/svyat/pri-ssedite-e-strashno-snyag-i-leden-dzhd-predizvikakha-transporten-khaos-otvd-dunava_news586911.html", "text": "Движението по пътищата в Румъния е затруднено заради обилни снеговалежи и леден дъжд. Спрени са полетите от международното летище \"Хенри Коанда\", съобщиха от Национална компания \"Летища Букурещ\". Закъснения има не само при заминаващите полети, но и при пристигащите, като полет от Франкфурт бе отменен. Над 1500 пътници са засегнати от тази ситуация, съобщава \"Зиаре\".  Предупреждения с жълт и оранжев код за обилни валежи, силен вятър и рязко застудяване са издадени за по-голямата част от територията на Румъния.  Източник: БНР", "date": "2018.03.18", "title": "При съседите е страшно! Сняг и леден дъжд предизвикаха транспортен хаос отвъд Дунава"}
{"url": "https://www.blitz.bg/svyat/teroristi-svalikha-su-24-v-rayona-na-iztochen-kalamun-video_news586908.html", "text": "Терористите от „Джейш Тахрир аш-Шам” свалиха самолет Су-24, принадлежащ на сирийските Военновъздушни сили в района на Източен Каламун. Видео, запечатало падането на бойната машина, бе разпространено от канала Directorate 4, който наблюдава дейността на терористите. На кадрите се вижда как самолетът започва рязко да се снижава, оставяйки зад себе си черен дим, и пада. В края на клипа в кадър попадат и самите терористи, които ликуват.  Към момента съдбата на екипажа е неизвестна.  По данни на Al-Masdar News, самолетът е паднал на територия, контролирана от сирийските правителствени войски. Позовавайки се на свои източници, Syria Call News пък съобщава, че бомбардировачът е паднал близо до циментова фабрика. Пилотът е успял да се катапултира.       Превод: БЛИЦ", "date": "2018.03.18", "title": "Терористи свалиха Су-24 в района на Източен Каламун (ВИДЕО)"}
{"url": "https://www.blitz.bg/politika/prvite-rezultati-ot-izborite-v-rusiya-veche-sa-fakt-s-ogromna-prednina-vott-pecheli-putin-no-ima-i-iznenadi_news586913.html", "text": "Владимир Путин печели президентските избори в Русия с 73,9 процента от гласовете. Това сочат данните от екзит пола на ВЦИОМ (Всеруски център за изследване на общественото мнение). По данни на ВЦИОМ, за Павел Грудинин са гласували 11,2%, Владимир Жириновски са подкрепили  6,7 процента от избирателите, за руския политически секссимвол Ксения Собчак гласа си са дали 2,5 процента, за Григорий Явлински — 1,6%, а за Борис Титов — 1,1%.     Към 19 часа московско време избирателната активност е била 59,9%.  Първите изненади, които се набиват на очи според коментаторите са, че лидерът на ЛДПР Владимир Жириновски изостава почти двойно от кандидата на комунистите Павел Грудинин.  Изненадващо е представянето и на Ксения Собчак, която се явява на избори за първи път, но изпреварва поне засега другия ветеран-реформатор Григорий Явлински.     ", "date": "2018.03.18", "title": "Първите резултати от изборите в Русия вече са факт! С огромна преднина вотът печели Путин, но има и изненади"}
{"url": "https://www.blitz.bg/svyat/siriyskite-voenni-zagubili-moderniziran-tank-t-72-ot-italiantsi_news586875.html", "text": "По време на боевете с терористите в Дамаск правителствената войска загубила един от танковете, който в края на 90-те години е модернизиран с помощта на италианска фирма, съобщи изданието vestnik-rm.ru. Общо са доработени 122 танка, които са предадени на 105-а елитна президентска танкова бригада. По време на гражданската война голям брой от тях са загубени и сега се срещат рядко. Според изданието, тези машини се отличават от базовия вариант със съвременни прицели за мерачите със стабилизация в две плоскости, лазерен далекомер и термовизор второ поколение, съчетани с цифров балистичен изчислител. С помощта на този прицел може да се открива цел на далечина до 5 км денем и до 4 км нощем.     Модернизираните танкове били оборудвани и с панорамни прицели за командира, което съществено подобрило търсенето на обекти на противника, възможностите за целеуказване или дублиране на действията на мерача.     През 2013 г. сирийските военни допълнително усилили защитата на няколко Т-72 от „италианската модернизация”, като допълнително са им монтирани противокумулативни екрани.     Машините успешно воювали в Алепо, но в Дамаск не им провървяло.    Превод и редакция: БЛИЦ    ", "date": "2018.03.18", "title": "Сирийските военни загубили модернизиран танк Т-72 от италианци"}
{"url": "https://www.blitz.bg/obshtestvo/regioni/v-selo-kazanka-treperyat-zaradi-vodata-v-urana_news586837.html", "text": "В село Казанка постоянно живеят около сто души. От вчера те са силно притеснени заради новината за наднормено количество уран в два от водните каптажи, съобщава bTV. Казват, че водата им преди била най-хубавата в района.     Естествен уран в двата каптажа е открит след анализи в лаборатория на Институт за ядрени изследвания и ядрена енергетика към Българската академия на науките в София.     Предстои да бъдат направени нови анализи на водата в Казанка.     До второ нареждане, снабдяването за питейни нужди и готвене ще става с водоноски.    ", "date": "2018.03.18", "title": "В село Казанка треперят заради водата в урана"}
{"url": "https://www.blitz.bg/obshtestvo/ot-nimkh-pri-ban-sobshchikha-vazhna-informatsiya-za-nivata-na-rekite-sled-zapochnalite-valezhi-i-predupredikha_news586856.html", "text": "През последното денонощие водните нива на реките в Западнобеломорския басейн са се понижили или са останали без съществени изменения, сочи справка на сайта на Националния институт по метеорология и хидрология (НИМХ) към Българската академия на науките (БАН). Регистрираните колебания на речните нива в басейна са от -14 см до +6 см. Водните количества в басейна са около и над праговете за високи води. По-значителни повишения на нивата в следобедните часове се очакват при реките от целия басейн.  През нощта срещу 19 март речните нива в горните течения на основните реки временно ще се понижават, като в средните и долните течения все още ще има повишения на водните нива вследствие на оттичане. Нови временни повишения на нивата в целия басейн ще има във вечерните часове на 19 март и през нощта срещу 20 март, вследствие на валежи и оттичане. От обедните часове на 20 и 21 март ще започне процес на понижение на нивата на реките в басейна, но ще се задържат високи, като повишения все още ще има в средните и долни течения на основните реки, вследствие на оттичане.  Вероятност за поройни наводнения има в следобедните и вечерни часове днес във целия водосбор на река Места, в горните и средните части от водосбора на река Струма и във водосборите на притоците ѝ река Цапаревска, реките Мелнишка Пиринска Бистрица. ", "date": "2018.03.18", "title": "От НИМХ при БАН съобщиха важна информация за нивата на реките след започналите валежи и предупредиха..."}
{"url": "https://www.blitz.bg/obshtestvo/regioni/yani-ot-tsarevo-vdigna-na-krak-pozharna-politsiya-i-brza-pomoshch-snimki_news586901.html", "text": "Див екшън се е разиграл в неделя на ул. “Любен Каравелов“ в Царево, съобщава Strandjanews.com. 60-годишният Яни Райков отново изправи на нокти пожарна, полиция и Спешна помощ, които за минути пристигнаха пред къщата му. Причината - подаден сигнал от съседи, че от прозорците на първия етаж излиза гъст дим. Светкавичната реакция на огнеборците беше абсолютно противоположна на тази на мъжа, който съвсем спокойно си излезе от двора, не осъзнавайки дори какво се случва.  Според огнеборците мъжът за четвърти път е запалил в средата на стаята купчина с боклуци, сред които стари дюшеци и други отпадъци. За щастие, огънят не можа да се разпространи и да обхване цялата къща, където се оказва, че от известно време имало и наематели.  Притеснени и ядосани съседите на Яни разказаха, че той се нуждае от лечение в психиатрично заведение, защото вече не осъзнавал какво прави. Нямал семейство и след смъртта на майка му за него не се грижил абсолютно никой, а той обикалял улиците, търсел алкохол и събирал цигарени фасове от тротоарите. Имал брат, който живее в Бургас, но той изобщо не се интересувал какво става с Яни.  „Очаквахме и този път да е същото като предните - пали в средата на стаята каквото му падне и изобщо не го интересува. Добре, че и този път се намесихме навреме“, коментираха огнеборците от дежурната смяна. Съседите обаче недоволстват и са категорични, че някой трябва да се намеси и този мъж да бъде прибран някъде.  „Това вече не се търпи. Ще ни подпали и къщите някой път. Той не знае какво прави, но и ние не сме длъжни до търпим това постоянно. Готови сме да съберем подписка, защото така не може. Брат му ли, социалните служби ли, кой ли - трябва да вземат мерки. Не можем да живеем в близост вече с този очевидно болен човек“, казаха съседи. ", "date": "2018.03.18", "title": "Яни от Царево вдигна на крак пожарна, полиция и Бърза помощ (СНИМКИ)"}
{"url": "https://www.blitz.bg/obshtestvo/regioni/rusnatsite-vv-varna-glasuvat-za-prezident-zhandarmeriya-okhranyava-konsulstvoto-snimki_news586845.html", "text": "Опашка от руски граждани, решили да дадат гласа си за президент на родината си, се изви пред Генералното консулство на РФ във Варна. За нормалния ход изборния процес са въведени допълнителни мерки за сигурност и входа на дипломатическото консулство се охранява от екип на българската жандармерия. Всички руски граждани, които имат валиден паспорт и са навършили 18 години, дори да не са постоянно живеещи в България, могат да гласуват на изборите за президент на Руската федерация, съобщиха от Генералното консулство на Русия във Варна, предаде moreto.net.     Гласуването започна в 8.00ч. в секцията в Генералното консулство и ще продължи до 20.00 часа вечерта.     Близо 25 000 са постоянно живеещите у нас руски граждани, посочи за Радио Варна Сергей Луканчук - генерален консул на Русия в морската столица.     В България има четири избирателни секции - в посолството на Руската федерация в София, в генералните консулства във Варна и Русе и в офиса на почетния консул на Русия в Пловдив.     Има и възможност за хората с увреждания да гласуват, при тях по предварителна заявка, включително и на 18 март до 14.00 часа, ще отиде екип с мобилна урна. Досега двама души от Варна са заявили желание да гласуват по този начин. Заявки могат да се подават в Консулството в морската столица.    ", "date": "2018.03.18", "title": "Руснаците във Варна гласуват за президент, жандармерия охранява консулството (СНИМКИ)"}
{"url": "https://www.blitz.bg/svyat/izvnredno-skotland-yard-obrna-palachinkata-skripal-ne-bil-otroven-s-binaren-gaz-v-pitsariyata-a-s_news586880.html", "text": "Телевизионният канал ABC News разпространи нова версия за покушението над бившия полковник от ГРУ Сергей Скрипал и дъщеря му Юлия. По данни на събеседници на канала, отровното вещество може да е било разпространено през вентилационната система на автомобила му BMW. Според британските служби, веществото е било под формата на прах и се е намирало във вентилационната система на колата, в която са пътували баща и дъщеря.  Местните власти не изключват под въздействието на праха да са попаднали още над 30 души.  По-рано британските медии съобщиха, че отровното вещество може да е пренесено в Солсбъри с багажа на Юлия, в букета, който тя е занесла на гроба на роднините си. Местните медии не изключиха и версиите Скрипал да е отровен в дома си или в заведение за обществено хранене.  Скрипал и дъщеря му бяха открити в безпомощно състояние на улица в британския град Солсбъри.   На 14 март британският премиер Тереза Мей заяви, че отравянето на Сергей Скрипал е станало със създаденото в Съветския съюз боен отровен газ \"Новичок\", без да представи никакви доказателства. До момента няма официален коментар за новата версия на Скотланд Ярд.   Русия от своя страна категорично отхвърля всички обвинения по своя адрес и ги нарича бездоказателствени.   Превод: БЛИЦ       ", "date": "2018.03.18", "title": "Извънредно! Скотланд Ярд обърна палачинката: Скрипал не бил отровен с бинарен газ в пицарията, а с..."}
{"url": "https://www.blitz.bg/politika/zhelo-boychev-borisov-da-ne-byaga-ot-otgovornost-za-chez_news586887.html", "text": "Премиерът Бойко Борисов да не бяга от отговорност за сделката с ЧЕЗ. Това заяви зам.-председателят на ПГ на \"БСП за България\" Жельо Бойчев пред БНР. От думите му стана ясно, че заради министър-председателя се прави временната комисия. \"Борисов не трябва да бяга от отговорност. За да се стигне до създаване на временна комисия, причина са именно действията на правителството и на министър-председателя - тази объркана, противоречива паническа позицияот момента, в който стана ясно за сделката, както и обърканите отговори\", изтъкна Бойчев.По думите му парламентът ще се опита със създаването на Временната комисия за сделката с ЧЕЗ да изпълни функциите и отговорностите, които Конституцията дава.  Бойчев акцентира, че енергетиката е стратегически отрасъл и допълни, че предстои да се анализира работата и ролята на институциите и регулаторите.  Ситуацията КЕВР да има много силни правомощия, но да заявява, че няма основания за намеса била много интересна, каза Жельо Бойчев.  \"В един момент, дружеството \"Инерком\" може да прехвърли собствеността си на който си иска и да се окаже, че регулаторът ще научи последен за всичко това. Поставят се редица въпроси за работата на българските регулатори и те трябва да получат своите отговори. Трябва да се знае и какво е финансирането и произходът на средствата по тази сделка\", отсече Бойчев.  Поредица от арбитражи и отлив на чуждестранни инвестиции има след твърденията за толкова успешни реформи от правителството, изтъкна червеният депутат.  Той обясни, че през 2004 г. водещи били европейски компании, стратегически инвеститори в сектор енергетика. Сега такива липсвали.  Правителството предизвиква несигурност в страната, смята Бойчев. И даде пример със скандалите относно директорът на Здравната каса и сделката с ЧЕЗ. Това било вина на управляващите.  \"Стабилността на едно управление се гради на база на това- как то решава проблемите на хората. А не на качествата на Цветанов да осигури математическото мнозинство в парламента. Една година- скандал след скандал\", категоричен е социалистът.  Припомняме, вече стана ясно от думите на шефа на КЕВР Иван Иванов, че комисията не разполага с механизми да се намеси в търговските отношения. От интервю на Гинка Върбакова също се разбра, че сделката за активите на ЧЕЗ може и да не минава за одобрение от Комисията за енергийно и водно регулиране (КЕВР). Това беше потвърдено от шефа на Комисията Иван Иванов.  Развитие по сделката и дали държавата ще може отново да се включи в дружеството се очаква да има в края на месеца, след като миналата седмица Гинка Върбакова беше на разговори с ЧЕЗ в Прага. От българското дружество \"Инерком\" съобщиха, че процедурите по вече сключения с \"Инерком\" договор продължават.  Вчера парламентът по искане на БСП създаде временна анкетна комисия за сделката с ЧЕЗ, която премиерът Бойко Борисов адмирира. Създаването на такава комисия дойде като отговор на настояването на президента Румен Радев за още яснота по сделката и намерението му да свика Консултативен съвет по национална сигурност за енергетиката.  Междувременно от БСП стартираха обявената преди това подписка за спиране на сделката, въпреки че покрай скандалът със самата продажба на дружеството, се разрази още един със спекулации кой осъществява ПР на \"Инерком България\" и дали това не съпругата на бившия лидер на БСП и настоящ евродепутат Сергей Станишев, Моника Станишева.  Припомняме, на 22 февруари 2018 г. стана ясно, че чешката ЧЕЗ е одобрила сделката за продажба на активите в България и купувача \"Инерком Груп\". Последва скандал, който предизвика министърът на енергетиката Теменужка Петкова да подаде оставка, защото познава собственикът на фирмата Гинка Върбакова. Скандалът прехвърли границите на страната към Чехия.  Премиерът се ангажира със случая и на среща с купувача на ЧЕЗ Гинка Върбакова в Министерски съвет Борисов е заявил желанието да има пълен контрол над сделката. На брифинг след срещата Върбакова, обясни, че е склонна да допусне държавата в сделката за ЧЕЗ. Министърът на финансите Владислав Горнаов също заяви готовността на държавата да участва в сделката за ЧЕЗ, въпреки че преди това отрече да се разглежда този въпрос.  От БСП още в началото поискаха държавата да си върне контрола в енергетиката. Според социалистите зад Гинка Върбакова стои фигурата на правителството и поискаха намеса на контролните органи.  Едновременно с това скандалът достигна и в Чехия, като изданието Lidové noviny започна собствено разследване. То излезе с информацията, че две банки са обещали финансиране на сделката, въпреки че според предишна публикация половината от сделката се финансира от офшорки. На извънредното заседание на комисиите в Народното събрание от ББР отрекоха информацията, която се появи, че банката възнамерява да финансира сделката.  Лично премиерът на Чехия Бабиш се е ангажирал пред Борисов да предаде документите от проверката на ЧЕЗ. Самият чешки премиер обаче коментира пред родното издание, че е шокиран от случващото се.  Води се и спор дали от ЧЕЗ е имало предложения, отправени към българско правителство, за изкупуване на дялове. Томислав Дончев категорично отречетакова предложение да е било отправяно към някое от трите правителства на Бойко Борисов, както твърди пред чешкия вестник \"Лидове новини\" Томаш Плескач, управляващ задграничните активности на ЧЕЗ. ", "date": "2018.03.18", "title": "Жельо Бойчев: Борисов да не бяга от отговорност за ЧЕЗ"}
{"url": "https://www.blitz.bg/obshtestvo/regioni/plovdiv-s-nova-interpretatsiya-na-shopskoto-sam-da-sm-si-na-tereno-pa-che-se-rgam-snimki_news586797.html", "text": "В Пловдив с нова интерпретация на шопската хумористична поговорка, известна от апокрифно разпространявана касета с хумор по време на соца, Сам да съм си на терено, па че се ръгам\". Този път обаче не става за уменията на някой футболист, а за начина, по който паркират някои жители на Градът под тепетата.\"Ще спирам където си поискам! Гледай си работата!”, това е отговорът на пловдивчанин, спрял на инвалидно място пред паркинга на голям магазин срещу гара Филипово. Той реагирал по този начин на буден гражданин, пише  ,  „дръзнал” да му направи забележка за нарушението.   Нарушителят спрял джипа си на инвалидно място пред магазина, въпреки че паркингът бил почти празен и имало още десетки свободни паркоместа. Той се оправдал с това, че жена му е инвалид, но необходимият стикер липсвал от возилото.  Факт е, че инвалидното място е най-близо до входа и именно затова е предвидено за трудно подвижни хора, за да им е по-удобно. И така „специалното” място се превръща в най-удобно за всички нагли шофьори.  ", "date": "2018.03.18", "title": "Пловдив с нова интерпретация на шопското „Сам да съм си на терено, па че се ръгам“ (СНИМКИ)"}
{"url": "https://www.blitz.bg/obshtestvo/stolitsa/koshmar-s-trafika-i-pridvizhvaneto-okolo-natsionalniya-stadion-zaradi-vechnoto-derbi_news586793.html", "text": "Във връзка с футболното дерби между ЦСКА и \"Левски\", което ще се играе днес от 13.00 часа, се забранява престоят и паркирането около националния стадион \"Васил Левски\". При необходимост от 12.00 часа до приключване на мача ще се забранява влизането на автомобили по улиците и булевардите в непосредствена близост до стадиона.     По традиция преди, по време и след края на мача полицейското присъствие в столицата ще бъде масирано.     Според предварителните очаквания, днес по трибуните на стадион \"Васил Левски\" трябва да има около 15 000 души.    ", "date": "2018.03.18", "title": "Кошмар с трафика и придвижването около националния стадион заради вечното дерби"}
{"url": "https://www.blitz.bg/obshtestvo/regioni/rusnatsite-v-plovdiv-izlyazokha-da-glasuvat_news586788.html", "text": "Десетки руснаци живеещи в Пловдив се очаква да гласуват на изборите за президент на Руската Федерация днес. В Пловдив те ще могат да дадат вота си в емблематичната къща на \"Иван Вазов\" 25 - прочутата \"Берьозка\", съобщава „Марица“. Изборите тук ще продължат от 8.00 до 20.00 часа българско време. Освен в Пловдив, руските граждани ще могат да гласуват в още три български града. Това са София, Варна и Русе.     Тези които са трудноподвижни и не могат да излязат от домовете си, ще пуснат вота си в специално изпратени до тях урни. Гласувалите за първи път ще получат подаръци.     Почетният консул на Русия в Пловдив Георги Гергов също ще избира президента на Русия. Мажоритарният собственик на \"Международен панаир - Пловдив\" АД има двойно гражданско - българско и руско, и счита за своя дълг да участва в демократичния вот и в двете държави.     Очакваме висока активност от страна на руските граждани, каза за \"Марица\" председателят на избирателната комисия за Пловдив Павел Журавльов. Предсрочно вече са проведени избори за президент в 20 града в България.     В Бургас на 10 март желаещите да гласуват чакаха на опашка, даде пример Журавльов. Той подчерта, че всеки, който иска да участват във вота и има право, ще бъде посрещнат с \"Добре дошъл\".    ", "date": "2018.03.18", "title": "Руснаците в Пловдив излязоха да гласуват"}
{"url": "https://www.blitz.bg/obshtestvo/obrazovanie/s-izpiti-po-blgarski-ezik-i-literatura-i-po-fizika-zapochva-kandidatstudentskata-sesiya-v-su_news586760.html", "text": "Първата кандидатстудентска сесия на Софийския университет \"Св. Климент Охридски\" започва с изпити по български език и литература и по физика. Над 1500 кандидат-студенти ще се явят на изпита по български език и литература. Той се състои от две части - тест с 50 въпроса, който носи 70 точки и задача за изграждане на аргументативен текст по даден проблем, който носи максимално 30 точки. Текстът трябва да е с обем до 3 страници. При отказ от писане върху втората част от изпита, точки няма да се присъждат, въпреки че кандидатът може да е дал верни отговори на задачи от теста.     Конкурсният изпит по физика се състои от тест и задача върху материали по физика за средните общообразователни училища.    ", "date": "2018.03.18", "title": "С изпити по български език и литература и по физика започва кандидатстудентската сесия в СУ"}
{"url": "https://www.blitz.bg/obshtestvo/obrazovanie/shokirashcha-agresiya-v-uchilishche-daskalka-blskala-glavata-na-dete-v-chin_news586774.html", "text": "Майка на хиперактивно дете потърси медиите, за да разкаже за тормоза, на който е било подложено детето ѝ в училище в столичния квартал „Люлин“. По думите ѝ, учителката е посягала на Антоан два пъти. От училището отричат, съобщава Нова телевизия. „Тя го е ударила по време на час и го е попитала защо не пише. Отидох да си взема на обед детето и го видях с рани по врата. Питам го какво е станало. То първо не каза нищо, но след това каза, че госпожата го е ударила. Отидох да говоря с нея. Тя каза, че детето не е искало да пише и че се е въртяло. Това ли е начина? Тя призна, че го е набила“, каза майката Будислава.  Майката е извадила медицинско. „Това не може да продължава така. Говорих с директорката, но тя, само по път в коридора, каза, че ще говори с класната“, каза още майката.  Преди седмица и половина е имало и друг инцидент . Учителката удрялала Антоан в чина. „Отидох да го взема и децата ми казаха, че класната го хванала за косата и го е удряла в чина. Гони го от часовете. Наказва го в коридора. Хвърля му тетрадките. Как да пише това дете като е навън“, възмущава се майката.  Антоан е с диагноза хиперактивност. Той има проблем с ученето, писането, таблицата на умножение. Това призна майката. Той е с тази диагноза от 3 години.  След първия инцидент майката била накарана от директорката да подпише документ за индивидуално обучение без да ѝ бъде точно обяснено върху какво се иска от нея да постави подписа си. Също така, нито директорката, нито въпросната учителка ѝ дали въпросния документ – той бил оставен на масичка за продаване на мартеници в училището.  От министерството на образованието заявиха, че са запознати със случая на Антоан. Оттам обещаха да повишат капацитета на преподавателите за работа с тези деца.    ", "date": "2018.03.18", "title": "Шокираща агресия в училище! Даскалка блъскала главата на дете в чин"}
{"url": "https://www.blitz.bg/goreshtite-novini/brigo-asparukhov-razkri-kakvo-go-e-spasilo-pri-opita-da-bde-otroven-i-obyasni-dali-skripal-shche-dovede-do-treta-svetovna-voyna_news586777.html", "text": "Опитът беше аматьорски, иначе нямаше да си говорим с вас. Спаси ме това, че пих от кафето само 2-3 глътки. Просто не исках да пия кафе. Бях уморен. След това се почувствах зле и месеци наред бях много зле. Пия лекарства и до сега. Това каза бившият шеф на разузнаването генерал Бриго Аспарухов в ефира на Нова телевизия, където бе поканен да коментира случая с отровения във Великобритания руски двоен агент Сергей Скрипал. „Той е разузнавач от руското разузнаване станал шпионин на Великобритания. Това е голям успех на английското разузнаване. Но отношенията между Русия и Великобритания са наситени с такива събития. Винаги има нещо са си връщат и си го правят, каза Аспарухов.  Що се отнася до неговото отравяне през 1992 година в Президентството, той каза, че опитът за покушение е бил насочен именно към него. „Нямам никакви съмнения. Не се получи. Ако някой наистина е искал да го направи, можеше да го направи. А и защо там (в президентството). Няма да бъда скромен, но съм наясно кой се опита да ме отрови, но кому ли е интересно сега да го чува“, каза Аспарухов, който уточни, че „става дума за вътрешни сили“.     Връщайки се на отравянето на Скрипал, генералът каза, че „за съжаление, има и такива методи“. „Не са новост. Исторически, върнете се към Тургут Йозал, 93 година, изведнъж гръмнаха медиите, че е отровен в българското посолство. Това беше фалшива новина. Според съпругата му, на изложба на наш скулптор, той е изпил една лимонада. След това се е върнал у дома и е получил инсулт. За Юшченко пак обвиниха Русия. За първи път тогава английски медии го съобщиха. В конкретния случай с агента на руския разузнавач във Великобритания. Помислете си логично. Той е съден и е лежал в Москва. Разменян е за други шпиони,. Какъв е интересът на Русия да си остави визитната картичка на това гнусно деяние. Новичок е произведен от Русия, но много бързо в един хор всички започнаха да обвиняват Русия. Не знаем истината. Джереми Корбин, лидерът на лейбъристите, казва, че започва студена война без доказателства“, каза Аспарухов.  „Силно впечатление ми направи изявлението на представители на САЩ в ООН. Не знаем много по случая, но подкрепяме тезата на Великобритания, че това е дело на Русия“.  По думите му, Скрипал е жертва на интересите на Великобритания и други страни. „Елементарно е, в Русия днес има избори. Днес Путин ще бъде избран. Кому беше нужно това. Не виждам логика в това. Единственото нещо, което знаем е, че човекът  отровен“, обясни генералът.  Той също припомни, че откривателят на Новичок, узбекистанки учен, сега живее в Америка. Когато той е дал интервю във връзка със случая, той е казал, че американците дълго време са искали да им предаде формулата, но той е отказвал. По думите на създателя на газа, той никога не е допускал, че агентът може да бъде използван с такава цел. Узбекистанките учен също е подчертал, че газът е бил разработен с цел отбрана на Съветския съюз, в случай на нападение.  Аспарухов също припомни, че в медиите пишат, че след разпада на Съветския съюз американците са отишли в Узбекистан и са взели известно количество от този газ.  Според Аспарухов, заради случая със Скрипал международното положение не може да се взриви. По думите му, „още известно време ще има размяна на шамари“.    ", "date": "2018.03.18", "title": "Бриго Аспарухов разкри какво го е спасило при опита да бъде отровен и обясни дали „Скрипал“ ще доведе до Трета световна война"}
{"url": "https://www.blitz.bg/obshtestvo/zdraveopazvane/stolichna-obshchina-otpuska-stipendii-za-meditsinski-sestri_news586776.html", "text": "Около 40 хиляди лева за стипендии на студенти по специалността \"медицинска сестра\" отпуска Столичната община. Програмата започва през есента. За финансова подкрепа могат да кандидатстват всички завършили първи курс с успех над 4,50, съобщава БНТ. Средната заплата на сестрите в първа градска болница е 700 лева, средната възраст 40-50 години, а свободните щатни бройки са около 20.     „За радост по едно-две свободни места в специалност, което не пречи на работата на съответната клиника“, каза д-р Цветомир Димитров - директор на Първа МБАЛ.     В опит да реши проблема болницата си сътрудничи с факултета по обществено здраве. Елена Иванова е сред одобрените по програмата. „Болницата пое плащането на семестъра, а пък аз след това ще остана да работя в болницата“, обясни тя.     Елена в момента е болногледач в първа градска, а след като завърши обучението си и стане медицинска сестра е длъжна да работи в болницата 3 години.     „Не съм мислила да ходя, нито в Англия, нито в Германия, нито където и да било. Мисля, че нашите баби и дядовци имат нужда от нас да се грижим за тях“, добави тя.     Въпреки, че недостигът на сестри в останалите 5 общински болници в София не е голям, Столичният общински съвет реши да даде стипендии на 10 студенти от факултета по обществено здраве.     „Търсим си начин да можем да си осигурим кадри и това е един от тях. Със стипендия - 300 лева месечно“, посочи д-р Веселин Милев - председател на комисията по здравеопазване в СОС.     Програмата започва тази есен. Право да се борят за стипендия имат всички завършили първи курс с успех над 4,50.     „И на второ място искаме всеки един студент да има препоръки от преподавателя. На базата на тези писмени препоръки и личното заявление на студента ние ще се ограничим да подберем около 10 души“, каза проф. Галина Чанева - ръководител на катедра \"Здравни грижи\" - Факултет по обществено здраве на МУ, София.     Ева Ангелова е втори курс и ако отговори и на останалите 2 изисквания, може да се включи в състезанието за стипендията. „Това е една чудесна възможност за нас младите и едно не малко финансиране, като допълнителен доход, тъй като всички студенти работим“, смята тя.     От Столичната община обмислят и възможността през 2019 г. да отпускат стипендии и за бъдещи лекари и лаборанти.    ", "date": "2018.03.18", "title": "Столична община отпуска стипендии за медицински сестри"}
