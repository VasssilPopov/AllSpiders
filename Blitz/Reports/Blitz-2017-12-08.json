{"url": "https://www.blitz.bg/ikonomika/fantastichno-zrelishche-ruski-megatanker-s-vtechnen-gaz-kolkoto-za-tsyala-shvetsiya-za-1-mesets-veche-tovaryat-v-yamal-video_news563467.html", "text": "\n Президентът на Русия Владимир Путин нарече днес фантастично зрелище завода  \"Ямал СПГ\" по време на среща с работници от най-новото арктическо предприятие, предаде \"Интерфакс\". \nЗаводът няма аналог в Русия, отбеляза Путин и подчерта необходимостта от по-нататъшното развитие на руската Арктика. Гигантският завод, в който сериозни инвестиции имат и две китайски компании, е голяма крачка напред не само за енергетиката, но и за страната като цяло обясни Путин.  \nТой даде началото на товаренето на колосалния танкер-газовоз \"Кристоф де Маржер\", който побира втечнен газ колкото употребява страна като Швеция за 1 месец и може да си пробива път самостоятелно в арктическите ледове.  \nСред инвеститорите, които огледаха заедно с Путин строителството на втората и третата част от завода, бе и солидна делегация от Саудитска Арабия.  Превод: БЛИЦ \n \n \n \n", "date": "2017.12.08", "title": "Фантастично зрелище! Руски мегатанкер с втечнен газ колкото за цяла Швеция за 1 месец вече товарят в Ямал (ВИДЕО)"}
{"url": "https://www.blitz.bg/svyat/dokument-razkri-opasnost-padnala-ot-kosmosa-e-preminala-nad-evropa-i-blgariya-radioaktivniyat-oblak-bil-zaradi_news563429.html", "text": "\n Изгорял в атмосферата спътник може да е източник на  . Това гласи материал от проверка на междуведомствената комисия по изясняване на въпроса, цитиран от руските медии. \n\"Източникът може да е изгорял в атмосферата изкуствен спътник или негови фрагменти, на борда, на когото се намира източник на рутений-106 с висока сумарна активност\", се казва в документа. \nВерсията за изгорял в атмосферата спътник като източник на освободения рутений-106 засега се явява приоритетна, съобщи зам.-директорът на Института за безопасно развитие на атомната енергия РАН Рафаел Арутюнян. \n\"Първата хипотеза за произхода на рутений-106 беше за производство на медицински препарати. \"Чистият\" рутений-106 за медицински цели в Русия се получава чрез облъчване в специални ядра в ядрения реактор. Максималната активност на получената партия на препарата не надвишава няколко десетки миликюри, а максималната сумарна активност на медицинския рутений-106, произведен в Русия не надвишава едно кюри. Съответно, медицинските учреждения не могат да се разглеждат като източник на много малка сумарна активност на приетите препарати\", заяви Арутюнян. \nГерманското федерално ведомство за защита от радиацията (BfS) по-рано съобщи за повишено съдържание във въздуха на рутений-106 в периода 29 септември - 3 октомври. \nВъв ведомството отбелязаха, че концентрацията на вещества е била крайно незначителна и не представлява заплаха за здравето на хората. Германските специалисти изразиха увереност, че причина за повишеното съдържание на рутений-106 не е аварията на която и да е атомна станция. По-късно BfS заявиха, че източник на изотопа може да е едно от предприятията на Южен Урал. \nОт Росхидромет съобщиха за повишено съдържание на радиоизотопа рутений от 25 септември до 1 октомври в пробите на пунктовете за наблюдение на Аргаяш и Новогорни в Челябинска област. Рутений-106 се ползва за лъчетерапия и може да се отдели при преработка на ядрено гориво. \nВ Росатом отбелязаха, че следи от рутений-106 не са открити в проби на въздуха, взети на територията на Русия, освен на измервателния пункт, разположен в Санкт-Петербург. По данни на ведомството, предприятията от атомния отрасъл на Русия не могат да се разглеждат като източник на изотопно излъчване. \nВ държавната корпорация съобщиха данните на МААЕ, според които в същия период от време концентрацията на рутений-106 в Румъния е достигнала 145 хил. микробекерела на кубометър, в Италия - 54,3 хил., в Украйна и Словения - 40 хил. и съответно - 37 хил. микробекерела на кубометър. \n", "date": "2017.12.08", "title": "Документ разкри: Опасност, паднала от Космоса, е преминала над Европа и България! Радиоактивният облак бил заради..."}
{"url": "https://www.blitz.bg/svyat/i-bivshiyat-sprug-na-norvezhka-printsesa-se-oplaka-ot-kevin-speysi-opipval-go_news563444.html", "text": "\n Бившият съпруг на дъщерята на норвежкия крал Харалд Пети Марта Луиз обвини актьора Кевин Спейси, че го е опипал по време на нобеловия концерт в Осло през 2007 година. \nАри Бен, който беше женен за принцеса Марта Луиз 14 години, каза пред норвежкото радио, че Спейси, който седял до него, му казал \"Хайде да излезем навън за по цигара\", след което го докоснал по гениталиите. Бен отказал на актьора, като му казал \"може би по-късно\". \nМарта Луиз се омъжи за Ари Бен през 2002 г. Миналата година те се разведоха. От брака си имат три дъщери. \n", "date": "2017.12.08", "title": "И бившият съпруг на норвежка принцеса се оплака от Кевин Спейси, опипвал го!"}
{"url": "https://www.blitz.bg/svyat/spasikha-1000-kucheta-ptuvali-za-festivala-na-kucheshkoto-meso-v-kitay_news563448.html", "text": "\n Земята заслужава повече хора като него! Това написа световноизвестният артист Банкси в профила си в Twitter, а стотици хиляди го споделиха.  Неговият герой е Марк Ченг, който е успял да спаси камион с 1000 кучета, приготвени за пиршествата по време на традиционния Dog Meat Festival в Китай. \n \n Фестивалът се провежда през юни, но търговците и ресторантьорите започват да се запасяват със \"стока\" отрано. Благодарение на активната си дейност в Animal Hope и други организации, които защитават правата на животните, Марк Ченг е получил информация за пътя на камиона, натоварен с кучета. Той успял да го спре и поискал от водача да му представи здравни сертификати на животните, които превозвал.  Такива, разбира се, нямало, тъй като кучетата са крадени или безстопанствени.  \n    \n Докато вървял спорът с шофьора, по пътя започнали да спират автомобили и да слизат хора. Те също се присъединили към Ченг и започнали да свалят клетките с животните. Кучетата, приготвени за готвене били наблйскани в малки боксове, в които не можели да се движат.  \n \n Всички те били освободени, осигурена им е ветеринарна помощ, а много хора са започнали да ги осиновяват. По-далечната цел на Марк Ченг е да спре завинаги нехуманния фестивал. Dog Meat Festival е к 400 -годишна история. Според китайците кучешкото месо е много здравословно и подходящо за консумация през летните месеци.  \n Традициите обаче не са това, което бяха и много хора настояват фестивалът да бъде забранен. Цифрите са ужасяващи - всяка година в Азия се изяждат около 30 милиона кучета, а само в Китай 10 милиона стават жертва на кулинарната традиция.  \n Снимки: 22 words \n", "date": "2017.12.08", "title": "Спасиха 1000 кучета, пътували за Фестивала на кучешкото месо в Китай"}
{"url": "https://www.blitz.bg/svyat/svett-za-sigurnost-na-oon-zasedava-izvnredno-zaradi-yerusalim_news563461.html", "text": "\n Съветът за сигурност на ООН заседава извънредно заради ескалиращото напрежение в Йерусалим. Срещата беше свикана по искането на осем държави – Великобритания, Франция, Египет, Италия, Швеция, Уругвай, Боливия и Сенегал. Очаква се Русия също да заклейми решението на Доналд Тръмп да признае Йерусалим за официална столица на Израел и да премести американското посолство там. \n Бившият външен министър Николай Младенов, който е координатор на ООН за Близкия изток, припомни позицията на ООН, че съдбата на Йерусалим трябва да бъде решена в преговори между Израел и Палестина. \n Той предупреди, че ситуацията поражда риск от провокиране на \"религиозен радикализъм\". Младенов призова лидерите в целия свят да \"покажат мъдрост\", за да възстановят спокойствието в региона. \n Припомняме, че хиляди палестинци излязоха на протести срещу решението на Тръмп. Стотици от тях пострадаха и най-малко един бе убит в сблъсъци с израелски войници днес. \n В няколко града на Турция имаше масови демонстрации. Протести имаше и в Йордания и Египет. \n", "date": "2017.12.08", "title": "Съветът за сигурност на ООН заседава извънредно заради Йерусалим"}
{"url": "https://www.blitz.bg/politika/i-tsacheva-poluchi-stranen-dar-v-bryuksel-snimki_news563466.html", "text": "\n Министърът на правосъдието на Естония Урмас Рейнсалу предаде на своя български колега Цецка Цачева чукчето на Председателството на Съвета ПВР -Правосъдие – символ на приемствеността между държавите-членки. \n \nТова стана в Брюксел по време на последното редовно заседание на Съвет по \"Правосъдие и вътрешни работи“ в рамките на Естонското председателство. За първи път страната ни ще бъде Председател на Съвета на ЕС от януари 2018 година, в продължение на 6 месеца. \n Естонският правосъден министър подари на министър Цачева чадър с пожелание да я пази от вътрешнополитически бури,  \"защото най-важен е мирът у дома“. \n  \n \n Българският правосъден министър заяви, че заедно с партньорите ни от Триото Председателства  - Естония, България и Австрия, ще продължим в дух на приемственост и последователност политиките на Европейския съюз в област Правосъдие. \n\"Ще търсим точния баланс за намирането на конструктивни и работещи решения“, каза още тя. И припомни, че от ключово значение за България и за предстоящото председателство е осигуряването на ефективно, бързо и справедливо правосъдие по граждански и наказателни дела, основано на взаимното доверие в правните системи на държавите членки. \n БЛИЦ припомня, че вчера и  . \n", "date": "2017.12.08", "title": "И Цачева получи странен дар в Брюксел! (СНИМКИ)"}
{"url": "https://www.blitz.bg/svyat/koy-shche-e-tsvett-na-2018-godina-i-kakvo-simvolizira_news563453.html", "text": "\n Преди броени часове институтът по цветовете Pantone обяви цвета на новата 2018 година – това е наситено, базирано на синьото, ултравиолетово. В системата на класификация на цветовете то се обозначава като PANTONE 18-3838 ULTRA VIOLET. \n Ултравиолетовото е сложен и дълбоко предизвикващ съзнанието цвят. То символизира интуицията, магичното в неизвестното и неопознататото. Този нюанс на лилавото е обърнато към далечните дълбини – на космоса, науката и познанието, но и навътре – към душата ни. Тези нестигани досега хоризонти се представят чрез безкрайното нощно небе, предизвиквало хората от векове да поемат към трудния път на познанието. \n То е предпочитан цвят на артисти като Бьорк, Принс, Дейвид Боуи, Джими Хендрикс. Привидно женствен цвят, ултравиолетовото се простира над тези ограничения и мъжете могат (ако досега не са) най-сетне да посегнат към него и то не само в детайлите, а в цялостните решения за облеклото, личните си вещи и интериора. \n Той ни помага да извадим на показ индивидуалността си, но и да погледнем навътре към себе си. Да прекрачваме граници и да сме смели да бъдем, да се приемем, каквито сме. Въпреки интензивността си, това не е активен цвят, а тайнствен и спокоен – истинска почивка от свят, изпълнен с динамика, стимули и истерия. \n Когато Пантон обяви своя цвят, това веднага се отразява на модния и интериорния, на индустриалния и хай-тек дизайна. Тепърва ще излязат палитрите и дизайнерите ще зададат тенденциите, но най-важното се случи – цветът е избран.  Източник: hera.bg \n", "date": "2017.12.08", "title": "Кой ще е цветът на 2018 година и какво символизира"}
{"url": "https://www.blitz.bg/svyat/the-national-interest-mig-29smt-shche-stane-osnovno-orzhie-na-rusiya_news563457.html", "text": "Журналистът от The National Interest Дейв Маджумдар счита, че руският многоцелеви изтребител МиГ-29 СМТ ще стане основно оръжие на ВКС.\nВоенният експерт отбелязва, че използването на изтребителя в Близкия Изток спомогнало да се определят целите на по-нататъшната модернизация на самолета. ВКС констатирали някои недостатъци на машината, които ще бъдат отстранени по време на близката модернизация. \n  \nМиГ-29 СМТ изпълнили над 140 бойни полета и участвали в съпровождане на други ударни самолети, като действали в състав на звено (4-6 самолета). Придобитият опит ще способства за по-нататъшното развитие на поколението МиГ, счита Маджумдар. \n  \nГолемият брой участия в операции позволява да се говори за надеждност и висока ефективност на този изтребител. Той показал мобилност и простота в експлоатацията, демонстрирайки висока бойна ефективност. \n  \nСпоред The National Interest, ВКС на Русия планира да модернизира всички останали МиГ-29 до стандарта „СМТ” и да закупи като начало определен брой МиГ-35, които основно ще бъдат предоставени за експорт. \n  \nБЛИЦ припомня, че многофункционалният МиГ-29 е в класата на леките изтребители –неговата нормална полетна маса е малко над 16 тона (максимална – 21 тона), докато при Су-30 нормалната полетна маса е 25 тона (максимална – 35 тона). \n  \nДвата изтребителя външно са много сходни. Най-характерното видимо различие е, че при всички „Су” предният атакуващ ръб на вертикалните стабилизатори е абсолютно прав, докато при „МиГ” е характерна чупката напред в долния край (виж фотографията). \n   Превод и редакция: БЛИЦ \n \n", "date": "2017.12.08", "title": "The National Interest: МиГ-29СМТ ще стане основно оръжие на Русия"}
{"url": "https://www.blitz.bg/layfstayl/shoubiznes/zhenata-na-soltariyski-s-plna-metamorfoza-dori-ne-podozirate-s-kakvo-se-zanimava-veche_news563354.html", "text": "Красивата съпруга на беквокалиста на „Ку-ку бенд“ Борис Солтарийски смени попрището и вече е гримьорка, пише \"Телеграф\".\n Чаровната брюнетка изкара професионален курс при топгримьорката Аделина Цанева и дори преди няколко дни взе сертификат, че вече може да практикува уменията си с четката и макиажа. \n „ “, похвали се „треньорката“, като качи в страницата си за макиаж във Фейсбук снимки на дамите, сред които бе и Солтарийска. \n Явно Ади е решила да поеме по нов път и да остави моделството настрана.   \n", "date": "2017.12.08", "title": "Жената на Солтарийски с пълна метаморфоза, дори не подозирате с какво се занимава вече!"}
{"url": "https://www.blitz.bg/svyat/goreshcho-ot-bryuksel-tusk-s-vazhno-preduprezhdenie-i-mrachna-prognoza-sled-sdelkata-za-razvoda-mezhdu-london-i-es_news563335.html", "text": "Председателят на Европейския съвет Доналд Туск предупреди, че разговорите за транзитния период след Брекзит и бъдещите търговски отношения между Брюксел и Лондон ще бъдат още по-сложни от изстраданата сделка по условията на „развода“, сключена рано сутринта в петък, предава AFP, цитирана от агенция \"Фокус\".\n„Не забравяйте, че най-трудните изпитания предстоят. Всички знаем, че разделите са трудни, но да се разделиш и в същото време да градиш нови отношения е още по-трудно“, предупреди Туск. \nБЛИЦ припомня, че по-рано днес британският премиер Тереза Мей обяви сключването на сделката. Тя ще гарантира правата на повече от три милиона европейски граждани, живеещи във Великобритания, „според законите, осветени в британските закони и с върховенството на британските съдилища“.  \nОсвен това, Мей заяви, че сделката включва, „добро за британския данъкоплатец“ финансово споразумение и ще гарантира, че няма да има „твърда граница“ между Северна Ирландия и Ирландия, запазвайки „конституционния и икономическия интегритет на Обединеното кралство“. \nПремиерът изрази увереност, че споразумението между Лондон и Брюксел ще даде сигурност на бизнеса.  \n \n", "date": "2017.12.08", "title": "Горещо от Брюксел! Туск с важно предупреждение и мрачна прогноза след сделката за \"развода\" между Лондон и ЕС"}
{"url": "https://www.blitz.bg/svyat/irlandiya-reagira-na-sporazumenieto-za-brekzit-premiert-tsitira-chrchil_news563351.html", "text": "Премиерът на Ирландия Лео Варадкар приветства постигнатото споразумение между Великобритания и ЕС в петък за Брекзит и го определи като „края на началото“, но предупреди, че Дъблин остава „бдителен“ за предстоящите преговори, предава агенция \"Фокус\", позовавайки се на AFP.\n„Това не е краят, но е краят на началото и ние оставаме напълно ангажирани и бдителни за втората фаза“, заяви той, визирайки следващия кръг от преговорите за Брекзит по бъдещите търговски отношения и транзитния период. \n„Ние постигнахме всичко, което искахме в първата фаза от преговорите. Имаме всички уверения и гаранции от Обединеното кралство“, изрази задоволството си Варадкар. Той няма да създава пречки за продължаването на преговорите по следващите теми. \nИзказването на Варадкар за „края на началото“ е повторение на знаменитото изказване на Уинстън Чърчил, направено през 1942 година. Тогава войната срещу нацистите в световните океани и на Източния фронт започва да се обръща и на въпрос на репортерите дали това е началото на края, той отговаря, че не би се съгласил с подобно определение, но смята, че е дошъл „краят на началото“. \nПрипомняме, че по-рано днес Тереза Мей заяви, че официално е постигнато споразумение по сделката за Брекзит. Това тя стори след среща с Жан-Клод Юнкер. Сделката ще гарантира правата на повече от три милиона европейски граждани, живеещи във Великобритания, „според законите, осветени в британските закони и с върховенството на британските съдилища\", коментира тя. \n", "date": "2017.12.08", "title": "Ирландия реагира на споразумението за Брекзит, премиерът цитира Чърчил!"}
{"url": "https://www.blitz.bg/svyat/kasapnitsa-semeystvo-se-kla-ss-samurayski-mechove-zaginakha-trima-snimki_news563356.html", "text": "\n Бивш духовник уби снощи църковната настоятелка на шинтоистки храм в Токио и съпругата си, преди да се самоубие със самурайски меч в семейна вендета, съобщи полицията. \n56-годишният Шигенага Томиока причака пред дома й по-голямата си сестра Нагако – главно духовно лице в храма Хачимангу в района Томиока, и я нападна с меч. \nВ същото време около 30-годишна жена, вероятно съпругата на нападателя, атакува шофьора на Нагако също с меч. 58-годишната Нагако почина от прободни рани. Шофьорът избягал, но е ранен, съобщи полицията. \nСлед нападението съпрузите отишли в район близо до жилищните помещения на територията на храма. „Смятаме, че мъжът е намушкал жената, преди да се самоубие”, каза полицейски говорител и добави, че и двамата са починали. \nМестни медии съобщават, че Шигенага е бил настоятел на Хачимангу, но е бил освободен „за лошо поведение” и отдавна е в конфликт със сестра си във връзка с храма. \nХрамът е построен през 1627-а и е известен с летния си празник с пръскане на вода, смятан за  един от трите най-популярни в Токио. Той е бил посещаван от император Акихито и императрица Мичико. Сумистите също посещават храма, където в миналото са се организирали и турнири по сумо.\n", "date": "2017.12.08", "title": "Касапница! Семейство се кла със самурайски мечове, загинаха трима (СНИМКИ)"}
{"url": "https://www.blitz.bg/blits-tv/tlpa-v-komotini-posreshcha-erdogan-s-vikove-nashiyat-lider-video_news563380.html", "text": "\n Това е моментът, в който Тайип Ердоган влиза в джамията на Кир Махале в Комотини, а тълпата вика „Нашият лидер, нашият лидер“, съобщава \"Български новини\" \nСцената е записана от кореспондента на SPIEGEL. \n \n \n", "date": "2017.12.08", "title": "Тълпа в Комотини посреща Ердоган с викове: „Нашият лидер!“ (ВИДЕО)"}
{"url": "https://www.blitz.bg/svyat/v-erusalim-e-strashno-krv-oblya-ploshchadite-sblstsite-se-ozhestochavat-naprezhenieto-eskalira-snimkivideo_news563394.html", "text": "Напрежението в Ерусалим ескалира и прерасна в яростни физически сблъсъци между израелската полиция и протестиращите, предават световните осведомителни агенции.\nГрупа демонстранти успели да блокират улица в близост до Стария град, но конна полиция се намесила и ги разпръснала. Протестиращите обаче продължават с натиска, из въздуха прехвърчат бутилки към командосите. Огромна тълпа се опитва да си пробие път до Портата  Дамаск.\n   \nВ суматохата много активисти са пострадали и отведени със Спешна помощ в лечебни заведения. Междувременно допълнителни полицейски екипи са пристигнали на местата, където има сражения и сблъсъци, притичайки се на помощ към силоваците.\n   \nОгромна тълпа от мюсюлмани в момента е до Портата Дамаск, намираща се на площада, където обикновенно се провеждат протестни демонстрации.\n \nСтълкновенията са започнали и в градове, намиращи се на Западния бряг, в близост до Хеброн и Калкиля.\n \n„Притекохме се на помощ на около 40 души, които са пострадали от изпуснатия сълзотворен газ в района на град Наблуса”, разказват представители на палестинския „Червен полумесец Ира Ал-Фукаха”.\n \nМестните власти пък завишават цифрата, съобщавайки, че ранените са повече от 50, а 16 от тях са хоспитализирани в резултат на кървавите сблъсъци. \n \nЖивущите в столицата на Йордания – Аман са започнали шествие в центъра на града в знак на протест срещу решението на САЩ.\n \nХиляди жители на Истанбул, Анкара, Бурса, Ескишехир, Маниса и други големи градове на Турция също излязоха по улиците, протестирайки.\n \n \n \n   Превод и редакция БЛИЦ \n \n", "date": "2017.12.08", "title": "В Ерусалим е страшно! Кръв обля площадите, сблъсъците се ожесточават, напрежението ескалира! (СНИМКИ/ВИДЕО)"}
{"url": "https://www.blitz.bg/svyat/brutalno-bezdomno-kuche-otkradna-bebe-ot-bolnitsata-i-nakhrani-s-nego-kuchentsata-si_news563438.html", "text": "\n Интернет се разтресе от поредното ужасяващо видео с произход Индия. На кадрите се вижда как бездомно куче влиза необезпокоявано в болницата и се измъква минути по-късно с бебе в устата. На следващите части от видеото си личи, че бебето вече е на земята между малки кученца. \nНе е ясно дали бебето е било мъртво преди това. Видеото шокира целия свят. Не е ясно и защо човекът, който е заснел кадрите, не е направил нищо, за да спре кучето и дори накрая снима как то остава тялото цялото в кръв на земята. \nМестните медии в Индия цитират свидетели, които твърдят, че са видели кученцата да оглозгват части от тялото на бебето. „Веднага щом бяхме уведомени за случая, отидохме до мястото. Там намерихме тялото на детето в ужасно състояние”, разкрива полицай Санджай Сони. \nТялото ще бъде аутопсирано, за да се разбере дали смъртта на детето действително е настъпила по вина на бездомните кучета. Полицията и болницата вече са започнали разследване, за да установят самоличността на бебето и начинът, по който кучето е успяло \nда се добере до него. \nИнтересна подробност е, че в същата област е имало подобен инцидент преди месец. Превод БЛИЦ   \n \n", "date": "2017.12.08", "title": "Брутално! Бездомно куче открадна бебе от болницата и нахрани с него кученцата си"}
{"url": "https://www.blitz.bg/obshtestvo/tsatsarov-podpisa-ss-srbskiya-si-kolega-memorandum-za-razbiratelstvo-i-strudnichestvo_news563422.html", "text": "На проведена среща между главния прокурор Сотир Цацаров и сръбския му колега г-жа Загорка Доловац в Белград беше подписан Меморандум за разбирателство и сътрудничество между двете прокуратури. Документът предвижда взаимодействие в рамките на юрисдикциите на двете държави и при спазване на ангажименти, произтичащи от международни правни актове.\nСтраните се съгласяват да си сътрудничат в обмена на информация и при изпълнение на искания за правна помощ в обхвата на международно-правното сътрудничество по наказателно-правни въпроси. \nПредвижда се сътрудничество в областта на организираната престъпност, корупция, тероризъм, трафик на наркотици, оръжия и хора, незаконно превеждане на хора през граница, изпиране на пари, конфискация на постъпления, придобити от престъпна дейност, киберпрестъпност и др., при спазване на всички процедури по поверителност, съгласно действащите законодателства на държавите. \nМеморандумът за разбирателство не засяга правата и задълженията, произтичащи от други действащи междудържавни споразумения. \nТова е първият Меморандум, който урежда сътрудничеството между българската и сръбската прокуратури. \nНа срещата между българската делегация, водена от г-н Цацаров и сръбските им колеги беше подчертана важността на сътрудничеството между двете прокуратури. Подобни отношения са от ключово значение в борбата срещу организираната престъпност и корупцията, стана ясно по време на срещата. \nВсички въпроси от взаимен интерес могат да бъдат решени само в светлината на общи усилия, заявиха г-жа Доловац и г-н Цацаров. \n \n", "date": "2017.12.08", "title": "Цацаров подписа със сръбския си колега меморандум за разбирателство и сътрудничество"}
{"url": "https://www.blitz.bg/svyat/doyche-vele-nay-novata-granitsa-v-evropa_news563295.html", "text": "\n \n Какво ще се случи с ирландската граница след като Великобритания напусне ЕС? Това е един от горещите въпроси в продължаващите преговори. Защото Република Ирландия е членка на ЕС и ще си остане такава и след Брекзита, но не и Северна Ирландия, която е част от Великобритания. Тоест, през средата на зеления остров ще се появи една нова външна граница на ЕС, което ще има сериозни отражения върху целия регион. \n За какво става дума? Ще се спрем на някои от най-важните аспекти на въпроса, които в исторически план обхващат последните 100 години. \n Разделението на Ирландия \n По време на Първата световна война ирландският стремеж към независимост, изразен както чрез политическа, така и чрез въоръжена борба, достига връхната си точка. Лондон отговаря със закони, целящи по-скоро да децентрализират властта, отколкото да дадат независимост на ирландците. Първите опити за създаване на общ за целия регион парламент в Дъблин се провалят заради съпротивата на северноирландските юнионисти. Те се обявяват за оставане в Обединеното кралство, поради това, че не желаели да бъдат управлявани от един център на ирландския национализъм. \n Вместо това се създават два отделни парламента и на картата се появяват Северна и Южна Ирландия. След 3-годишна война за ирландска независимост правителството в Лондон признава поражението си, след което през 1922 г. Южна Ирландия се отделя от свободната ирландска държава и престава да бъде част от Великобритания. \n 300 гранични пункта \n За да бъдат намалени негативните отражения от раздялата, през 1923 г. е създадена така наречената Common Travel Area - нещо като днешното Шенгенско пространство, само че в доста умален вид. Тя давала право на жителите на региона да преминават вътрешноирландската граница без паспортни проверки. Това е било голямо облекчение, тъй като границата лъкатушела силно и нерядко се налагало пресичането ѝ на няколко места, за да се стигне от едно населено място до друго. \n По протежението на 499-километровата граница между Република Ирландия и Северна Ирландия има около 300 по-малки и по-големи гранични пункта. Човек често и не забелязва, че е преминал от едната в другата част на острова. Дори информационните табели с надписи \"Добре дошли\" - в Република Ирландия или във Великобритания - са рядко срещани. \n Не винаги обаче тази граница е била така невидима. Когато през 1969 г. в Северна Ирландия ескалира насилието, Лондон изпраща там войски. Контролът по границата тогава е затегнат, за да не се допусне нелегалното прехвърляне на оръжие от Република Ирландия към Северна Ирландия. Британската армия затваря някои от по-малките гранични пунктове, разрушава някои от подстъпите към тях и взривява мостове. Някои общини били особено силно засегнати от тези мерки, което довело до засилването на национализма по тези места. \n Търговска война с тежки последици \n Споразумението от 1923 г. за Common Travel Area е облекчавало частните пътувания между двете части на острова, но товарният транспорт е бил до голяма степен ограничен. Първоначално само определени стоки са били обмитявани, но след английско-ирландската търговска война през 1930-те години се въвеждат мита и за аграрните продукти, както и за въглищата и стоманата. Мерките на правителствата в Лондон и Дъблин тогава нанасят огромни икономически щети на граничните райони, което довежда до разцвет на черния пазар и контрабандата. \n Търговската война приключва официално през 1936 година, но митническите проверки остават в сила. Те се запазват дори и след 1973 г., когато Ирландия и Великобритания заедно влизат в Европейската Икономическа Общност - предшественичката на днешния ЕС. Контролите са премахнати чак през 1993 година с отварянето на Европейския вътрешен пазар. След излизането на Великобритания от ЕС този период на свободно придвижване на хора и стоки може да остане в историята. \n", "date": "2017.12.08", "title": "Дойче веле: Най-новата граница в Европа?"}
{"url": "https://www.blitz.bg/svyat/coindesk-blgariya-e-konfiskuvala-bitkoyni-za-nad-33-miliarda_news563293.html", "text": "\n Провал в организираната престъпност на България може да доведе до изземването на повече от 200 000 биткойни - които се оценяват на над 3 милиарда американски долара по сегашния курс, пише coindesk.com. \nСпоред информация на Югоизточния правоприлагащ център (SELEC) са били арестувани 23-ма български граждани по време на секретна операция. \nСпоред предварителна информация, конфискуваната криптирана валута е на стойност около 3,3 милиарда американски долара. \nБългарските власти коментират: \"Нарушителите са предпочели биткойните, тъй като е по-трудно да бъдат проследени и арестувани\". \nКоето засега остава неясно е какво ще прави българското правителство с тази огромна сума, пише coindesk.com. Засега не е съвсем ясно доколко е достоверна информацията на американския сайт. Превод: БЛИЦ \n", "date": "2017.12.08", "title": "Coindesk: България е конфискувала биткойни за над $3,3 милиарда!"}
{"url": "https://www.blitz.bg/svyat/nad-200-000-dushi-sa-evakuirani-v-kaliforniya-zaradi-golemite-gorski-pozhari_news563299.html", "text": "\n Пламъците са се разпрострели на площ от над 380 кв. км. Борба с огъня водят над 2500 пожарникари. Пожар има и в съседния окръг Лос Анджелис, като засегнатата площ е около 50 кв. км. Над 250 училища са затворени като превантивна мярка. Според властите огънят е овладян на 20 процента. Ситуацията се усложнява от силния вятър, чийто пориви достигат 33 метра в секунда. \n Според синоптиците ветровитото време ще продължи до събота. \n", "date": "2017.12.08", "title": "Над 200 000 души са евакуирани в Калифорния заради големите горски пожари"}
{"url": "https://www.blitz.bg/svyat/pak-uzhas-ot-pepel-i-dim-v-bali-vulkant-agung-otnovo-vsya-panika_news563310.html", "text": "Вулканът Агунг на индонезийския остров Бали отново създаде проблеми. Той е изригнал гъст дим на два километра в атмосферата снощи. Степента на тревога остава на най-високо равнище, но международното летище на острова работи нормално, обявиха властите.\n На 27 ноември индонезийските власти повишиха степента на тревога и наредиха евакуация на близо 100 хиляди души. \n За последно високият 3300 метра вулкан изригва в продължение на почти цяла година от 1963 до 1964 г. Тогава загинаха 1200 души. \nБЛИЦ припомня, че наскоро се активизира вулканът на остров Бали. Вулканът Агунг изригна стълб от пепел до височина поне 7 километра преди дни. По-късно индонезийските власти повишиха нивото на риск до най-високата - 4-та степен. Въведена бе ограничителна зона, която в момента е с радиус от 10 км от кратера на вулкана. Международното летище на острова - „I Gusti Ngurah Rai Airport“, бе затворено, но след няколко дни пак отворено.  \n  \n", "date": "2017.12.08", "title": "Пак ужас от пепел и дим в Бали! Вулканът Агунг отново вся паника"}
{"url": "https://www.blitz.bg/svyat/trima-voenni-i-kapelan-ot-nato-izgoneni-ot-polsha-za-piyanstvo_news563292.html", "text": "Трима хърватски военнослужещи и капелан от контингента на НАТО са изгонени от Полша за пиянство и оскърбление честта на мундира, предаде загребското издание Jutarnji list. Информацията е потвърдена от военното министерство на страната, че това станало по заповед лично на началника на Генералния щаб.\nПо-рано се появиха неофициални съобщения, че един представител на хърватския контингент в Полша от състава на военната полиция не преминал теста за алкохол на портала на базата Бемово-Пиские и е временно задържан от полската военна полиция, а след това е изгонен от страната. \n  \nСпоред вече уточнени данни от министерството на отбраната, участниците в инцидента се оказали четирима – трима военнослужещи и капелан се върнали в базата пияни. Тримата са върнати в Хърватия на 23 октомври, а капеланът – на 9 ноември. Започнато е дисциплинарно разследване. \n  \nОтбелязва се, че инцидентът станал почти непосредствено след като хърватският контингент в НАТО е изпратен в Полша в средата на октомври. „Веселата четворка” набързо е сменена с нови хървати. \n  \nПровинилият се католически свещеник, според медиите, преди това участвал три пъти участвал в мисии на НАТО в Афганистан и Косово. \n  Превод и редакция: БЛИЦ \n \n", "date": "2017.12.08", "title": "Трима военни и капелан от НАТО изгонени от Полша за пиянство"}
{"url": "https://www.blitz.bg/svyat/papata-redaktira-molitvata-otche-nash-i-stpisa-khristiyanite-video_news563325.html", "text": "\n Папа Франциск е предложил да се промени текст в основната молитва за християните - „Отче наш“. За това съобщава в. „Дейли мейл“. \nСветият отец смята, че в превода на съвременните езици има неточност във фраза, която вярващите могат да разберат неправилно. \nСтихът „и не ни въвеждай в изкушение“ би трябвало да се промени на „ и не ни позволявай да се поддадем на изкушението“, смята папа Франциск. \nТой смята, че сегашният вариант на молитвата не е точен, защото вярващият може да помисли, че Бог въвежда хората в изкушение. \nПроблемът е, че в евангелията молитвата е записана във вариант на гръцки език. В същото време Исус Христос я произнесъл пред своите ученици на арамейски език. \nНа ход са теолозите и преводачите.... \nОтче наш \nОтче наш, Който си на небесата! \nДа се свети Твоето име; да дойде Твоето царство; \nда бъде Твоята воля както на небето, така и на земята; \nнасъщния ни хляб дай ни днес и прости нам дълговете ни, както и ние прощаваме на длъжниците си; \nи не ни въвеждай в изкушение, но ни избави от лукавия. \nЗащото Твое е царството и силата, и славата вовеки. Амин! \n  \n", "date": "2017.12.08", "title": "Папата редактира молитвата „Отче наш“ и стъписа християните (ВИДЕО)"}
{"url": "https://www.blitz.bg/svyat/godenitsata-na-prints-khari-nazhezhava-do-cherveno-strastite-s-tova-goreshcho-video-18-eto-kakvi-gi-vrshi-palavata-aktrisa_news563221.html", "text": "\n Годеницата на принц Хари Меган Маркъл няма да се чувства особено добре в кралското семейство. Трябва да се откаже от няколко неща, които не биха били одобрени от благородническите норми.  \nПриготовленията за сватбата на актрисата и принц Хари са вече в разгара си. Двамата трябва да си кажат \"да\" през май другата година в Уиндзор. \nИ защото ябълката не пада далече от дървото, принц Хари иска за съпруга жена, която няма аристократично потекло. Също, както направи неговият баща Чарлз, когато се омъжи за Даяна или брат му Уилям, който си взе Кейт Мидълтън. \nСъблазнителната канадка Меган ще трябва все пак да се впише в нормите. И да забрави за еротичните сцени, в които е участвала. Красавицата не оставя почти нищо на въображението в няколко страстни моменти от сериала \"Костюмари\".  \n  Превод БЛИЦ \n", "date": "2017.12.08", "title": "Годеницата на принц Хари нажежава до червено страстите с това горещо ВИДЕО (18+), ето какви ги върши палавата актриса"}
{"url": "https://www.blitz.bg/svyat/skopskiyat-vecher-tsitira-shveytsarsko-izsledvane-blgarite-sa-tatari-turtsi-finikiytsi-no-ne-i-slavyani_news563277.html", "text": "\nШвейцарският институт за генетика ИГЕНЕА направи изследване за генетичното потекло на балканските народи, което е сериозен удар върху всичките националисти, които се кълнат в \"чистотата\" на своето потекло, пише македонският \"Вечер\". \nШвейцарците работили над десет години и преровили обемна научна литература от над 500 научни извори, пише скопският сайт. Заключенията са следните: \nМакедонците са нация, която според швейцарския институт има най-голям дял антични гени, около 30 процента. Следват 20 на сто тевтонски и по 15 процента славянски и елинистически корени. Според изследването македонците имат най-много голяма сходност с гърците и сърбите, и най-големи разлики с българите и албанците. \nСърбите имат най-голям процент - 30 - славянски корени, а след това 21 на сто илирийско потекло. Това обаче трябва да се приема с едно наум, тъй като изследването е започнало по времето, когато Косово е било считано за част от Сърбия и сред анкетираните попадат и косовските албанци. Интересно е също така, че генетичните изследвания показват малка генетична свързаност между сърби и хървати. \nАлбанците според ДНК са с най-голям дял на илири - около 30 процента, а след това 20 на сто славяни и 18 процента тракийци. Изненадващо за привържениците на теорията за чистите народи е, че албанците имат много по-голям процент славянско потекло от македонците. Според ДНК те са много по-близки до българите и хърватите,отколкото до македонците, сърбите или гърците. \nСпоред изследването също така само 5 процента от потеклото на днешните гърци е антично срещу над 30 процента за македонците, пише \"Вечер\". Всъщност гърците имали 20 процента славянски и финикийски гени. \nБългарите, които толкова настояват за своето славянско потекло, според швейцарското изследване са 49 процента тракийци, народ от индоевропейски проезход, който идва от Турция, Румъния и северна Гърция, а има също така голямо генетично влияние от преминаващите татарски племена. Славянският произход сред българите е само 15 процента, а елинистично и антично потекло имат 11. Останалото е финикийско. \nГенетичният профил на Турция е съставен от девет племена: финикийци, бербери, елини, тевтонци, славяни, араби, евреи и илири.  \nРуснаците са доминантно над 50 процента славяни, докато етническите германци, които водеха войни за чистотата на нацията, са 45 процента келти, 26 на сто тевтонци, 20 процента славяни и 10 евреи. Превод: БЛИЦ \n \n", "date": "2017.12.08", "title": "Скопският \"Вечер\" цитира швейцарско изследване: Българите са татари, турци, финикийци, но не и славяни!"}
{"url": "https://www.blitz.bg/svyat/izrael-otgovori-na-palestinski-obstrel-ot-ivitsata-gaza_news563286.html", "text": "\n Израел удари две позиции на движението Хамас, след като ракета от ивицата Газа избухна в Южен Израел. \n \n Израел изпрати допълнителни военни части на Западния бряг, за да предотврати размирици. По-рано ислямистките групировки \"Хамас\" и \"Хизбула\" призоваха за нова палестинска интифада, предаде Ройтерс. \n Призивът бе отправен заради вчерашното решение на американския президент Доналд Тръмп да признае Йерусалим за столица на Израел. \n \n В подобен дух бе и изявлението на лидера на \"Хизбула\" Хасан Насралла. \n \n\n Всички палестински фракции обявиха, че днес е ден на гнева. На много местав Газа и на Западния бряг на река Йордан се стигна до сблъсъци с израелските войски. Те обаче не бяха сериозни. Тел Авив предварително прати допълнителни подкрепления в районите. \n Палестинците на Западния бряг днес стачкуваха в знак на протест срещу решението на Тръмп. Протестът бе по инициатива на палестинското правителство. Затворени бяха всички търговски центрове, училищата и учрежденията. \n \n Израел изпрати армията срещу гневните палестинци в окупираните територии в отговор. \n Палестинският президент Махмуд Абас няма да приеме американския вицепрезидент Майк Пенс, който трябва да пристигне в Близкия изток в края на месеца. А Хамас заплаши с война и неуспешно изстреля няколко ракети от Ивицата Газа. \n", "date": "2017.12.08", "title": "Израел отговори на палестински обстрел от ивицата Газа"}
{"url": "https://www.blitz.bg/svyat/polskiyat-premier-beata-shidlo-podade-ostavka_news563287.html", "text": "\n Премиерът на Полша Беата Шидло подаде оставка, а управляващата партия \"Право и справедливост\" (ПиС) издигна за поста кандидатурата на вицепремиера и министър на финансите Матеуш Моравецки. \n \"Шидло внесе оставката си в политическия съвет на партията и тя бе приета. Политическият съвет издигна за поста кандидатурата на вицепремиера Матеуш Моравецки\", съобщи прессекретарят на ПиС Беата Мазурек. \n Политическият съвет освен това е решил, че Шидло \"ще заема важна длъжност в полското правителство\". \n \nСнимка: Reuters\n Гласуването на кандидатурата на Моравецки и кабинета му ще се състои в долната камара на парламента на 12 декември, съобщи полската държавна агенция ПАП. Други промени в правителството не се предвиждат. \n Според критици смяната на премиера е опит за отклоняване на вниманието преди утрешното гласуване на закони, които биха дали на управляващата партия значително влияние върху съдебната система на Полша. \n", "date": "2017.12.08", "title": "Полският премиер Беата Шидло подаде оставка"}
{"url": "https://www.blitz.bg/svyat/blizo-200-000-zhiteli-na-amerikanskiya-shchat-kaliforniya-sa-evakuirani-zaradi-prirodni-pozhari_news563288.html", "text": "\n Близо 200 000 жители на американския щат Калифорния са евакуирани заради природни пожари, предаде BBC. \nОколо 5000 пожарникари се борят за овладяването на стихията, която до момента е унищожила 150 постройки в южната част на щата. \nБроят на евакуираните в четвъртък се увеличи почти четири пъти, след като ново на пожара огнище се разгоря северно от Сан Диего. \nДо момента има съобщения за един смъртен случай. Тялото на жена бе открито обгорено в автомобила й в засегнатата от пожарите зона в окръг Вентура. Засега не е ясно дали смъртта й е причинена от пожара. До четвъртък следобед, местно време, броят на евакуираните е 189 000 жители. \n \n", "date": "2017.12.08", "title": "Близо 200 000 жители на американския щат Калифорния са евакуирани заради природни пожари"}
{"url": "https://www.blitz.bg/svyat/snegovalezhite-otnekha-zhivota-na-nay-malko-edin-chovek-vv-velikobritaniya_news563290.html", "text": "\nОбилните снеговалежи отнеха живота на най-малко един човек във Великобритания, съобщава Daily Mail. \nВ много части на Кралството се очаква първата за тази зима съществена снежна покривка, докато бурята „Каролин“ се придвижва на юг след като връхлетя Шотландия. \nЕдин човек е загинал при инцидент с кану, след като е бил ударен от падащо дърво. В същото време 30 деца бяха спасени, след като училищният им автобус бе отнесен от огромни вълни в Оркни. \nБурята създаде транспортен хаос и доведе до спирането на железопътното движение в много части на Острова, отменяне на полети и прекратяване на фериботните връзки. Над 4000 домове са без електричество, а десетки училища бяха принудени да затворят врати. Очаква се до събота вечерта температурите да паднат до минус 12 градуса по Целзий. Властите предупреждават за опасност от поледици. \n \n", "date": "2017.12.08", "title": "Снеговалежите отнеха живота на най-малко един човек във Великобритания"}
{"url": "https://www.blitz.bg/svyat/london-shche-izbiva-grazhdanite-si-srazhavashchi-se-za-islyamska-drzhava_news563279.html", "text": "\nБританските граждани, които се сражават за \"Ислямска държава\", трябва да бъдат открити и и ликвидирани и не трябва да им бъде позволено да се завърнат в страната, заяви новият английски министър на отбраната Гевин Уилямсън за Дейли Мейл. \n\"Моето лично мнение е, че мъртъв терорист не може да навреди на Великобритания,\" казва той. \n\"Трябва да направим всичко, за да премахнем тази заплаха,\" продължава той. \nСмята се, че броят на англичаните, които се бият на страната на терористите в Ирак и Сирия, е около 800, от които 130 вече са убити, около 400 са се завърнали, а около 27- са останали в Близкия Изток. Превод: БЛИЦ \n \n", "date": "2017.12.08", "title": "Лондон ще избива гражданите си, сражаващи се за \"Ислямска държава\""}
