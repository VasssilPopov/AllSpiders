{"url": "https://www.blitz.bg/svyat/puchdemon-izobshcho-ne-si-poplyuva_news556202.html", "text": "\n По-рано днес  , а няколко часа по-късно разкритикува Европейския съюз за демонстрираната от него подкрепа за действията на испанския премиер Мариано Рахой, които определи като „държавен преврат“. Това предадоха световните медии. \n„Ще приемете ли резултата от каталонския референдум или ще продължите да помагате на Рахой и на неговия държавен преврат“, каза Пучдемон, чието правителство миналия месец обяви независимост от Испания.  \nВ отговор, Мадрид суспендира автономията на региона, разпусна правителството и парламента и насрочи предсрочни регионални избори за декември.  \nВластите повдигнаха обвинения срещу членовете на правителството в антидържавна дейност, бунт и злоупотреба с държавни средства.  \nСъдът остави в ареста осем бивши министри, а Пучдемон и още четирима членове на неговия кабинет избягаха в Белгия. \nИзточник: Фокус \n \n", "date": "2017.11.07", "title": "Пучдемон изобщо не си поплюва"}
{"url": "https://www.blitz.bg/ikonomika/goreshcha-finansova-informatsiya-ot-aziya-za-chez-koyato-shche-zasegne-okolo-3-miliona-blgari_news556174.html", "text": "\n Чешката компания ЧЕЗ води финални преговори с един избран кандидат, който да купи активите ѝ в България. Става дума за неособено известната индийска фирма „Фючър енерджи” (Future Energy), която е предложила най-висока цена. Това пише чешкото издание „Хосподаржске новини”, цитирано от bTV. \nИзточници на вестника, които са потвърдили новината, не са посочили конкретната цена, но отдавна се говори, че тя ще е над 8 млрд. крони (т.е. над 312 млн. евро). \nСпоред информация на някои български издания „Фючър енерджи” не е индийска компания, а индийско-български консорциум, зад който стои Валентин Христов. Той се занимава с продажба на ток в България, Македония, Сърбия, Албания.   \nВ България ЧЕЗ осигурява ток на около 3 млн. абонати, припомня „Хосподаржске новини”. \nКомпанията, чийто мажоритарен собственик е чешката държава, обяви намерението си да се изтегли от българския пазар през пролетта – след дългогодишни неразбирателства с властите у нас и заведена арбитражна процедура. \nЗа момента от ЧЕЗ няма официален коментар на тази информация, а официалната ѝ позиция е, че преговори се водят с няколко потенциални купувачи. Сред тях като фаворити бяха сочени Христо Ковачки и Яромир Тесарж, който държи „Енерго про”. \n  \nЧЕЗ влезе в енергоразпределителния бизнес в България през 2004 г. с инвестиция от 8,7 млрд. крони (281,5 млн. евро). \nОще 8,6 млрд. крони бяха инвестирани в теца във Варна, който обаче не работи от две години и половина, тъй като не отговаря на строгите европейски екологични норми, а чехите се отказаха да инвестират допълнително в него. \nМиналата седмица ЧЕЗ обяви, че е продала този актив за 1,3 млрд. крони (около 51 млн. евро) на местната компания „Сигда ООД”, която се занимава основно с логистика. Тя не се интересувала конкретно от електороцентралата, а от земята под нея, твърди „Хосподаржске новини”. \nЧЕЗ е изплатила и 7 млрд. крони под формата на дивиденти за последните 13 години, пише още чешкото издание. \nОсобено тежка беше зимата на 2012 – 2013 г., когато българите излязоха на улицата заради високите сметки за ток, а цената на електроенергията се превърна в политически въпрос. ЧЕЗ дори беше заплашена от отнемане на лиценза, припомня „Хоспосдаржске новини”. Подобни проблеми имаха и останалите енергоразпределителни дружества, които поискаха международен арбитраж. \nПрисъдената сума, заедно с получената за продажбата на бизнеса цена, ще покажат дали ЧЕЗ ще напусне България на минус или с малка печалба, завършва „Хосподаржске новини”. \n", "date": "2017.11.07", "title": "Гореща финансова информация от Азия за ЧЕЗ, която ще засегне около 3 милиона българи"}
{"url": "https://www.blitz.bg/politika/blgariya-i-rumniya-se-obedinyavat-zaradi-shengen_news556176.html", "text": "\n Депутатите от българската и румънската парламентарни комисии по вътрешна сигурност ще изработят съвместна декларация, която да бъде в подкрепа на усилията на България и Румъния за присъединяването към Шенгенското пространство. Това съобщи председателят на българската комисия Цветан Цветанов, който се срещна с колегата си Дорел-Георге Къпрар в Русе, а след това двете комисии проведоха първото си съвместно заседание, предаде БГНЕС. \nЦветанов обяви още, че българската страна е поела ангажимент за общи действия с румънците в областта на киберсигурността.  \n„В парламентарното измерение на предстоящото председателство София ще бъде домакин на срещата на представители от националните парламенти и на вътрешните комисии, Европейския парламент и ще можем действително да гласуваме процедурните правила за парламентарен контрол на Европол от националните парламенти и от ЕП. Говорихме също за това, че в програмата за българското председателство ще включим и свързаността, свързана с дигиталното пространство, киберсигурност, което има пряко отношение към темата Европол. Поехме ангажимент, че на тази среща ще присъства от България Мария-Габриел и еврокомисарят Ким, който отговаря по киберсигурност“, обясни още Цветанов.  \nДорел-Георге Къпрар сподели, че двете страни се нуждаят от подкрепа в Брюксел и трябва да работят заедно.  \n„Проблемите на България са проблеми и на Румъния, желанието на България да се присъедини към Шенгенското пространство е и румънското желание. И съм убеден, че заедно можем да намерим възможността да осъществим целите си“, каза той.  \nКъпрар пожела след българското председателство страната ни да сподели опита си с румънците, които го поемат през 2019 г. \n", "date": "2017.11.07", "title": "България и Румъния се обединяват заради Шенген"}
{"url": "https://www.blitz.bg/obshtestvo/organizatsionniyat-komitet-za-zimnite-olimpiyski-igri-v-pekin-shche-si-strudnichi-s-bansko-snimki_news556178.html", "text": "\n Организационният комитет за зимните олимпийски игри Пекин 2022 започва сътрудничество с Банско. Делегация, водена от Занг Джиандонг,  - изпълнителен вицепрезидент на комитета и заместник-кмет на Пекин, както и от негово превъзходителство г-н Занг Хайзхоу, посланик на Китай у нас, посети днес най-добрия ни ски курорт.  \nДелегацията е на работно посещение в Банско с цел обмяна на опит и установяване на сътрудничество. Гостите разгледаха съоръженията в ски зона Банско и се запознаха с опита и успешните практики в управлението й не само като туристически център, а и като домакин на професионални спортни състезания и събития от световен ранг, като също разгледаха автентичната част и забележителностите на града. \nОрганизационният комитет на Пекин 2022 търси партньори с опит, с цел планиране на обучение на китайски специалисти, за да осигури техническата подготовка за зимните игри. На проведената работна среща при кмета на общината, Георги Икономов, беше отправено предложение от  Община Банско, съвместно с Българската федерация по ски и Юлен АД, за обучение на кадри и обмяна на опит, което гостите приеха категорично. Специалистите ще идват на място през зимния сезон в Банско, за да се запознават отблизо с работата на ски зоната и да бъдат обучавани. \nОстаналите представители в делегацията са Ю Дебин, генерален директор дирекция Обслужване на игрите Пекин 2022, Ли Сен, зам.-директор дирекция Общо планиране Пекин 2022 и Пан Зиуеи, зам.-директор дирекция Международни отношения Пекин 2022. \nДелегацията е на посещение по собствена инициатива с цел да се запознае с успешното управление на Банско като туристическа дестинация и планински център, който е специализиран в организирането на международни спортни прояви, благодарение на проведените Световни Купи по ски и сноуборд. Китай иска да се подготви максимално добре за зимната олимпиада, както и за менажирането на зимните курорти, които изгражда в момента.\n", "date": "2017.11.07", "title": "Организационният комитет за зимните олимпийски игри в Пекин ще си сътрудничи с Банско (СНИМКИ)"}
{"url": "https://www.blitz.bg/svyat/andzhela-nareche-prints-dzhordzh-shibn-skapanyak-i-si-izpati-zhestoko_news556181.html", "text": "\n Бивш служител на общината, който бе уволнен заради това, че нарече принц Джордж „бяла привилегия”, няма да получи компенсация за отстраняването си.  \nАнджела Гибинс бе уволнена заради изказването си във „Фейсбук” миналата година, информира „Сън”. \n Тя написа: „Знам, че е само на 2 години, но вече изглежда като шиб*н скапаняк”. След това добавя: „Твърде много ли е?” и каза още: „Още отсега знае, че е кралска особа и е привилигерован. Нека да намерим снимките на 30 сирийски деца и да видим как изглеждат те, а?”. \n Тя си мислила, че коментарите й се виждат само от нейни приятели. Но грешала. \n", "date": "2017.11.07", "title": "Анджела нарече принц Джордж „шиб*н скапаняк” и си изпати жестоко"}
{"url": "https://www.blitz.bg/svyat/samo-v-blits-blgarin-e-na-praga-na-smrtta-vv-vietnamski-zatvor-razkazva-za-uzhasyavashchi-mcheniya-snimki_news556170.html", "text": "\n Българинът Колин Колев преживява ужасяващи мъчения, излежавайки наказанието си във виетнамски затвор. За това разказва самият той в писмо до семейството си. По думите на неговите близки той е буквално на прага на смъртта от изтощение и мъченията, които е преживял. \nКолин Колев бе арестуван през май 2016 година заедно с друг българин - Димитър Христов във Виетнам. Двамата са обвинени, че са участвали в източване на банкови карти и са осъдени на пет години затвор.  \n\"Той ми каза, че предпочита да умре. Искам просто да разкажа как моя брат е тежко болен вече два месеца с много тежки кризи - гърчове който продължават 1-2 часа или 1-2 дни. От два месеца е много тежко болен, връзват го по цял ден и го оставят без храна и вода\", разказва пред БЛИЦ Влади Колева, сестрата на Колин. Тя разкрива, че е възможно брат й да е получил натравяне от храната или водата в затвора. С подобни оплаквания бил и друг българин, който излежавал присъдата си заедно с Колин. По думите на Влади брат й правил няколко пъти опит да се свърже с посолството ни във Виетнам, но оттам не получил никакво съдействие. \n\"Крайниците му изтръпват, внезапно губи усещане за действителността, облива го студена пот и му прилошава много. И той и Колин са с непрестанна диария. Мъките на брат ми са ужасни, каза ми, че предпочита вече да умре, отколкото да търпи всичко това\", разказва Влади Колева. \nСлед като е получила писмото на брат си, в което той отчаяно моли за помощ, тя е напраила опит да се свърже с нашето посолство във Виетнам, но там не е могла да получи никаква информация. \nСамият Колин Колев разкрива в писмото си за ужасяващите мъчения, на които е бил подложен в затвора: \n\"Не можем да спим, постоянно ни стяга сърцето и белия дроб, чувстваме задух, не ни стига кислород, изтръпват ни крайниците. Усещаме студ, а в същото време се потим обилно, чувството е ужасно. Ходим при лекаря всеки ден и му казваме, че искаме да ни изпрати в болница, защото сме много зле, а той ни се смее и ни казва, че нищо ни няма. А мен даже ме кара да ходя на работа. Аз отказвам, защото ми е много зле и му казвам и те ме водят в една стая и ме връзват за една пейка с белезници и ме държат цял ден вързан без храна и вода.\" \nВ писмото си Колин разказва още, че е забелязал промяна в кръвните изследвания на другия българин, който лежи заедно с него. Единствената молба на младия мъж е някой да му обърне внимание, защото положението му в момента е нетърпимо и всеки ден изпитва неистови болки и страдания.  \n\"Много сме отчаяни и се надяваме някой във Външно министерство да обърне внимание на нашия случай. Страхуваме се, че може да се случи най-лошото\", признава сестрата на Колин.  Мира НАЙДЕНОВА, БЛИЦ \n", "date": "2017.11.07", "title": "Само в БЛИЦ! Българин е на прага на смъртта във виетнамски затвор! Разказва за ужасяващи мъчения (СНИМКИ)"}
{"url": "https://www.blitz.bg/svyat/asad-s-vazhno-utochnenie-za-voynata-v-siriya_news556168.html", "text": "\n Сирийската армия и нейните съюзници ще продължат войната в Сирия след края на битката за провинция Дейр ез-Зор - последният бастион на „Ислямска държава“. Това е заявил президентът на Сирия Башар Асад след среща с Али Акбар Велаяти, съветник на върховния лидер на Иран, предаде Reuters, като се позова на съобщение от канцеларията на държавния глава в Дамаск.  \nАсад е посочил, че военните действия ще продължат срещу частите на подкрепяните от САЩ Сирийски демократични сили, които контролират над една четвърт от територията на страната, уточнява Фокус.  \nТой е подчертал, че войната се води срещу всички, които „целят да разделят и отслабват държави“.  \n„Победите срещу терористични организации в Алепо и Дейр ез-Зор представляват критично важен удар, който предотврати плановете за разцепление и други терористични цели“, е казал още Асад.  \n \n", "date": "2017.11.07", "title": "Асад с важно уточнение за войната в сирия"}
{"url": "https://www.blitz.bg/lyubopitno/garantirano-che-vsichki-narushavame-tova-stranno-angliysko-pravilo_news556166.html", "text": "\n Ех, този английски език! Уж е лесен, но все с нещо ни изненадва. Можеда си абсолютно ненаясно, че има много правила в този език, които не са познати дори на тези, които говорят английски като роден език. И че ги нарушавате всеки ден, без да го осъзнавате. Едно от тях е например къде и в какъв ред поставяте прилагателните, преди съществителните. \n \n Opinion - size - age - shape - colour - origin - material - purpose - noun \n \n Странното е че ако наистина го направите, както е посочено в речника за английски от 2013-та година, изречението би звучало нелепо: \n Old, little, green, rectangular, lovely, silver, French whittling knife. \n", "date": "2017.11.07", "title": "Гарантирано, че всички нарушаваме това странно английско ПРАВИЛО"}
{"url": "https://www.blitz.bg/layfstayl/za-damite/iskate-da-podobrite-vrzkata-si-prosto-si-zadayte-tozi-vpros_news556122.html", "text": "“Как ще се чувствам след една година по отношение на този конфликт в нашата връзка сега?” Задаването на въпрос с ориентация към бъдещето на връзката помага на хората да се чувстват по-положително към връзките си, откри ново изследване, пише Obekti.bg, позовавайки се на Psy Blog.\n Оказало се, че хората се усещат като по-прощаващи и интерпретират връзките си по по-положителен начин, когато мислят за тях от бъдеща перспектива. Водещият автор на изследането, Алекс Хюйн, обяснява: \n “Когато партньорите спорят за неща като любовници, годеници, ревност или други лични неща, тенденцията по правило е да използват настоящите си емоции като гориво за разгорещена караница. Но като погледнат на връзката си в бъдещето, хората изместват фокуса си настрани от настоящите емоции и успяват да потушат конфликтите”. \n За целите на изследването участниците са били помолени да си помислят за скорошен конфликт във връзката. Половината са били поканиени да опишат как са мислили за конфликта по времето на неговото протичане. А другата половина са били поканени да си представят как биха се чувствали за този кофликт в бъдещето. \n Резултатите показали, че когато хората са се представяли в бъдещето техните мисли са протичали по различен начин. Тенденцията им е била да се фокусират повече върху своите емоции и стратегии за разсъждаване. В резултат от това те са виждали своята връзка в по-позитивна светлина. \n Обвинявали са своя партньор по-малко, били са по-склонни да прощават и са показали по-дълбоко разбиране за причините за възникването на конфликта. Всичко това е успяло да ги накара да се чувстват по-добре по отношение на своята връзка. \n", "date": "2017.11.07", "title": "Искате да подобрите връзката си? Просто си задайте този въпрос!"}
{"url": "https://www.blitz.bg/svyat/ekshn-v-nebeto-razyarena-spruga-prizemi-layner-zaradi-iznevyara-na-spruga_news556100.html", "text": "\n Ядосана жена принуди самолет да направи аварийно кацане, след като разбра, че съпругът й изневерява. Става дума за иранска гражданка, пътувала от Доха в Бали със съпруга и детето си с „Катар Еъруейс”. \nДокато съпругът й спял, тя използвала пръстите на ръката му, за да отключи неговия телефон, защитен с пръстови отпечатъци. Така дамата разкрила негова извънбрачна афера. Вбесена от откритието, тя започнала да удря съпруга си. Стюардесите се намесили, но не успяли да овладеят ситуацията. \nПилотите решили да направят принудително кацане в южния индийски град Ченай. Жената, съпругът й и детето им били изведени от самолета, който след това продължил пътуването си до Индонезия.\n", "date": "2017.11.07", "title": "Екшън в небето: Разярена съпруга приземи лайнер заради изневяра на съпруга ѝ"}
{"url": "https://www.blitz.bg/svyat/pritezhatelkite-na-nay-krasivite-dupeta-v-sveta-se-snimakha-v-banski-ot-przholi-snimkivideo_news556106.html", "text": "Участниците в бразилския конкурс „Мис Бум Бум“, на който се избира притежателката на най-красивото дупе на света, се снимаха в бански от говеждо месо, пише \"Хъфингтън пост\".\nФотосесията е продължила осем часа. Целта на акцията е да се каже: „Жената не е парче месо“. \nКато цяло участничките в конкурса облякоха около 50 килограма месо. Снимките организаторите са публикували на поканите за конкурса. \nМоделките съзнателно повториха знаменитата постъпка на Лейди Гага, която се появи в рокля от месо през 2010 година. Превод и редакция: БЛИЦ \n \n \n\n", "date": "2017.11.07", "title": "Притежателките на най-красивите дупета в света се снимаха в бански от пържоли (СНИМКИ/ВИДЕО)"}
{"url": "https://www.blitz.bg/svyat/byal-prakh-oprazni-parlamenta-v-edinburg_news556123.html", "text": "Паника настъпи в шотландския парламент в Единбург, след като депутати намериха плик с подозрителен бял прах. Това стана около 11:30 часа местно време, съобщават местни медии.\nДепутатите и служители на институцията напуснаха сградата, пред която бързо пристигна полиция и линейки. \nПолицията потвърди евакуацията на парламента, районът около който е отцепен. \n", "date": "2017.11.07", "title": "Бял прах опразни парламента в Единбург"}
{"url": "https://www.blitz.bg/intsidenti/stikhii/v-delkhi-e-strashno-smrtta-nadvisna-nad-grada-snimki_news556125.html", "text": "Паника обзе индийската столица Делхи. Живеещите се събудиха в сиво одеяло от смог, съобщават световните осведомителни агенции.\nВидимостта е слаба, а нивото на замърсяване надхвърля до 30 пъти препоръчителната граница, определена от Световната здравна организация. Индийската медицинска асоциация (IMA) обяви „здравно извънредно положение” и призова правителството да положи усилия за ограничаване на заплахата. \nВсяка зима нивата на замърсяване на въздуха в Делхи се покачват, защото земеделските стопани в съседните щати Панджаб и Харяна изгарят стърнища, за да изчистят полетата си.\n \nСлабите ветрове, прахта от строителните площадки, изгарянето на боклука в столицата и използваните фойерверки във фестивали, също допринасят за увеличаване на нивата на замърсяване. \nПравителството въведе мерки за понижаване на мащабите на проблема - ограничения на трафика и спиране на голяма електроцентрала. Миналата година беше изпробван и план за ограничение и на броя автомобили.  Никоя от мерките обаче не е имала достатъчен ефект.\n", "date": "2017.11.07", "title": "В Делхи е страшно, смъртта надвисна над града (СНИМКИ)"}
{"url": "https://www.blitz.bg/svyat/sky-news-britanski-politik-e-otkrit-mrtv_news556138.html", "text": "\n Британският политик Карл Сарджант е открит мъртъв. Това се случва броени дни, след като подаде оставка от министерски пост на фона на обвиненията срещу него за неправомерно поведение в парламента, предава Sky News. \nПо данни на полицията в Северен Уелс Сарджант е извършил самоубийство. \nТялото му е било открито малко преди обед. \nБившият министър от правителството на Уелс подаде оставка на 3 ноември и бе изключен от Лейбъристката партия, уточнява Фокус. \n", "date": "2017.11.07", "title": "Sky News: Британски политик е открит мъртъв"}
{"url": "https://www.blitz.bg/svyat/stava-napecheno-trmp-otpravi-direktna-zakana-km-kndr-shche-izpolzvame-tseliya-spektr-ot-voenni-sredstva-ako_news556126.html", "text": "\n Американският президент Доналд Тръмп предупреди Северна Корея, че САЩ са готови да използват целия спектър от военни средства, с които разполагат, ако се наложи да защитават себе си и своите съюзници. Това предадоха световните медии. \nТръмп каза на съвместна пресконференция с южнокорейския президент Мун Дже-ин, че е готов да направи всичко необходимо, „за да попречи на севернокорейския диктатор да заплашва животи ... толкова ненужно”, макар да се надява да използва всички средства, с изключение на военна сила. \n„Не можем да позволим Северна Корея да заплашва всичко, което сме изградили\", каза Тръмп при посещение в Южна Корея. \nТой призова Северна Корея да „постъпи правилно” и каза, че „вижда някакво движение”, но отказа да даде подробности. \n„Надяваме се на Бога, че няма да се наложи да използваме” пълните военни възможности на САЩ, заяви Тръмп. \n \n", "date": "2017.11.07", "title": "Става напечено! Тръмп отправи директна закана към КНДР: Ще използваме целия спектър от военни средства, ако..."}
{"url": "https://www.blitz.bg/svyat/puchdemon-napravi-senzatsionno-priznanie_news556135.html", "text": "\n Отстраненият каталонски премиер Карлес Пучдемон заяви днес в интервю за \"Радио Каталуния\", че е заминал за Белгия, защото испанското правителство е подготвяло \"вълна от насилие\", за която той щял да бъде държан за отговорен. Това предадоха световните медии. \nПучдемон разказа, че неговото правителство решило да се раздели - той и още четирима министри да заминат в Белгия, за да придобие каузата им международно измерение, а останалите да се отзоват на връчените им призовки и да се явят в съда в Мадрид. След това те бяха оставени в предварителния арест. \n\"Не мисля, че сбъркахме, напълно съм сигурен, че испанската държава подготвяше вълна от много сурови репресии, вълна от насилие, за което ние щяхме да бъде държани за отговорни\", каза Пучдемон. Той обаче не обясни как заминаването му в Белгия е предотвратило тази вълна от насилие, която, според него, е планирал Мадрид. \nСрещу Пучдемон и неговите министри има издадена по искане на Испания европейска заповед за арест, която на 17 ноември ще бъде разгледана от белгийски съд. \nВ интервюто за каталонското радио бившият регионален премиер каза още, че има пълно разединение между интересите на европейските народи и елити. \nКаталонският проблем е въпрос, свързан с човешките права, който изисква да му бъде посветено максимално внимание, каза той. \nСъщевременно ново проучване на общественото мнение показва, че каталонската криза е вторият най-тревожен проблем за испанците след безработицата, уточнява bTV. \nДопитването е било проведено в периода 2-11 октомври от испанския Център за социологически изследвания. Според анкетата 66,2 процента от испанците са най-притеснени от безработицата, а 29 процента - от стремежа на Каталония за отцепване от Испания. \n", "date": "2017.11.07", "title": "Пучдемон направи сензационно признание"}
{"url": "https://www.blitz.bg/layfstayl/shoubiznes/nikoy-ne-iska-apartamentt-na-azis-pusnakha-go-na-mega-promotsiya_news556079.html", "text": "\n Данъчните вадят апартамента на Азис за трети път на тезгяха „на промоция“. Началната цена в наддаването спрямо предишния опит за продажба, когато купувачи не се явиха е намалена с цели 81508 лева до 244 522,50 лева.  \nАпартаментът, където приятелката на Азис отглежда дъщеря им е обявен за продан заради данъчни задължения на певеца. Търгът с тайно наддаване ще се проведе на 16 ноември, а вече вървят огледите. Имотът се намира в столичния квартал \"Манастирски ливади“. Площта му е 151 кВ.м. Състои се от три спални, дневна, кухня, две бани с тоалетна, дрешник, мокро помещение и коридор.  \nВ една от спалните е избил мухъл и Галина не пропуска да подчертае този факт пред кандидат-купувачите. Отделно месечните вноски за входа са над 200 лева, а до кооперацията скоро ще изникне строеж.  \nПри първия опит за продажба, Азис се опита да прехвърли апартамента на Галина, но данъчните атакуваха сделката и в съда спечелиха делото, пише „Телеграф“. Така апартаментът бе обявен за продажба, но купувачи не се явиха.\n", "date": "2017.11.07", "title": "Никой не иска апартаментът на Азис! Пуснаха го на мега промоция"}
{"url": "https://www.blitz.bg/svyat/nutela-mami-klientite-si-vizhte-kakv-shokolad-yadem_news556051.html", "text": "\n Производителят на течния шоколад „Нутела“ потвърди, че е внесъл промени в рецептата си след оплакване от германска потребителска организация.  \nОт Хамбургския център за защита на потребителите съобщиха на страницата си във Фейсбук, че буркан течен шоколад, който се произвежда от италианската фирма за шоколад „Фереро“, вече съдържа 8,7% обезмаслено мляко на прах, а не както досега 7,5%. \nТе са стигнали до този извод след анализ на етикетите на продукта. От германския клон на „Фереро“ заявиха, че са направили малка промяна, но „качеството… и всички останали характеристики на „Нутела“ остава същите“. \nВъпреки това от потребителската организация отбелязват, че вече цветът на течния шоколад е по-светъл. „След като цветът на новата „Нутела“ е по-светъл, ние работим върху предположението, че обезмасленото мляко на прах е добавено за сметка на какаото“, посочват от центъра, допълвайки, че от компанията производител не са задължени да разкриват какъв процент е какаото в течния шоколад. \nОт асоциацията посочват още, че захарта в „Нутела“, която вече е приблизително половината продукт, се е увеличила още и от 55,9% е 56,3%. Наскоро „Нутела“ стана обект на проверки от унгарската агенция за безопасност на храните, според която продуктът, продаван в Унгария, е не толкова кремообразен в сравнение с този от съседна Австрия. \nОт Европейската комисия обещаха през септември, че ще предоставят на държавите членки по един милион долара, за да се подобрят тестовете за сравняване на различните храни в отделните държави и евентуалното установяване на разлики между тях. \n \n", "date": "2017.11.07", "title": "\"Нутела\" мами клиентите си! Вижте какъв шоколад ядем"}
{"url": "https://www.blitz.bg/svyat/uzhas-telata-na-26-brutalno-iznasileni-ot-bezhantsi-momicheta-byakha-namereni-da-se-razlagat-na-italianskiya-bryag-video_news556053.html", "text": "Италианската прокуратура разследва гибелта на 26 момичета от Нигерия, предимно тийнейджърки, чиито тела бяха намерени по крайбрежието на Апенините. По информация на Би Би Си, повечето загинали са се намирали в една лодка заедно с бежанците, а три тела са били изхвърлени зад борда.\nНе е изключено, че те са били убити още по време на пътуването от Африка, а до тогава са били зверски изнасилвани. В момента в пристанището Салерно следователите разпитват петима мигранти – свидетели на възможното престъпление. \nВ надуваемата лодка са се намирали 64 души, включително и загиналите нигерийки на възраст между 14 и 18 години. И мъртвите, и живите до брега са били докарани от военния съд „Кантабрия“, патрулирал в акваторията. Като цяло моряците успели да вземат със себе си 375 мигранти от Нигерия, Сенегал, Гана, Гамбия, Судан и Либия, пише в. La Repubblica. Среди спасените са 90 жени, включително и осем бременни, както и 53 деца.  \nПо данни на правозащитната група L'Abbraccio, търговците на хора, организиращи трафика на бежанци от Африка в Европа, получават около 6 000 долара за всеки свой „пътник“.  От тази сума 4 000 долара „струва“ прехвърлянето на нещастниците през пустинята Сахара в Либия. Мнозина по време на пътуването са подлагани на насилие и мъчения. От Международната организация по миграцията съобщиха, че от началото на годината до 1 ноември в Южна Европа от Северна Африка са пристигнали над 150 000 бежанци. Около 75% от тях чрез Средиземно море. Крайната точка на тяхното пътуване е Италия. Останалите са пътували към Гърция, Испания и Кипър. Превод и редакция: БЛИЦ   \n", "date": "2017.11.07", "title": "Ужас! Телата на 26 брутално изнасилени от бежанци момичета бяха намерени да се разлагат на италианския бряг (ВИДЕО)"}
{"url": "https://www.blitz.bg/svyat/karta-pokazva-kde-na-balkanite-mozhe-da-se-poradvash-na-prostitutka-i-da-ti-se-razmine_news556040.html", "text": "\n Това е поредна карта на художника Якуб Мариан, която този път се занимава с проституцията в различните страни. Има си обстойна легенда. България влиза в карето: \"Легална проституция, но нерегламентиранa. Публичните домове не са легални\".  \n \n \nИрландия — 500 евро (1000 евро за повторно нарушение) \nСеверна Ирландия — 1100 евро или 1 година затвор \nФранция — 1500 евро (3500 евро за повторно нарушение) \nНорвегия — 2700 евро или 6 месяца затвор \nШвеция — глоба (зависи от дохода) или 6 месеца затвор \nЛитва — 140 евро \nБелaрус — 140 евро или 15 дена затвор \nУкраина — 8 евро \nМолдова — 40 евро Румыния — 330 евро \nСърбия — 330 евро или 60 дена затвор \nХърватия — 110 евро \nБосна и Херцеговина — глоба \nЧерна гора— 1000 евро или месец затвор \nАлбания — глоба или 3 години затвор \nМакедония — 800 евро\n", "date": "2017.11.07", "title": "КАРТА показва къде на Балканите може да се порадваш на проститутка и да ти се размине"}
{"url": "https://www.blitz.bg/svyat/dobra-novina-ot-es-za-makedoniya_news556065.html", "text": "\n Единствено Македония е в състояние да изпълни всички критерии за членство в ЕС преди 2023-та година. Това показва проучване за еврошансовете на страни от Западните Балкани, извършено от проф. Тина Фрайбург от университета в Санкт Гален в Швейцария. Изследването е публикувано в портала \"EurActiv\" и германския вестник \"Tagesspiegel\". \nЦелта на изследването бе да се определят шансовете на Албания, Македония, Черна гора, Сърбия, а също на Турция да се присъединят към ЕС преди 2050 година. Това би било възможно, само след като се изпълни изчерпателен списък от критерии и законодателството на ЕС се прилага в националното законодателство. Списъкът обхваща всички сектори - от съдебните реформи до транспортната и енергийната политика. \nСпоред проучването Македония е единствената страна, която може да изпълни критериите преди 2023 г., докато Сърбия и Турция могат да го направят в средата на 30-те години. \nЩо се отнася до Албания и Босна и Херцеговина, те биха могли да се надяват да изпълнят всички критерии преди 2050 година. \nТина Фрайбург сподели, че нейната работа изключва политическия аспект на проблематиката – мораториумът на Еврокомисията върху разширяването, нестабилността в Турция, политическите проблеми в страни като Босна или блокирането на напредъка на Македония от Гърция заради спора за името. \nПроучването не обхваща Черна гора и Косово поради липса на достатъчни данни, за да се направи обектива оценка. Фрайбург обаче смята, че Черна гора може да бъде сравнена с Македония \"защото има подобни характеристики\" и следователно тя би могла да отговори по-бързо на изискванията на ЕС. \nИзследването стига до извода, че разширяването се дължи главно на напредъка и действията на страната кандидатка, а не на \"експанзивната\" политика на Брюксел.\n", "date": "2017.11.07", "title": "Добра новина от ЕС за Македония"}
{"url": "https://www.blitz.bg/svyat/unizhenie-za-sauditski-miliarder-i-negovite-priyateli-printsove-snimani-kak-spyat-samo-na-matratsi-sled-obvineniyata-v-koruptsiya-snimka_news556063.html", "text": "Заспали на пода на своя „луксозен“ пет звезден затвор 11 саудитски принцове, министри и бизнесмени чакат съдбата си след ареста в най-голямата антикорупционна чистка в модерната история на Саудитска Арабия. На снимката, с която ексклузивно се е сдобило изданието „Дейли Мейл“, може да се види как мъжете са се събрали заедно в хотел „Риц Карлтън“ в Риад, в една от залите му за събития, увити в одеяла и спящи на голи матраци.\nСаудитски източници казват, че сред заснетите в стаята е и милиардерът инвеститор принц Ал Уалид бин Талал, който е племенник на краля, а състоянието му възлиза на 18 милиарда долара. Той е собственик на дялове в Туитър, Лифт и Ситигруп. \nСнимката излезе наяве, докато президентът на САЩ Доналд Тръмп изрази подкрепата си за мъжа, инициирал мащабните арести, коронованият принц Мохамад бин Салман. \nВ два поста в Туитър, подготвяйки се да напусне Япония и да отпътува към Северна Корея, Тръмп каза: „Уверен съм в крал Салман и коронования принц на Саудитска Арабия, те много добре знаят какво вършат…. Някои от онези, с които се отнасят зле, са източвали страната си години наред“. \nПо този начин САЩ изразиха подкрепата си за коронования принц. Също така подкрепата отчасти може да е лично мотивирана: принц Ал Уалид бе отявлен критик на Тръмп по време на президентската му кампания. \nСнимката с принцовете на голите матраци показва дълбочината на тяхното падение. \nВижда се, че арестантите са събрани в зала, която само преди месец бе домакин на Конференцията за инвестиции в бъдещето, среща на световни бизнес лидери, която бе използвана от принц Мохамед да представи на света своята визия за една „по-умерена и с модерен ислям Саудитска Арабия“. Някои от арестантите дори присъстваха на срещата. \nВ този хотел отседна и Доналд Тръмп, който посети Саудитска Арабия по-рано тази година по време на първото си задгранично пътуване като президент. Там той се срещна с коронования принц. Превод и редакция: БЛИЦ \n \n", "date": "2017.11.07", "title": "Унижение за саудитски милиардер и неговите приятели принцове, снимани как спят само на матраци след обвиненията в корупция (СНИМКА)"}
{"url": "https://www.blitz.bg/stsena/spipakha-kevin-speysi-da-se-masazhira-s-mzhko-gadzhe-snimki_news556066.html", "text": "Докато притежателят на „Оскар“ Кевин Спейси е изправен пред обвинения в сексуален тормоз на тийнейджъри, изданието „Дейли Мейл“ разкри снимки на почти две десетилетия, на които звездата от „Къща от карти“ се гушка и масажира млад мъж в обществен парк.\nФотосите са били направени ден преди Спейси да спечели наградата за „Най-добър актьор“ за ролята си във филма от 1999 година „Американски прелести“ и години преди той да си признае, че е гей, което направи на 29 октомври. \nИнтимните снимки показват как Спейси, който тогава е на 41 години, и неидентифицираният младок, който е на двадесет и нещо години и е модел, се разхождат из хълмовете на Топанага в Калифорния, близо до родното място на актьора. \nПървоначално те са били публикувани в местен таблоид, но след това са били изпаднали в забвение. \nСнимките са направени в събота, 25 март 2000 година, от папараци, който е следял Спейси, който тогава е бил ясният фаворит за „Оскар“. Превод и редакция: БЛИЦ \n", "date": "2017.11.07", "title": "Спипаха Кевин Спейси да се масажира с мъжко гадже (СНИМКИ)"}
{"url": "https://www.blitz.bg/svyat/berluskoni-s-udar-zapochna-zavrshchaneto-si-v-golyamata-politika-eto-kakvo-napravi_news556073.html", "text": "Партията на Силвио Берлускони е спечелила частичните местни избори в Сицилия, съобщи “Блумбърг“. Берлускони наскоро обяви завръщането си в политиката.\n Според последните преброявания „Напред Италия“ има 5% преднина пред партията на Бепе Грило „Пет звезди“. Преброени са 85% от бюлетините. \n „Сицилия, точно както поисках, избра пътя на истинската, сериозна и конструктивна промяна, основана на честност, компетентност и опит“, заяви 81-годишният лидер във видеообръщение. \nВ момента той се готви за следващи избори. \n", "date": "2017.11.07", "title": "Берлускони с удар започна завръщането си в голямата политика, ето какво направи"}
{"url": "https://www.blitz.bg/layfstayl/shoubiznes/vanya-shchereva-prizna-koy-ya-pretsaka-vv-vip-bradr_news554987.html", "text": "Ваня Щерева влезе в Къщата на „ВИП брадър” и изигра самата себе си, въпреки опитите на някои свои съквартиранти да изведат друго от участието й. И въпреки че напусна шоуто преди най-големия си дразнител – Шеф Петров, Ваня се чувства победител. Потвърждение за това е и откровеното й интервю пред \"ШОУ\".\n - Ваня, кой кого надигра и продължава да надиграва във „ВИП брадър” според теб? И до каква степен ти стана част от този социален експеримент? \n- Ако мога да се върна в началото на тази игра, бих си изчислила ходовете и бих играла и аз. За съжаление се държах естествено, не се опитвах да надхитря системата. От мен се очакваше да съм лидер, какъвто обикновено съм в различни ситуации в реалния живот. Но аз имам една мания за недосадност, не обичам да се натрапвам. Всички в Къщата сме в по-голяма или по-малка степен егоцентрици – представете си, ако всеки от нас се опитваше да се наложи, щяхме да се изпопребием. Аз имах нещастието или късмета от първия ден да се сближа с двама съквартиранти, да ги припозная за „моите хора”, и това ограничи присъствието ми в Къщата, тъй като стоях предимно в тяхната компания. Така сама направих от себе си второстепенен герой. Не съжалявам, изкарах си чудесно! Всеки, който си мисли, че съм късала нерви, греши. Забавлявах се, научих много нови неща от момичетата и съм благодарна, че тази игра ме срещна с хора, които харесвам и с които във външния свят нямаше как да се намерим. - Докато беше в Къщата бяха припомнени едни твои думи отпреди две години, когато беше сезон „Образцов дом”. Тогава ти отказа категорично с думите, че „България обича кича”. Какво се промени от тогава? \n- И сега не се отказвам от точно тези думи – България обича кича. Нима грозните човешки отношения не са кич? Е, и в нашата къща ги имаше в изобилие. До скоро бях в изолация, но не съм отказвала никога нищо – колкото пъти съм била канена, съм приемала, просто Биг Брадър се е отказвал от мен. Може да го попиташ, той ще потвърди. Аз харесвам това предаване и винаги съм участвала в него като коментатор или зрител. - За теб бе много важно да победиш не толкова играта, колкото Шеф Петров. Фактът, че излезе преди него, тормози ли те? И как би описала поведението му, системната невъздържаност и постоянните опити да става център на внимание по шумен и на моменти агресивен начин? \n- Струва ми се, че по някакъв начин го победих все пак. Той сподели, че когато минавам покрай него, се разтреперва целият. Това, че не можеше да ме понася и ме нарочи за най-големия си враг, смятам за прекрасно. Последно с него имахме следния диалог – когато той молеше Биг Брадър да му позволи само да види и целуне жена си, а аз му казах да не се надява. Петров: „Що да не ми даде, за да ми е тъжно ли? Аз, ако искам да ми е тъжно, си се скарвам с теб и готово”. Аз: \n“Ооо, шефе, ама на теб тъжно ли ти е, като се скараме? \nЩото на мен ми е толкова хубаво...”. Петров: „ Е точно за това ми е тъжно, щото на теб ти е хубаво!” Факт е, че статистически загубих битката с него, но пък съм доволна, че съм единственият съквартирант, който остана непреклонен в отношението си към него. Освен това неговото желание не се сбъдна – той никога не ме номинираше, защото, сам ми го каза, искаше да махнат Тото, за да остана сама в Къщата и да ми отровел живота. Май доста го е страх от мъжете в Къщата... - Винаги си казвала, че ненавиждаш чалгата във всичките й измерения – най-вече в отношенията между хората. Вероятно заради това мнозина отправиха упрек към теб, когато се сприятели с фолкпевицата Мария. Мислела ли си върху това? \n- Не. Припознах в Мария моя човек още първата вечер. Без да знам нито една нейна песен, без да ме интересува от кой жанр е. Аз съм такава. Избирам от раз, без колебания, и никога после не се отказвам. Обичам предаността. Рядко я получавам, но винаги я давам. Е, от Мария я получих. И нашите отношения не бяха чалга. И няма да бъдат. - А какъв образ е Мегз според теб? Не се ли крие един много хитър играч под мантията на първичността, особените реакции и действия, с които тя се облича, откакто е в шоуто? \n- Възможно е всяко нейно действие да е изчислено. И да е така, евала. Не съм срещала друг такъв човек, който толкова добре да си е подредил нещата. Да, аз скачах срещу нея, когато разрушаваше комфорта на групата, но това не ни пречеше да бъдем близки. Не харесвам крайностите й, фанатизма й, но страшно уважавам хъса й, битките й, ума й. Миглена е боец, и ние двете намерихме смисъл в общуването ни. Не я предадох дори когато усещах лоши настроения от останалите към себе си само заради това, че съм близка с нея. - Ти си писател. Какво прозираш във всеки от останалите участници – Сашка, Енджи, Джулиана, Дани Златков… И, разбира се, сценарна ли бе според теб сватбата и отношенията между Алекс Богданска и Дани Петканов? \n- Сашка – нямам към нея никакви лоши чувства. Но по-мързелив и безхарактерен човек не познавам. Усмихнат паразит. \nЕнджи – красива жена с високо самочувствие и с черно-бели възприятия. Не може да се спори с нея. Тя ми е като в сапунен сериал. \nДжулиана – първична, искрена, предизвикваща усмивки. Тя ми беше слънцето в къщата – една дума да ми каже и ми оправя настроението. Търсех компанията й често, умиляваше ме с наивитета си.  \nДани Златков – мълчалив, мислещ, твърд характер. Така и не го проумях изцяло, но няма да забравя как ми донесе една последна цигара. Много мило ми стана. После му го върнах в специално приготвена храна за него, когато и той отказваше да се храни от ръцете на Петров. \nАлекс и Дани подкрепях от самото начало, защото вярвам в любовта, защото си приличат двамата, защото ги харесвам. \nНикакъв сценарий нямаше - имаше мисия сватба \nТогава седнахме на двора, те двамата и аз, и Алекс каза: „Ей, дали да не го направим наистина”, Дани възкликна с едно радостно „Да”. После ме питаха дали бих го направила. Отговорих: „Да, много я яко, но аз не съм критерий, не ме слушайте, чуйте само себе си.” До час те го бяха решили. Дори Биг Брадър се опита да ги разубеди, сякаш се опасяваше да поеме тази отговорност. Но те бяха непреклонни. Тази сватба беше съвсем истинска и се надявам двамата да са щастливи. - Още във визитката си ти каза, че едно от най-силните ти оръжия е чувството за самоирония. Казваш също, че се ядосваш веднъж на 4 години. Мисля, че видяхме и от двете в теб. На какво те е яд сега и има ли нещо, с което мислиш, че прекали в шоуто? \n- Ядосвам се само на всички съквартиранти, че са толкова меки с Петров. Че му простиха всичкия токсичен шум, който произвежда във всяка секунда в Къщата. Ако бяхме единни, ако го бяхме оставили без внимание, ако го бяхме изгонили от кухнята, където е неговото спасение, щяхме да гледаме много по-интересен филм. - Не малък акцент поставиха и върху отношенията ти с Тото. Първо бяха флирт, после тип родителски. Какви бяха всъщност? \n- „Флирт” и „Родителски” са определения, дадени от Сашки, Бобита Петрови и други първобитни екземпляри. Обяснявам за пореден път: човек може да се влюби в предмет, идея, дреха, в портрет на стената, в книга, в изкуство, във всичко. Това не означава непременно, че влюбеният човек в даденото нещо ще си легне с него или ще се ожени за този предмет, идея, дреха, портрет на стената, книга или изкуство. По същия начин се срещат хора с еднакви мисли и светоусещания, разменят флуиди, споделят себе си и стават приятели. Ако тези приятели са от различен пол, често низшите мозъци ги заклеймяват, че не им е чиста работата. Изобщо не ме интересува какво се пише и кой какво мисли. Щастлива съм, че срещнах Тото и че той беше причината животът ми в Къщата да е по-лек и приятен. С неговия ум, с чувството му за хумор и креативността. - Разкажи ми малко за истинската любов, която те чакаше през цялото време отвън, докато беше в шоуто. Много неща се изписаха, но правилните думи можеш да кажеш само ти! \n- За истинската любов се разказва, когато ти се разказва. Ние двамата \nсе чувстваме прекрасно, без да имаме нужда да крещим пред света \nИзобщо не знам какво е изписано и не ме интересува. Пет години, в които няма ден без смях. Това е най-същественото за връзката ни. - Каква бе първата реакция на дъщерята ти Мила, когато излезе от Къщата? Знам, че тя е най-верният ти критик… \n- Каза, че много се ядосвала, че вотът не е бил наказателен. Ако било така, отдавна щяла да организира голяма група хора да гласуват за мен, за да ме изгонят много по-рано – да ме отърве от мъките. После като й разказах всъщност колко забавно ми е било в Къщата, като й споделих най-хубавите моменти, много се смяхме и се успокои, че не съм страдала, както си е мислила. - За кого ще стискаш палци оттук нататък за финала? \n- За Тото. Ама изобщо няма да се хабя да стискам палци, просто съм сигурна, че ще е той. И ще победи не заради перфектно поведение в Къщата, защото и той като всички нас допусна грешки, а заради това, че десет години се е борил, работил е много, за да стане това, което е. Натрупал е огромно одобрение много преди да влезе в Къщата. И сега тези, които го обичат, предано ще гласуват за него. А неговите фенове са много повече от на всеки друг в Къщата. Сам си го е извоювал. \n", "date": "2017.11.07", "title": "Ваня Щерева призна кой я прецака във \"ВИП брадър\""}
{"url": "https://www.blitz.bg/svyat/avstraliyskata-politsiya-obyavi-podrobnosti-za-koshmara-s-vryazal-se-avtomobil-v-uchilishche-v-sidni-snimkivideo_news556013.html", "text": "\n Кошмар с врязал се автомобил и на другия край на света се се случила и на другия край на света. Както БЛИЦ писа кола се вряза в класна стая в училище в Сидни, две деца на осем години бяха убити, много са ранени. \n  \nВ класната стая е имало 24 деца от началното училище заедно с учител, когато автомобилът се блъснал в дървената стена на училището в западен район на Сидни, съобщава австралийската полиция.\n \n    \n\"Беше истинска сеч, много, много трагично събитие\", каза полицай, цитиран от ДПА. \nПет деца са приети в болница. Три от тях - две момичета на осем години и едно на девет, са в сериозно или стабилно състояние. \n  \nДруги 16 деца и учителят им, които са леко ранени, са получили медицинска помощ. \nПредставител на полицията в щата Нов Южен Уелс каза, че врязването на колата не е умишлено и че се води разследване за катастрофа. \n \n \n  Автомобилът бил управляван от 52-годишна жена, която не е ранена и е отведена в болницата за проби на кръв и урина. \n \n \n \n  \n \n", "date": "2017.11.07", "title": "Австралийската полиция обяви подробности за кошмарa с врязал се автомобил в училище в Сидни (СНИМКИ/ВИДЕО)"}
{"url": "https://www.blitz.bg/svyat/lenin-vozhdt-koyto-szdade-prvata-drzhava-na-proletariata_news556019.html", "text": "\n Вождът на революцията Владимир Улянов Ленин е роден през 1870 г. в руския град Симбирск (наречен по-късно Уляновск в негова чест). Баща му е бил благонадежден държавен чиновник, но неговият по-голям брат Александър е екзекутиран като млад радикал заради участие в заговор за убийството на царя.   \nСлед арест и заточение в Сибир Ленин прекарва 17 години като професионален революционер в Западна Европа. Връща се в Русия през октомври и ръководи революцията от Смолни, организира атаката на Зимния дворец и установяването на властта на болшевиките.   \nНа 8 ноември 1917 г. Ленин е избран за председател на Съвета на народните комисари. В управлението пръв лансира тезата за диктатура на пролетариата. През 1919 г. по негова инициатива е създаден Комунистическият интернационал.  \nПри управлението на Ленин започва и насилственото изселване на различни противници на революцията, както и създаването на първите принудително трудови лагери, станали известни при Сталин като ГУЛАГ. Същевременно Ленин успява да въведе ред в обзетите от хаос армия, стопанство и държавен апарат на Русия посредством системата на „военния комунизъм“.  \nМилиони хора по света са вдъхновени от примера на Съветска Русия и се опитват да го следват. От 1917 до 1979 г. комунистическото влияние растеше непрестанно, като в определен момент близо една трета от населението на земята живееше под комунистическа власт.  \nСред най-силно пазените тайни е еврейският произход на Ленин по линия на прадядо му Мишко Бланк. През май 1922 г. Ленин получава сериозен удар и оттогава до смъртта си е почти неработоспособен. Когато умира, тялото му е старателно балсамирано и положено в мавзолей на Червения площад в Москва.\n", "date": "2017.11.07", "title": "Ленин: Вождът, който създаде първата държава на пролетариата"}
{"url": "https://www.blitz.bg/analizi-i-komentari/sashch-razkrikha-koga-shche-imat-deystvashcho-khiperzvukovo-orzhie_news556029.html", "text": "САЩ полагат максимални усилия за възможно най-скорошното създаване на хиперзвуково оръжие. Това съобщава специализираното издание Scout Warrior.\nПо данни на изданието, този стремеж е предизвикан от скорошен отчет, според който Русия и Китай вече провеждат изпитания на хиперзвукови оръжия. Американските учени също в течение на няколко години се занимават с проучването на възможностите на хиперзвуковите полети.  \nПо думите на главния научен сътрудник на ВВС на САЩ Джефри Захариас, постепенният прогрес в тази област изисква десетилетия непрестанно технологично развитие. Той добави, че полетът на хиперзвуков безпилотен разузнавателен апарат трябва да се състои през 30-те години на текущия век, а на хиперзвуков безпилотен летателен апарат с много кратно използване може да бъде въведен експлоатация не по-рано от 40-те години на нашия век.   \nРазработчиците на оръжие на ВВС на САЩ очакват, че до през 40-те години на нашия век вече ще използват хиерзвукови апарати за разузнаване.   \nПо думите на Захариас, хиперзвуковото оръжие се планира да бъде прието на въоръжение още през 20-те години на нашия век. След това ще бъдат създадени хиперзвукови платформи за дронове, които ще могат да се придвижват на голяма височина със скорост пет пъти по-висока от тази на звука. Превод и редакция: БЛИЦ \n \n", "date": "2017.11.07", "title": "САЩ разкриха кога ще имат действащо хиперзвуково оръжие"}
{"url": "https://www.blitz.bg/svyat/ekshn-v-kabul-teroristi-atakuvat-televiziya-napadenieto-prodlzhava-i-v-momenta-video_news556047.html", "text": "Въоръжени нападатели атакуваха сграда на телевизионен канал в афганистанската столица Кабул в момент, в който в нея са били голяма част от служителите му, предава АФП. Според информацията на работещ в телевизията, атаката продължава и в момента.\n „Видях трима нападатели на камерите за сигурност, които влязоха в сградата на телевизионния канал, първо застреляха охраната и след това влязоха в сградата, започнаха да хвърлят гранати и да стрелят\", заяви за агенцията Файсал Зеланд, репортер на Shamshad TV, който е успял да избяга през задния вход на сградата. \nНападателите са хвърляли гранати и са стреляли, докато са влизали в редакцията на Shamshad TV, разказаха очевидци. Репортер, успял да се спаси, разказа пред Би Би Си, че нападателите са все още в сградата, като се чуват изстрели. Над 100 души се смята, че се намират в сградата. Все още не е ясно кой стои зад нападението, но Движението на талибаните отрече да е замесено.  \nКъм момента все още не е ясен точния брой на нападателите, убитите и ранените, заявиха от полицията.  \nГоворител на местната полиция заяви, че единият от нападателите е бил убит от афганистанските сили за сигурност. В момента стражите на реда се опитват да си върнат контрола върху сградата. \"Някои от колегите ми са убити или ранени. Успях да избягам\", каза репортерът.   Превод и редакция: БЛИЦ \n  \n  \n", "date": "2017.11.07", "title": "Екшън в Кабул! Терористи атакуват телевизия, нападението продължава и в момента (ВИДЕО)"}
{"url": "https://www.blitz.bg/svyat/neochakvano-kray-irakski-grad-se-poyavi-siriyski-tank-t-90-pod-shiitski-flag_news555984.html", "text": "Танк, поразително приличащ на доставените от Русия за Сирия, с флаг върху купола на шиитската „Катаим Хизбула”, както и зенитната ЗСУ-23-4 „Шилка” с характерното на купола сирийско устройство „Сараб-1” против ПТРК, се появиха в района на иракския Ал-Каим - първият иракски град на Ефрат срещу сирийския Ал-Букамал (Абу-Кемал). Съобщението е на imp_navigator с позоваване на арабски източници.\nСпоред изданието, се създава впечатление, че там се подготвят веднага след като терористите от ИД бъдат изтласкани от Ал-Каим да бъде подкрепено настъплението на сирийската армия към Абу-Кемал и за целта източно от Ефрат е прехвърлен отряд от Сирия. \n  \nАко това е така, то градът може да бъде атакуван от три страни: северно откъм Меядин, западно откъм пустинята и от района на Ал-Каим през Ефрат. \n  \nОчевидни са съгласуваните действия на всички съюзници, колкото се може по-бързо там да бъде приключено с ИД. \n  \nСпоред слухове, иранското командване поставило задача пред контролираните от тях сили да достигнат и да превземат Абу-Кемал още през следващите дни, като за целта прехвърлило подкрепления от Иран. \n  \nОт сирийска страна ще настъпват „Тигрите” на генерал Сухейл при поддръжката на руските ВКС. \n  Превод и редакция: БЛИЦ \n \n", "date": "2017.11.07", "title": "Неочаквано: Край иракски град се появи сирийски танк Т-90 под шиитски флаг"}
{"url": "https://www.blitz.bg/lyubopitno/brz-test-izbrali-li-ste-si-pravilnata-rabota_news556007.html", "text": "\n Ако все още не сте наясно дали сте се спрели на подходящата за вас работа, прочетете следващите няколко реда, за да проверите. Ще бъдете истински късметлии,  ако написаното до голяма степен съвпада с вашия случай, коментира tialoto.bg. А ако не намерите нито едно съвпадение, време е да се замислите. Ето шестте критерия, които ще ви помогнат да прецените колко добра или недобра е сегашната ви позиция за вас.   Намирате работата си за възнаграждаваща   \nИ то не просто заради заплащането, което получавате, а защото от душа се радвате на всички резултати, които постигате сами и в екип.  Чувствате се мотивирани всяка сутрин   \nВместо с нежелание да спрете алармата на часовника, ставате изпълнени с оптимизъм и идеи. Готови сте за работния ден и усмивката не слиза от лицето ви, защото го очаквате с нетърпение.  Не се оплаквате в неделните вечери   \nЗа повечето хора неделя вечер е тъжно време, защото уикендът приключва и на другия ден ги чака „противната“ им работа. Но не и за вас! Вие се чувствате чудесно на работното си място, потопени в свои води, и понеделникът за вас не е лош ден, а ново начало.  Не спирате да говорите за работата си   \nИ най-важното - правите го вдъхновени от това, което вършите.  Харесвате компанията на колегите си   \nТова е още една причина да бързате към работното си място и да се чувствате добре там в обкръжението на хора, с които се виждате или бихте се виждали и в свободното си време.  Не броите часовете до края на работния ден   \nДори нямате проблем с това да останете в извънработно време, за да довършите нещо, защото това е не само наложително, но и интересно за вас.\n", "date": "2017.11.07", "title": "Бърз ТЕСТ избрали ли сте си правилната работа"}
{"url": "https://www.blitz.bg/layfstayl/tezi-rultsa-sa-izkushenie-za-setivata-retsepta_news556021.html", "text": "\n Продукти: \n300 г пушена сьомга \n2 тиквички \n2 стръка пресен лук \n150 г крема сирене \nклечки за зъби \nчерен пипер \n1 супена лъжица горчица \n  Приготвяне: \n  \nНарежете лука на ситно. Смесете крема сиренето с горчицата и пипера. Разбъркайте. Нарежете сьомгата на тънки ивици. Тиквичките настържете по дължина на дебели резени като натискате малко повече с белачката. След това нарежете на половини всеки резен, за да не е прекалено дълъг. Намажете всяко парче риба с малко от сместа с крема сиренето. Завийте всяко парче от рибата в парче от тиквичката. Прикрепете рулцето с клечка за зъби. \nИзточник: dnes.bg \n \n", "date": "2017.11.07", "title": "Тези рулца са изкушение за сетивата (РЕЦЕПТА)"}
