{"url": "https://www.blitz.bg/svyat/izvnredno-vzriv-v-tsentra-na-kiev_news538709.html", "text": "\n Най-малко 2-ма души пострадаха след взрив в Киев, предаде РИА \"Новости\". Експлозията стана в самия център на украинската столица.  \nНа място бяха изпратени полицейски екипи и линейки.  \n \n", "date": "2017.08.24", "title": "Извънредно! Взрив в центъра на Киев"}
{"url": "https://www.blitz.bg/zdrave/koreyski-ucheni-shveytsarskoto-sirene-udlzhava-zhivota_news538653.html", "text": "\n Пробиотик, който допринася за ферментацията на ементала, намалява възпаленията и засилва имунната система, съобщи в. \"Дейли мейл\", позовавайки се на корейски учени.  \nБактерията Prоpionibacterium freudenreichii намалява и признаците на стареенето. Тя се съдържа и в други млечни продукти. Учените от университета в Сеул са работили с кръгли червеи, но мислят, че установените от тях механизми важат и за други видове, включително и за хората. И това е интересно:   \nТози пробиотик превръща лактата, който причинява мускулната треска, в три съединения - ацетат, пропионат и въглероден двуокис. Известно е, че ацетатът и пропионатът подсилват имунитета. Освен това някои бактерии от млечната киселина като Weissella koreensis и W. cibaria удължават живота на нематодите и \"подобряват биомаркерите на стареенето\". \n \n", "date": "2017.08.24", "title": "Корейски учени: Швейцарското сирене удължава живота"}
{"url": "https://www.blitz.bg/svyat/sashch-otryaza-palestintsite-za-reshenie-na-konflikta-s-izrael-na-printsipa-za-dve-drzhavi_news538610.html", "text": "Ангажирането с решението на израелско-палестинския конфликт на принципа за две държави, би било пристрастие от страна на САЩ, заяви говорителят на Държавния департамент Хедър Науерт, цитирана от The Times of Israel и \"Фокус\". Това се случва, след като високопоставена американска делегация пристигна в Близкия изток, за да се опита да насърчи преговорите за мирно споразумение.\n„Няма да казваме какъв би трябвало да бъде изходът. Трябва да е работещ и за двете страни. Това е най-добрият възглед, който не показва пристрастие към нито една от двете страни над другата“, заяви Хедър Науерт. \nКоментарът й дойде, след като палестинците заявиха, че няма да има мир, докато САЩ не възприемат принципа за разрешаване на конфликта чрез две държави – израелска и палестинска.\n", "date": "2017.08.24", "title": "САЩ отряза палестинците за решение на конфликта с Израел на принципа за две държави"}
{"url": "https://www.blitz.bg/svyat/uzhast-v-marsiliya-se-povtori-v-germaniya-vodach-se-vryaza-v-trgovska-ulitsa-ima-zaginal-i-raneni-video_news538659.html", "text": "Автомобил навлезе с висока скорост в търговска улица в центъра на Саарвелинген, федерална провинция Саарланд, в резултат на която един човек загина, а няколко други бяха ранени, съобщава германското издание Der Spiegel, цитирано от Фокус. Точните обстоятелства около инцидента, който напомня на този от Марсилия преди няколко дни, все още остават неясни.\nЖертвата е жена на 43-годишна възраст. Дванадесетгодишно дете е тежко ранено, още петима души са получили леки наранявания, поясни полицейски служител.  \nВодачът е 26-годишен мъж, който е имал здравословни проблеми. Според свидетели той „е управлявал с много висока скорост\" автомобила по тесните централни улички на града, допълват от полицията.  \nМъжът е блъснал колата, в която са били жената и детето, след което е ударил още три превозни средства. Вестник Bild съобщи, че той е блъснал автомобила си във веранда. Към момента мъжът се намира в болница с леки наранявания.  \n", "date": "2017.08.24", "title": "Ужасът в Марсилия се повтори в Германия: Водач се вряза в търговска улица, има загинал и ранени (ВИДЕО)"}
{"url": "https://www.blitz.bg/svyat/eto-tova-e-ksmet-mzh-udari-dzhakpot-ot-nad-700-miliona_news538665.html", "text": "Билет за печелившата комбинация от лотарията \"Пауърбол\", която натрупа внушителния джакпот от 758,7 милиона долара, е продаден в Масачузетс. Печелившата комбинация е 6,7,16,23 и 26. Числото \"Пауърбол\" е 4, предава Канал 3.\n Американците изкупиха 2 милиона билета за лотарията с надеждата да спечелят огромния джакпот. Шансът за голямата печалба в нея е едно към 292,2 милиона.  \nСумата от 758,7 милиона долара се натрупа, защото джакпотът не беше печелен от 10 юни. \nСегашният джакпот отстъпва само на този от 1,6 милиарда долара, споделен от трима души през януари миналата година. \nТри билета от Калифорния се разминаха на косъм от големия удар. Билетите, закупени в Милпитас, Дейли Сити и Нюпорт Бийч, имаха 5 от 6 възможни познати числа.  \nЩатът е рекордьор и по продадени билети – средно 67 000 души в минута са пробвали късмета си в пиковите часове на сряда. \nАко и късметлията от Масачузетс не поиска печалбата си, сумата ще достигне 1 милиард до следващото теглене.  \n", "date": "2017.08.24", "title": "Ето това е късмет! Мъж удари джакпот от над $700 милиона"}
{"url": "https://www.blitz.bg/ikonomika/v-kraya-na-godinata-moshchnostite-ot-slnchevi-tsentrali-shche-nadkhvrlyat-tezi-na-aets_news538628.html", "text": "\n Независимо че през 2017 г. ще бъдат изградени 4 ГВт слънчеви мощности по-малко от прогнозираните, тази година ще остане рекордна по отношение на изграждането на допълнителен капацитет от слънчеви централи. Така мощностите от 81 гигавата от фотоволтаици, които ще бъдат пуснати до края на годината на практика са два пъти повече от тези през 2014 г. и 32 пъти повече от преди 10 години, според GTM Research. \n Според прогнозата на анализаторите, към 2022 г. общо инсталираните мощности от слънчеви централи ще достигне до 871 ГВт. Това е с 43 ГВт повече от прогнозата за мощностите от вятърни електроцентрали. И два пъти повече от обема от атомните електроцентрали към днешна дата. \n От GTM Research са уверени, че към края на 2017 г. инсталираните мощности на слънчевите централи ще надхвърлят тези на АЕЦ. \n В света през 2017 г. действат 391,5 ГВт атомни електроцентрали. \n Към края на годината се очаква да работят 390 ГВт слънчеви инсталации. \n Но крайните цифри, според изчисленията на GTM Research може да са и по-високи, тъй като темповете, с които се увеличава слънчевата енергетика в Китай, надхвърлят прогнозите. \n За пръв път в историята на практика слънчевата и атомната енергетика ще са наравно по отношение на инсталираните мощности. \n Това разбира се, не означава, че ще се изравнят и по производство. \n Така например АЕЦ генерират 2 млн. 476,671 ГВтч електроенергия годишно, което покрива 11% от световното производство на електроенергия.  \n При слънчевите централи производството е съответно едва 375 000 ГВтч електроенергия, което покрива едва 1,8 % от световното производство.  \n Според прогноза на МАЕ от доклада й през 2050 г. 16% от електроенергията в света ще се произвежда от слънчеви централи. Други 11% ще са от геотермални. Това означава, че при настоящите изпреварващи темпове слънчевата енергетика е с възможности да бъде доминираща, според GTM. \n", "date": "2017.08.24", "title": "В края на годината мощностите от слънчеви централи ще надхвърлят тези на АЕЦ"}
{"url": "https://www.blitz.bg/svyat/plen-obrat-s-rodniya-pilot-deyan-katsnal-izvnredno-i-svalil-ot-borda-svetovnoizvesten-model-ot-dnes-toy-e_news538666.html", "text": "\n Пълен обрат по случая  . Оказва се, че не е имало такова нещо, а от самолетната компания смятат, че пилотът е действал неправилно. \n Това се каза в писмо на частната компания Jet Smarter, наела частния самолет за полета Ибиса – Ираклион за Белен и приятеля й Андреа Яноне, пилот от Moto GP. \n В публикация на в.”Република” пък пише, че представителят на Jet Smarter Браян Беличини изпратил мейл до Яноне, с който се разграничил от действията на българския пилот. Според Беличини Деян Тончев не трябвало да каца извънредно на летището в Ламеция Терме, Калабрия, тъй като Белен не била пушила на борда, както смятал пилотът. \n Беличини приема за вярна версията на звездата. Тя и приятелят й Андреа поддържат тезата, че са запалили само електронни цигари, които не димят, за да са причинили включването на алармените системи на борда. \n Двойката се жалва и от поведението на пилота, защото се изплашили, че ги отвличат. \n „С този мейл искам да уточня, че господин Яноне и госпожа Родригес винаги са имали коректно държание към екипа на самолета по време на полета. Не са показали поведение, нито са извършили постъпка, с които да заплашат сигурността на полета”, пише още Беличини. \n „Разграничаваме се от действията и избора на командира на полета, тъй като не смятаме, че е имало повод за подобно решение”, допълва той. Не се казва обаче по какъв начин Беличини е стигнал до това заключение. Самите Белен и Яноне ползвали и друг път услугите на компанията му. Интригата около това дали известната като страстна пушачка Белен е пушила и в самолета, предизвика много полемики в социалните мрежи тези дни. Превод и редакция: БЛИЦ \n", "date": "2017.08.24", "title": "Пълен обрат с родния пилот Деян, кацнал извънредно и свалил от борда световноизвестен модел! От днес той е..."}
{"url": "https://www.blitz.bg/svyat/adt-sleze-v-shveytsariya_news538679.html", "text": "\n Осем души са в неизвестност след свлачище в Швейцария. Граждани на Швейцария, Германия и Австрия са изчезнали след масивно свлачище на камъни край Бергдоф Бондо, разположен на границата с Италия.  \nШестима от тях вече са официално обявени за изчезнали от техни роднини. В операцията за издирването е задействан също и хеликоптер на швейцарската армия. \nВластите ще представят информация за хода й на специална пресконференция, планирана за следобедните часове на четвъртък. Междувременно движението по основния път в района остава блокирано. Уточнява се, че има засегнати домове в резултат на планинския инцидент.\n", "date": "2017.08.24", "title": "Адът слезе в Швейцария"}
{"url": "https://www.blitz.bg/layfstayl/uchebnata-godina-zapochna-za-nyakoi-ot-zvezdnite-detsa-mariya-izprati-malkata-maraya-na-shkolo-snimka_news538623.html", "text": "На 23.08 Марая, 9-годишната дърщеря на Мария и Димитър Андонов, отново прекрачи училищния праг. Малката принцеса вече е в 4-ти клас в Англо-американското училище. Мери учи в престижното школо от 1-ви клас, когато е била на 6 годинки. Подготовката й обаче е започнала доста по-рано – когато е била на 2 години и 2 месеца, в чуждоезичния детски център ABC, който е по същата система на едно от най-елитните училища в Европа.\n Ето, че вече е в 4-ти клас. А всички ние, освен нейната майка, й пожелаваме още много отлични оценки и красиво детство. \n На 23.08  Марая , 9-годишната дърщеря на Мария и Димитър Андонов, отново прекрачи училищния праг. Малката принцеса вече в 4-ти клас в Англо-американското училище, узна \n  \n", "date": "2017.08.24", "title": "Учебната година започна за някои от звездните деца! Мария изпрати малката Марая на школо (СНИМКА)"}
{"url": "https://www.blitz.bg/svyat/kndr-voennite-ucheniya-na-sashch-i-yuzhna-koreya-sa-igra-s-ognya_news538588.html", "text": "Северна Корея осъди съвместните командно-щабни учения на Южна Корея и САЩ под названието „Ulchi – Freedom Guardina’’, предава ТАСС, цитиран от Фокус. Режимът в Пхенян обеща да даде мощен отговор на „враждебните действия“.\n„Ще дадем мощен отговор на всяко враждебно действие. Действията на САЩ и Южна Корея са игра с огъня. Те седят на буре с ядрен барут“, заявиха по държавната телевизия на Северна Корея. \nСевернокорейските медии заявиха, че американско-южнокорейските учния „наливат масло в огъния“ и изострят напрегнатата обстановка на Корейския полуостров. Президентът на Южна Корея Мун Дже-ин подчерта, че ученията имат отбранителен характер.\n", "date": "2017.08.24", "title": "КНДР: Военните учения на САЩ и Южна Корея са „игра с огъня“"}
{"url": "https://www.blitz.bg/stsena/blgarski-pilot-napravi-izvnredno-katsane-za-da-svali-ot-borda-svetovnoizvesten-model-koyto-si-pozvolil-da-snimki_news538600.html", "text": "\n Името на българския авиопилот Деян Тончев попадна в страниците на италианските вестници, след като той направи извънредно кацане, за да свали пушеща „звезда“. \n  \n \n Инцидентът станал в четвъртък при нощен полет от испанския остров Ибиса до гръцкия о-в Крит. В центъра на скандала се оказала аржентинската моделка и тв водеща Белен Родригес, която живее и работи в Италия. Заедно с приятеля си – професионалния състезател по мотоциклетизъм Андреа Яноне, тя пътувала със самолет на частната българска авиокомпания „Топ Джетс“. \n  \n \n В един момент Белен запалила цигара, което довело до сработване на сензорите за дим. Капитанът – 45-годишният Деян Тончев, веднага поискал от кулата на най-близкото летище – в Ламеция Терме в Южна Италия, разрешение за аварийно кацане. След като самолетът се приземил там, на борда се качили полицаи. Те разпитали Белен и приятеля ѝ и ги глобили. Телевизионната водеща заявила пред в. „Кориере дела сера“, че е запалила електронна цигара и че при обиска полицаите не са намерили никакви тютюневи изделия нито у нея, нито у Андреа. Белен подчерта, че е изживяла истински ужас, тъй като мислела, че самолетът е бил отвлечен. \n  \n \n От своя страна Андреа написал жалба срещу авиокомпанията и решението на капитана. \n Няма инцидент, според европейските изисквания пушенето на борда на самолетите е забранено, завиха от „Топ Джетс“, цитирани от \"Телеграф\". Те допълниха, че проявилият принципност капитан Деян Тончев в момента е в отпуск. \n", "date": "2017.08.24", "title": "Български пилот направи извънредно кацане, за да свали от борда световноизвестен модел, който си позволил да... (СНИМКИ)"}
{"url": "https://www.blitz.bg/svyat/stana-yasno-ot-kakvo-e-pochinal-ruskiyat-poslanik-otkrit-mrtv-v-baseyn-v-sudan_news538599.html", "text": "\n Служители на посолството са открили безжизненото тяло на Миргаяс Ширински около 6 часа местно време, предава RT. \n62-годишният дипломат е имал сериозни сърдечни проблеми, в следствие на които е починал, докато плува в басейна в резиденцията си. Въпреки, че медицински лица били повикани незабавно на мястото на инцидента, те успели единствено да установят часа на смъртта на Ширински.   \n Тялото на дипломатът е откарано в моргата в Хартум и сега се подготвя да бъде върнато в Русия.  \n   \n", "date": "2017.08.24", "title": "Стана ясно от какво е починал руският посланик, открит мъртъв в басейн в Судан!"}
{"url": "https://www.blitz.bg/svyat/di-welt-ss-strakhotni-novini-za-merkel_news538589.html", "text": "Един месец преди изборите в Германия, Ангела Меркел продължава да има най-големи шансове за победа, предава AFP, цитирана от Фокус.\n„Меркел или Меркел, нима това е единственият избор на Германия?“, попитаха в най-популярното неделно токшоу на Германия, след като анкетите и проучванията показват, че християндемократите водят с голяма преднина пред ГСДП. \nИзданието Die Welt, цитирано от AFP, пише, че дори след 12 години власт на канцлера Меркел, германската нация няма желание за промяна. \n„Нещата вървят твърде добре за германците, та да развият те някакво дълбоко недоволство към правителството“, пише изданието. \nЕксперти твърдят, че обещанията на Мартин Шулц за повече равенство в доходите и инвестиции в образованието и инфраструктурата не могат да повлияят на избирателите в момент, в който германската икономика е стабилна, а безработицата рекордно ниска. \nПоследните проучвания показват, че ХДС и ХСС имат подкрепата на 38-40 % от германските граждани, докато социалдемократите на едва 22-25 %. \n", "date": "2017.08.24", "title": "Di Welt със страхотни новини за Меркел!"}
{"url": "https://www.blitz.bg/svyat/cherna-statistika-razkri-kolko-teroristichni-akta-sa-stanali-po-sveta-prez-2016-a_news538593.html", "text": "Над 13 400 терористични акта по света са били извършени през 2016 г., което е с 9 процента по-малко в сравнение с 2015 г., предаде France 24. В тях са загинали повече от 34 000 души. Данните са на изследователи от Университета в Мериленд в САЩ. Броят на жертвите на атентати през 2016 г. е с 10 процента по-малко в сравнение с жертвите през 2015 г. Над 11 600 от загиналите в терористичните актове през 2016 г. са извършителите на тези атентати, се уточнява в изследването, което се извършва всяка година от специалистите от Националния консорциум за изследване на тероризма и реакция на тероризма към Университета в Мериленд, предава факти.бг.\n През 2016 г. терористични актове е имало в 108 страни, но в 87 процента от случаите и при 97% от жертвите става дума за страни от Близкия изток, Северна Африка, Югоизточна Азия и Субсахарна Африка. \n Десет от единадесетте най-смъртоносни терористични актове през 2016 г. са били в Близкия изток и Северна Африка, като девет са били в Ирак. Най-тежката равносметка е регистрирана през юли 2016 г. в Багдад, когато камикадзе се взриви с кола в търговски център в квартала \"Карада\" и загинаха 382 души. \n В Западна Европа са били извършени едва 2 процента от атентатите през 2016 г. Броят на жертвите е по-малко от 1% от общия брой на жертвите на атентати по света през изминалата година. Това е с 20 на сто спад в сравнение с предишната година. \n В изследването се отбелязва зачестилото използване през 2016 г. на превозни средства като \"оръжия на атентатите\". Тактиката на прегазване на пешеходци с коли от терористи не е безпрецедентна, но има ясно нарастване на използването й и на смъртните случаи от нея, констатират експертите. \n", "date": "2017.08.24", "title": "Черна статистика разкри колко терористични акта са станали по света през 2016-а"}
{"url": "https://www.blitz.bg/svyat/idil-s-nova-zaplakha-km-barselona-eto-kakvo-teroristite-obeshchakha-da-storyat-i-na-tsyala-ispaniya_news538590.html", "text": "\"Ислямска държава“ похвали терористичния атентат в Барселона и призова за още нападения в Испания, предава CNN.\nВ пропагандно видео „Ислямска държава“ описа нападателите от Барселона като „наши братя“. Същевременно групировката заплаши „испанските християни“, обещавайки, че ще върне Испания към „земята на халифата“. \nТерористичната клетка в Барселона е планирала по-мащабни и големи нападения. Това признаха двама от обвиняемите по делото за двойния атентат в Барселона и Камбрилс. \n \n", "date": "2017.08.24", "title": "ИДИЛ с нова заплаха към Барселона! Ето какво терористите обещаха да сторят и на цяла Испания"}
{"url": "https://www.blitz.bg/svyat/izvnredno-nov-ognen-uzhas-v-london_news538627.html", "text": "\n Около 100-на пожарникари са били извикани по сигнал за огромен пожар в Източен Лондон. Стихията е избухнала в Poundland в Chingford. Пожарът е унищожил първия етаж и покрива на засегнатата сграда, пише \"Новини Лондон\". \n Близкостоящите домове са били евакуирани като мярка за сигурност, тъй като имало опасност огънят да се разпростре натам. \n Изгорял е един магазин. \n Пожарникарите са започнали вече разследване на инцидента, като досега е било установено, че трима души са действали подозрително около мястото преди това. \n Издирват се като заподозрени. \nПрипомняме, че преди 3 месеца загинаха 80 души, а стотици бяха ранени след пожар в 24-етажна жилищна сграда в Лондон. \n", "date": "2017.08.24", "title": "Извънредно! Нов огнен ужас в Лондон!"}
{"url": "https://www.blitz.bg/svyat/izvnredno-v-blits-otkrikha-mrtv-v-baseyn-poslanika-na-rusiya-v-sudan_news538560.html", "text": "\n Посланикът на Русия в Судан Миргаяс Ширински бе открит мъртъв в резиденцията си в столицата Хартум. Това съобщи суданското министерство на външните работи, без да уточнява официално каква е причината за смъртта му. \n Новината бе потвърдена от руските медии. Посланикът, който е роден през 1954г. е починал, докато е плувал в басейна си, каза офицер от полицията. Дипломатически източник потвърди, че руският дипломат е бил открит мъртъв в басейна на резиденцията си в северен Хартум.  \nВ момента текат процедури за връщане на тялото в Русия.  \n", "date": "2017.08.24", "title": "Извънредно в БЛИЦ! Откриха мъртъв в басейн посланика на Русия в Судан"}
{"url": "https://www.blitz.bg/svyat/kazvakha-im-che-sa-zagubenyatsi-i-dvoykadzhii-no-te-promenikha-sveta_news538563.html", "text": "\n Тези блестящи умове са доказателство, че добрите оценки невинаги са гаранция за успешно професионално бъдеще и шеметна кариера. Ето класацията на сайта 10te.bg: \n 1. Алберт Айнщайн \n Гениалният учен не блестял с особени заложби в училище – минавал за трудно схватливо дете и мнозина дори го мислили за бавно развиващ се. Родителите му често трябвало да търпят критика от учителите заради оценките на сина им. \n 2. Антон Чехов \n Отначало руският писател и драматург Антон Чехов учи в гръцко училище за момчета в родния си град Таганрог. През 1868 година се мести в местната Мъжка класическа гимназия, но се налага да повтори една година, тъй като не успява да си вземе изпита по старогръцки. \n 3. Джон Ф. Кенеди \n Трудно е да си го представим, но президентът на САЩ Джон Ф. Кенеди се славел в училище с прозвището „несретник“. Очевидно на бъдещия американски ръководител не му пукало много, тъй като дори сформирал група със свои приятели- двойкаджии, с които на шега се наричали „Несретниците“. \n 4. Лудвиг Ван Бетовен \n Въпреки математическата сложност на неговите композиции, Бетовен цял живот се борел с числата. Композиторът напуска училище, когато е 11-годишен, научил се да събира и изважда, но не можел да умножава и дели. В резултат, гениалният композитор изпитвал сериозни трудности със следенето на личните си финанси. \n 5. Исак Нютон \n Освен че от дете бил доста ексцентричен, на бъдещия блестящ ум Исак Нютон му се носела славата на голям мързел в училище. Най-лошият ученик в клас. След като негов съученик му нанася няколко синини, Исак решава да се вземе в ръце и да стане най-добрият в класа. \n 6. Наполеон Бонапарт \n Легендарният френски военачалник Наполеон Бонапарт бил зле по всички предмети, с изключение на математиката. Хуманитарните предмети, например, го измъчвали много – до края на живота си императорът на Франция пише с ужасно много грешки. \n 7. Ричард Брансън \n Като дете бъдещият собственик на финансов конгломерат от близо 400 компании, милиардер и филантроп Ричард Брансън страдал от дислексия, заради което дълго време не могъл да чете. \n 8. Уинстън Чърчил \n Избираният два пъти за министър- председател на Великобритания сър Уинстън Чърчил сам признава, че изпитвал огромна неприязън към ученето. В крайна сметка, освен британски премиер, двойкаджията в училище получава и Нобелова награда за литература. \n 9. Александър Пушкин \n Основоположникът на руския литературен реализъм Александър Пушкин бил втори по успех във випуска си…, но за ужас на родителите му отзад напред. \n 10. Томас Едисон \n Когато изобретателят на електрическата крушка бил изхвърлен от училище, заявили на родителите му: „Вашето дете е идиот, няма място при другите ученици. Учете си го сами!“. \n \n", "date": "2017.08.24", "title": "Казваха им, че са загубеняци и двойкаджии, но те промениха света"}
{"url": "https://www.blitz.bg/svyat/video-koeto-vzrivi-internet-netrpeliv-shofor-vlachi-peshekhodets-po-zemyata_news538565.html", "text": "\n", "date": "2017.08.24", "title": "ВИДЕО, което взриви интернет! Нетърпелив шофьор влачи пешеходец по земята"}
{"url": "https://www.blitz.bg/svyat/tya-rodi-zdravi-bliznacheta-no-vpreki-tova-svett-y-se-srina-oshche-v-bolnitsata-nauchi-nay-strashnata-novina_news538576.html", "text": "\n За тази майка от Украйна този ден трябвало да е най-щастлив. Тя чакала да роди здрави бебета и най-накрая това станало. Но в болницата й съобшили ужасяваща новина.  \nКогато отишла в болницата да ражда, съпругът й трябвало да остане вкъщи, за да гледа малката им дъщеря. За съжаление бил толкова притеснен и стресиран, че получил инфаркт, съобщават украински медии.  \nКогато раждането минало успешно и лекарите донесли на младата майка двете прекрасни близначета, трябвало да й съобщях ужасяващата новина: \"Съпругът ви получи инфаркт и не успяхме да го спасим.\" \nСега младата майка трябва да се грижи сама за трите си деца. Семейството на съпруга й никога не било съгласно с техния брак, затова и отказали да й окажат каквато и да е било помощ. Превод БЛИЦ \n \n", "date": "2017.08.24", "title": "Тя роди здрави близначета, но въпреки това светът й се срина! Още в болницата научи най-страшната новина..."}
{"url": "https://www.blitz.bg/svyat/dogovorikha-usloviyata-po-primirieto-v-donbas_news538579.html", "text": "\n Участниците в контактната група за разрешаването на конфликта в източните части на Украйна, договориха условията на примирието, предава Новая Газета . Примирието ще започне за новата учебна година. То ще има безсрочен характер. \nТази информация бе потвърдена от пълномощния руския представител в контактната група Борис Гризлов. \n„На контактната група се отдаде да съгласува режима на прекратяване на огъня във връзка с началото на новата учебна година от 25 август. Надяваме се, че „училищното“ примирие ще се съблюдава отговорно и безсрочно“, заяви руският дипломат. \nЛидерите на страните от „нормандската четворка“ подкрепиха решението на контактната група за новото примирие в Донбас.\n", "date": "2017.08.24", "title": "Договориха условията по примирието в Донбас!"}
{"url": "https://www.blitz.bg/svyat/islyamska-drzhava-ss-strakhovita-zaplakha-zakanikha-se-na_news538586.html", "text": "\n От терористичната групировка „Ислямска държава“ публикуваха ново видео, в което се похвалиха с големия брой на операциите си във Филипините, предава PJ Media, цитирана от Фокус. \n На видеото се вижда как групировката унищожава католическа църква в Марави. \n Джихадистите се хвалят как са освободили затворниците от местния затвор и са нападнали църквите в региона. \n Те твърдят, че Марави е „наградата им за това, че се държат здраво за въжето на Аллах“. \n Терористите заявиха, че „пуснали корени“ в Марави, защото филипинското правителство се е опитало да „подчини мюсюлманите“. \n Във видеото екстремистите показват как събарят голям кръст и чупят статуи на Иисус Христос, Дева Мария и светците. \n Вижда се също така и как горят снимки на папа Франциск и неговия предшественик. \n „Религията на кръста ще бъде пречупена. Ще бъдем в Рим, иншалах“, казва говорител на групировката. \n", "date": "2017.08.24", "title": "„Ислямска държава“ със страховита заплаха, заканиха се на..."}
{"url": "https://www.blitz.bg/svyat/imamt-radikaliziral-teroristite-ot-kataluniya-tryabvalo-da-bde-ekspulsiran-no-sdiyata-go-ostavil_news538582.html", "text": "\n Имамът Абделбаки ес Сати, заподозрян, че е радикализирал терористите от Каталуния, е трябвало да бъде експулсиран, но през март 2015 г. съдия анулирал заповедта за това, съобщи испанското правосъдие. \n Мотивът на съдията бил, че имамът  не представлявал опасност . \n Съдия от Кастельон, град в Източна Испания, в който Абделбаки Сати излежавал присъда от 4 години за трафик на наркотици, преценил, че мароканецът  полага усилия за интеграция в испанското общество , се казва в изявление на съдебните власти. \n Абделбаки ес Сати, който беше на 44 години, загина миналата сряда при взрив в къща в Алканар, където атентаторите приготвяли експлозиви. Той живееше в град Рипол в Северна Каталуния, откъдето са и голяма част от терористите, извършили нападенията в Барселона и Камбрилс. \n Смята се, че имамът е радикализирал членовете на терористичната група, съставена основно от братя и от много млади хора. \n Един от останалите живи членове на групата каза вчера в съд в Мадрид, че имамът  искал да извърши самоубийствен атентат. \n В Рипол хората го описват като човек, който говорел малко и не се отклонявал в проповедите си и от предписанията на Корана. \n Абделбаки Сати на няколко пъти е ходил Белгия. Там той е бил за три месеца в началото на 2016 г. \n Междувременно каталунските власти призоваха испанския кралски дворец да премахне от сайта си снимки с пострадали при атентатите деца. \n", "date": "2017.08.24", "title": "Имамът, радикализирал терористите от Каталуния, трябвало да бъде експулсиран, но съдията го оставил"}
