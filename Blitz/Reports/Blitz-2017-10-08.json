{"url": "https://www.blitz.bg/svyat/moskva-predupredi-chakat-ni-ogranicheniya-na-amerikanskite-medii-v-rusiya_news549264.html", "text": "Русия е в правото си да наложи ограничения върху дейността на американски медийни организации в страната в отговор на американския натиск върху подкрепяна от Кремъл телевизия, заяви говорителка на руското външно министерство, цитирана от Ройтерс.\n Руски представители обвиниха Вашингтон, че упражнява неоправдан натиск върху дейността на телевизия RT (Ар Ти - бивша \"Раша тудей\") в САЩ. Финансираната от Кремъл телевизия е обвинявана от някои във Вашингтон, че се меси във американски вътрешнополитически въпроси - нещо, което тя отрича. \nГоворителката на руското министерство Мария Захарова заяви, че САЩ използват цялата си власт да атакуват дейността на руския телевизионен канал в САЩ и Москва има право да отвърне. \n\"Никога не сме използвали руското право по отношение на чужди кореспонденти като инструмент за натиск или цензура, или някакъв вид политическо влияние, никога. Това обаче и специфичен случай\", каза Захарова в интервю за руската телевизия Ен Те Ве. \nТя се позова на закон от 1991 г., според който, ако руска медийна служба е подложена на рестрикции в чужда страна, Москва има право да наложи пропорционални ограничения на медийни служби на съответната страна в Русия. \nЗахарова не назова конкретни американски медии, но отбеляза, че за руското правителство е без значение дали тези медии са финансирани от държавата или са частни. \n", "date": "2017.10.08", "title": "Москва предупреди: Чакат ни ограничения на американските медии в Русия"}
{"url": "https://www.blitz.bg/svyat/grtski-ministr-na-balkanite-ima-boytsi-na-islyamska-drzhava_news549197.html", "text": "\"На Балканите има бойци на Ислямска държава\", смята гръцкият министър на обществения ред Никос Тоскас. В интервю пред гръцките медии той изрази убеждение, че няма заплаха за терористичен акт в района, пише БНР.\nДействително в Балканските страни се намират между 900 и 1500 бойци, които са се сражавали на страната на Ислямска държава.Това съобщи пред гръцките медии Никос Тоскас. Той отказа да посочи конкретно страните, в които действат екстремистите. Конкретизира само, че в Гърция няма данни за наличието на джихадисти или техни бойци. Властите на европейските страни на Балканите са в пълно сътрудничество и засега няма опасност от терористичен акт, потвърди гръцкият министър. \nМедиите допълват информацията, че балкански страни като Гърция и България се използват за транзитен преход на екстремистите. Властите нямат данни за организиране в тези европейски страни на структурни организации, подготвящи или изпращащи бойци към Ислямска държава, съобщават гръцките медии. Министър Тоскас изрази убеждение, че и в страните извън Евросъюза бойците на Ислямска държава са под контрол на властите.\n", "date": "2017.10.08", "title": "Гръцки министър: На Балканите има бойци на Ислямска държава"}
{"url": "https://www.blitz.bg/svyat/svetovnoizvesten-model-se-okaza-edin-ot-geroite-v-london-pomognal-da-zadrzhat-shofora-koyto-gazi-khora-nared-snimkivideo_news549199.html", "text": "Британски манекен и модел на известната американска марка Calvin Klein Оливър Чешир съобщи, че е помогнал при задържането на мъжът, който се вряза с колата си в пешеходци в Лондон. При инцидента, който стана вчера в оживен квартал в британската столица, пострадаха 11 души.\nВодачът бе задържан от полицията. Местните власти смятат, че не може да се говори за атентат. \n  \n„Благодаря за съобщенията. Всичко с мен е наред. Благодаря на хората, които ми помогнаха да го хванем и на полицаите, които пристигнаха много бързо”, написа красавецът в Туитър. \nПред „Дейли мейл” той разказа, че по време на инцидента той е бил в колата си. „Излязох от колата си и го хвана, хванахме го трима, някой позвъни в полицията”, добавя Оливър.  \n \n \n Превод: БЛИЦ \n \n", "date": "2017.10.08", "title": "Световноизвестен модел се оказа един от героите в Лондон, помогнал да задържат шофьора, който гази хора наред (СНИМКИ/ВИДЕО)"}
{"url": "https://www.blitz.bg/svyat/kim-chen-un-detronira-lelya-si-ot-visok-post-a-vmesto-neya-sega-e_news549200.html", "text": "\n Севернокорейският лидер Ким Чен Ун е повишил сестра си във високопоставен партиен функционер, съобщи държавната информационна агенция след проведения конгрес на Централния комитет на Корейската работническа партия. Ким Йо Чен вече е член на политбюро, чийто председател е брат й. \n  \nПовишението означава, че 28-годишната сестра заменя на поста лелята на лидера Ким Конг Хе, която беше сред основните фигури в политическия живот по времето на бившия лидер Ким Чен Ир. \n  \nПрез януари американските власти включиха в Ким Йо Чен в своя черен списък, заедно с редица други официални лица от Пхенян заради \"тежки нарушения на човешките права\". \n  \nСпоред експерти, цитирани от в. \"Гардиън\", повишението показва продължаващото консолидиране на властта в ръцете на семейство Ким. \n  \nСред получилите повишение на конгреса са и Ким Чен Сик и Ри Пхен Чол - двама от тримата души, които стоят зад ракетната програма на Пхенян. Повишен беше и севернокорейският външен министър Ри Йон Хо, който вече е пълноправен член на политбюро. \n  \nПо-рано стана ясно, че в речта си пред конгреса Ким Чен Ун е заявил, че страната продължава с разработването на своята ракетно-ядрена програма. В изказването си севернокорейският лидер също така е отправил и остри критики към САЩ, които \"се опитват да задушат независимостта и свободата на съществуване и развитие“ на КНДР и налагат санкции, подкрепяни от своите васали\".\n", "date": "2017.10.08", "title": "Ким Чен Ун \"детронира\" леля си от висок пост, а вместо нея сега е..."}
{"url": "https://www.blitz.bg/svyat/dokato-erdogan-rkovodi-mashchabna-voenna-aktsiya-s-gaubitsi-i-tankove-nayave-izpluva-unikalna-snimka-ot-minaloto-mu_news549195.html", "text": "\n След дълги години най-накрая се появи и снимка на президента Реджеп Тайип Ердоган докато е бил войник. Фотосът е правен през 1982 година от Военното пехотно училище в Тузла – Истанбул. Това съобщава информационната агенция Догу хаберажансъ (ДХА), която и разпространи снимката на главнокомандващия на южната ни съседка. \nНа нея Ердоган е заедно със своите другари по оръжие, когато е изпълнявал военния си дълг към родината като запасен офицер. \n \n \n \nПрезидентът и върховен главнокомандващ на турската армия е получил военно образование за командир на взвод във Военното пехотно училище в Тузла. След това е служил в Командването на 77-ма пехотна бригада (тогава – дивизия) в Хаздал, която също се намира в Истанбул. \nНа снимката на Ердоган е с военна униформа. Ясно обаче се вижда как военното облекло много му приляга и той изглежда като „стегнат и истински войник” с униформата си, посочва още ДХА.  \nМеждувременно пък се появи  . \nБЛИЦ припомня, че вчера  . \n \n", "date": "2017.10.08", "title": "Докато Ердоган ръководи мащабна военна акция с гаубици и танкове, наяве изплува уникална СНИМКА от миналото му"}
{"url": "https://www.blitz.bg/ikonomika/vloomberg-kak-indiya-shche-zadmine-kitay-i-shche-ce-ppevpne-v-novata-cypepcila_news549215.html", "text": "\n Индия e нaпът дa ce пpeвъpнe в нoвaтa иĸoнoмичecĸa cyпepcилa в Aзия, измecтвaйĸи Kитaй, cмятaт oт Dеlоіttе. Kитaй и дpyги aзиaтcĸи тигpи тpябвa дa ce cпpaвят cъc зacтapявaщo нaceлeниe, дoĸaтo Индия нямa тaĸъв пpoблeм, пишe агенция Вlооmbеrg цитирана от  . \nБpoят нa xopaтa, ĸoитo ca нa възpacт нaд 65 гoдини в Aзия щe ce пoвиши oт 365 милиoнa днec дo нaд пoлoвин милиapд пpeз 2027 г.. Te щe бъдaт 60% oт нaceлeниeтo в cвeтoвeн мaщaб дo 2030 г. Индия пъĸ дaдe cтapт нa тpeтaтa вълнa нa pъcт в Aзия c нaceлeниe в paбoтocпocoбнa възpacт, ĸoeтo щe дocтигнe 1.08 милиapдa дyши пpeз cлeдвaщитe 20 гoдини, в cpaвнeниe c 885 милиoнa днec. \n\"Индия щe e oтгoвopнa зa пoвeчe oт пoлoвинaтa yвeличeниe нa paбoтнaтa cилa в Aзия пpeз cлeдвaщoтo дeceтилeтиe. Ho нe cтaвa въпpoc caмo зa пo-гoлeмият бpoй: нoвoтo пoĸoлeниe щe бъдe пo-дoбpe oбyчeнo и oбpaзoвaнo oт ceгaшнoтo\", cмятa Aниc Чaĸpaвapти, иĸoнoмиcт в Dеlоіttе Индия. \n\"Зaeднo c тoвa имa мнoгo гoлям иĸoнoмичecĸи пoтeнциaл\". И дoĸaтo иĸoнoмиcтитe cмятaт, чe \"индийcĸoтo лятo\" щe пpoдължи дeceтилeтия, cтpaнaтa нe e eдинcтвeнaтa в Aзия, ĸoятo щe ce paдвa нa иĸoнoмичecĸи бyм. Индoнeзия и Филипинитe cъщo имaт cpaвнитeлнo млaдo нaceлeниe, ĸaзвaт oт Dеlоіttе. \nУcлoвиeтo зa тяx, ĸaĸтo и зa Индия, oбaчe e cъздaвaнeтo нa пpaвилнaтa пpaвнa paмĸa. Иĸoнoмиĸитe нa Kитaй, Xoнг Koнг, Taйвaн, Kopeя, Cингaпyp, Taйлaнд и Hoвa Зeлaндия щe бъдaт нaй-зaceгнaти oт зacтapявaщoтo cи нaceлeниe. Aвcтpaлия, ĸoятo cъщo тpябвa дa ce cпpaви c тoзи пpoблeм, имa eднo пpeимyщecтвo: нaй-мнoгo oт вcичĸи ocтaнaли e гoтoвa дa пpиeмe имигpaнти. \nKaĸ дъpжaвитe мoгaт дa ce cпpaвят? Oт Dеlоіttе пpeпopъчвaт пoвишaвaнe нa възpacттa зa пeнcиoниpaнe, пoвeчe жeни нa пaзapa нa тpyдa, пpиeмaнeтo нa мигpaнти и пoвишaвaнe нa oбpaзoвaниeтo и ĸвaлифиĸaциятa, ĸoeтo щe пoвиши пpoдyĸтивнocттa.\n", "date": "2017.10.08", "title": "Вlооmbеrg: Kaĸ Индия щe зaдминe Kитaй и щe ce пpeвъpнe в нoвaтa cyпepcилa?"}
{"url": "https://www.blitz.bg/svyat/obrat-v-kataloniya-stotitsi-khilyadi-zalyakha-barselona-s-iskane-za-edinstvo-s-ispaniya-na-zhivo_news549223.html", "text": "\n Стотици хиляди души излязоха днес по улиците на Испания с искане за единство на страната. Както съобщава La Voz de Galicia, по оценката на организаторите, в митинга участват около 950 хиляди души. По същото време градската гвардия на Барселона съобщава за около 350 души. \nМитингът преминава под лозунга \"Стига! Да се върнем към здравия разум!\" Като негов организатор бе посочена асоциацията \"Каталунско гражданско общество\". \nСред участниците в акцията са представители на различни политически партии в Испания. Отбелязва се, че от трибуната пред събралите се говори Нобеловият лауреат - писателят Марио Варгас Льса. \nПо-рано премиерът на Испания Мариано Рахой заяви, че каталунският проблем засяга интересите на цяла Европа. \nНа 1 октомври в Каталуния бе проведен референдум, около 90% от участниците в него гласуваха за отделяне от Испания.   \n", "date": "2017.10.08", "title": "Обрат в Каталония? Стотици хиляди заляха Барселона с искане за единство с Испания (НА ЖИВО)"}
{"url": "https://www.blitz.bg/svyat/na-zhivo-v-blits-ognen-ad-v-moskva-gori-nay-golemiyat-stroitelen-pazar-v-grada-khilyadi-sa-evakuirani-obnovena_news549228.html", "text": "\n Най-големият пазар за строителни материали в Москва, който се намира на Калужко шосе е пламнал рано тази сутрин, съобщи lenta.ru, като се позова на съобщение от Министерството на извънредните ситуации на Русия. \n Сигналът за пожара е подаден в 4 часа и трийсет минути, първоначално огънят е обхванал 600 квадратни метра, но само минути след пристигането на пожарните се е разраснал до над 1000 квадратни метра. Започнал е да се руши покрива на постройката, на място са изпратени 86 екипа на пожарникарите.  \nТам са и 25 екипа на полицията, тъй като работниците от пазара се опитват да проникнат през огъня, за да спасят стоката си.  \nСпоред предварителни данни гори и подземният паркинг, към мястото на пожара вече са излетели два пожарни хеликоптера, които чакат сигнал, за да се включат в гасенето.  \nКъм момента медиите в Москва предават, че пожарът се е разраснал вече на 55 хил. кв. м., започнали да се взривяват и паркираните в района коли, съобщават от руското ведомство за борба с извънредните ситуации. Има опасност цялата сграда да се срути.  \n", "date": "2017.10.08", "title": "НА ЖИВО В БЛИЦ! Огнен ад в Москва, гори най-големият строителен пазар в града, хиляди са евакуирани (ОБНОВЕНА)"}
{"url": "https://www.blitz.bg/layfstayl/khoroskop/vizhte-koi-sa-koshmarite-na-vsyaka-zodiya_news549203.html", "text": "\n Всяка от зодиите си има своите тревоги, които се превръщат в кошмар за представителите  и ги карат да се въртят безсънно в леглото. Някои се безпокоят за абсолютни дреболии, ще си кажете вие, макар че на тях им се струва, че целият свят им готви заговор. Други пък се притесняват за глобалното затопляне и това е способно да ги хвърли в паника. Овен \nПотенциалната опасност да претърпят провал е най-големият кошмар за Овните. Пламъците, горящи в душите на хората от огнената стихия, от една страна, ги правят невероятно конкурентоспособни, а от друга - подхранват отдавнашните им комплекси. По тази причина те винаги искат да са номер едно, а думата \"загуба\" не присъства в речника им. Телец \nДори ако са приказно богати, чувството за тревожност около натрупаните средства не ги оставя на мира. Родените под символа обичат стабилността във всички области, затова постоянно мислят за парите и дългосрочната финансова перспектива. Да излязат извън пределите на комфорта, дори и за разнообразие, не е за Телците. Нощните кошмари как губят парична почва под краката си ги тормозят от момента, в който опитат нещо ново. Близнаци \nПредставителите на знака се вглеждат и в най-дребните детайли и се безпокоят за абсолютни глупости. Недоразуменията, които другите забравят на секундата, не им дават мира по нощите. Те ще обмислят стотици начини, които несъмнено ще подобрят нещата. Не се учудвайте, ако ви назначат допълнителна среща, или ви напишат обстоятелствено писмо, в което подробно да ви обяснят некоректния момент. Рак \nЗа тях е невероятно важно да свият гнездо и да обезпечат семейството си. За разлика от \"колегите\" си Телци обаче, техните опасения по-скоро са свързани с лични преживявания и физическото здраве, а не с финансите. Те винаги се тревожат за безопасността на любимите си хора. Именно Раците редовно засипват с обаждания близките си и са главни инициатори в организирането на система за сигнализация у дома. Лъв \nНа всички е известно, че челно място в ценностната система на Лъва заема идеята, че целият свят е длъжен да се върти около него. Постоянната тревога на тези мнителни котки е какво мислят околните за тях. Те обожават да се чувстват в центъра на вниманието 24 часа в денонощието. Но попаднат ли в епицентъра на обсъжданията, обикновено им се струва, че са осъждани за действията си. А това е колосален стрес за краля на хороскопа. Дева \nПонятията \"загриженост\" и \"Дева\" отдавна са станали синоними. Но това съвсем не означава, че на хората от знака им е съдено да живеят в непрекъснато напрежение. Покровителствани от Меркурий, те се концентрират в създаването на строга организация. Анализират всичко и размишляват над всяка дреболия, разработвайки поетапно плановете си. Затова не е учудващо, че нарушаването на всеки обичаен ход страшно ги изнервя. Везни \nСамо мисълта, че по някакъв начин ще подведат приятел или колега и няма да оправдаят очакванията към тях, предизвиква пот по челата на Везните. Главният им проблем е, че не умеят да отказват услуги. Списъкът със задачите им непрекъснато се увеличава, а хората от зодията страдат от пренапрежение и съвсем естествено се изморяват от поетите задължения. Децата на есента на всяка цена се опитват да избягат от конфликтите. Скорпион \nАхилесовата пета на тези обичайно невъзмутими представители на зодиака е страхът, че ще станат жертва на предателство. Самата мисъл предизвиква хлад по гърба им и директно ги лишава от сън. Измамите ли ги веднъж, завинаги ще сте лишени от доверието им. Скорпионите притежават силна интуиция и бързо забелязват скритите мотиви на опонента. Обичат да си играят на детективи с всеки, когото срещнат. Стрелец \nДа опита всичко или нищо, е девизът на Стрелеца. Този странник живее на пълни обороти, постоянно се намира в търсене на нещо ново и интересно. Затова и може да си докара безсъние, ако смята, че житейските му преживявания не са достатъчно пълни. Съветът към Стрелците е да не си играят с огъня, защото това може да стане причина за поредния им нервен срив. Козирог \nНищо не дава такъв повод за безпокойство на Козирога, както усещането, че няма да преуспее в нещо. На всеки етап той вижда точни професионални и лични цели и се гордее, че дори и в патови ситуации успява да ги реализира. А ако на амбициозните им планове не е съдено да се сбъднат? Глупости! Такъв сценарий изобщо не съществува за тях. Водолей \nНавярно на околните ще им изглежда доста странно, но Водолеите се тревожат за глобални екологични и социални проблеми. Показателно е, че именно от редиците на знака излизат голямо количество мисионери и активисти. Внимателно следят новините за съдбата на планетата и се опитват да намерят най-добрия начин да помогнат за спасяването й. А това е прекрасна черта. Риби \nСтрес фактор за Рибите е, че приемат страничните страдания прекалено близо до сърцето си. И няма значение дали става дума за близък приятел, или за непознат на улицата, те трябва непременно да проявят грижа за околните. Искрено се стремят да им помогнат и ако не са в състояние да направят планираната крачка, изпадат в нервна депресия. Дори и напълно алтруистичен порив може да навреди на душевното им равновесие.\n", "date": "2017.10.08", "title": "Вижте кои са кошмарите на всяка зодия"}
{"url": "https://www.blitz.bg/svyat/naprezhenieto-eskalira-i-trmp-otseche-napravikha-ni-na-glupatsi-no-samo-edno-neshcho-shche-podeystva-na-severna-koreya-i-to-e_news549122.html", "text": "\n След като преди дни  , то сега той заяви, че \"само едно нещо ще подейства\" на КНДР.  \nТой не пропусна да отбележи, че предишните администрации в Белия дом са разговаряли с Пхенян без резултат, предаде Ройтерс. \n \n \n \n\"Президентите и техните администрации разговаряха 25 години със Северна Корея, споразумения бяха направени и огромни суми пари бяха платени\", написа в \"Туитър\" Доналд Тръмп. \n \n \n \nТой не пропусна да уточни: \"Това не подейства, споразуменията бяха нарушавани, преди да изсъхне мастилото, направиха на глупаци САЩ, преговарящите. Съжалявам, но само едно нещо ще подейства! \". \nПрезидентът на САЩ не разкрива какво има предвид. Преди той е казвал, че САЩ \"изцяло ще унищожат\" Северна Корея като акт на самоотбрана срещу ядрените амбиции на комунистическия режим в Пхенян. \nМеждувременно в интервю за телевизия TBN Тръмп заяви, че Иран финансира Северна Корея.  \nСпоред него това става чрез незаконни търговски операции. От друга страна Техеран нарушава и договореностите по ядрена сделка с режима на аятоласите. \nОбвиненията на Тръмп идват дни преди да се обяви позицията на Белия дом по иранската ядрена сделка. \nВ. \"Вашингтон пост\" посочи, че дни Доналд Тръмп ще обяви, че САЩ се оттеглят от ядрената сделка с Иран. \n", "date": "2017.10.08", "title": "Напрежението ескалира и Тръмп отсече: Направиха ни на глупаци, но само едно нещо ще подейства на Северна Корея и то е..."}
{"url": "https://www.blitz.bg/daydzhest/krvavata-istoriya-na-trakiyskite-bezhantsi-video_news549168.html", "text": "На днешния ден преди 104 години започват трагичните за стотици българи бежанци събития в Арамаганската долина край днешния гръцки град Димотика. Този епизод е сред най-кървавите в съдбата на тракийските бежанци в края на Междусъюзническата война.\nТогава насилствено от турци, а в последствие и от гърци, започва обезбългаряването на Източна и Западна Тракия, което трае години наред. В етнографския труд на Любомир Милетич за разорението на тракийци разказът за Армаганската долина е въз основа на очевидци на тогавашните събития. Днес потомците на бежанците разказват въз основа на чутото от дедите си, съобщава БНТ.  \n  \nОт Дедеагач, днешен Александруполис, през Фере и безводната долина, наречена Армаганска заради чешмата, която е възприемана като подарък, арамаган по турски. Това е пътят на българските бежанци към пределите на стара България. С оскъдните снимки от 20-те години на миналия век и чутото от своята баба Мара - снаха в семейството, Кирил Сарджев се връща към преживяното в рода му. Нападението от башибозука в долината било заради богатството, което хората бягайки, заравяли в земята. \n\"Народът се разписква, разбягва. Те са имали, знаете населението тогава е било с много деца. Започват да изоставят децата, бягат. И тогава може би моят дядо - дядо Митрю, който е описан в Милетич, и понеже този район е негов, той го познава, той започнал да събира тия дечица. Те са били много. Сега в историята е написано някъде 8-10. Но аз знам от моята баба - около 30-35 деца\", разказва Кирил Сарджев. \nДядо Митрю досущ приличал на сина си Кирю на тази снимка. Той приютява децата в своя чифлик в долината, където гледал близо 2000 глави добитък. Мислел, че родителите им ще се върнат да ги вземат. Никой не очаквал, че нещата ще са необратими. \n\"Изведнъж се оказва в едно много такова положение. Баба ми разправяше - Без да иска става майка на толкова много деца. Тя викаше - той не е гледал неговите си деца, а сега взе чужди деца да гледа, по силата на тези събития\", казва още Сарджев. \nДецата били малки - от 2 до 4 годишни. Той правел попара за тях в копаните за животни, за да може да има за всички и всички заедно да се хранят. \n\"Те го имат като майка, вика - бяха му начикани. Аз не знам тази дума дали сте я чували. Начикано е като има въшки. Тя го казва: начикани му бяха по краката, т.е. държаха го за краката, по двечки, по трички и му се молят. Той им е майката фактически. И казва - това беше една много тягостна, тежка картина\", добавя той.  \nДядо Митрю опазва децата две седмици. При ново нахлуване на башибозук в долината, той е убит. А децата без него умират. Оцеляват едно - две, които се срещат с родителите си след години. Бежанците, които успяват да се спасят, нарекли пътя от Фере до Маджарово Пътя на спасението. \n\"Разстоянието в километри е може би 180 - 200 км. Хората се ориентираха по забрадките на бягащите. Никой не носи знаменце. По забрадката, защото тя носи традиции, може да е на 100 метра - 200 - по забрадката се ориентираш дали това са твоите хора\".  \nПреди три години Кирил Сарджев се върнал в долината, за да търси мястото, където е бил чифликът на прадядо му, наречен Сарджеви колиби. Открил чешмата армаган, дала името на долината. Намерил и камъка, на който седял по думите му воеводата Димитър Маджаров, защитавал бежанците в трагичния им поход към България. Решил е на мястото на чифлика да издигне параклис с патрон Св. Георги, за да се знае за историята на дядо Митрю и от следващите поколения. \n\"За моите деца какво да ви кажа. В периода, в който те осъзнаха кои са, що са, заминаха за Германия като много други деца от България. Сега са там. И аз се мъча да ги заведа да видят откъде са дошли. Малко обидно, но не са били още там\", признава Сарджиев. \nА имането, за което снахата на Сарджеви баба Мара разказвала, никой от рода не намерил. Като останалите по-имотни българи и дядо Митрю заровил съкровище в чифлика, в който намерил смъртта си. \n \n   \n \n", "date": "2017.10.08", "title": "Кървавата история на тракийските бежанци (ВИДЕО)"}
{"url": "https://www.blitz.bg/obshtestvo/intervyu/stiv-voznyak-prizna-kakvo-golyamo-zlo-e-prichinil-zaedno-ss-stiv-dzhobs-na-chovechestvoto_news549140.html", "text": "В събота на фестивала на науката в Москва съоснователят на Apple Стив Возняк направи реч. Той бе представен на обществеността от Олег Бартънов, главен изпълнителен директор на Postgres Professional, който инициира лекцията и бе поканен лично на сцената от ректора Виктор Антонович Садовнич. Стив отговори на предварително подготвените въпроси, демонстрирайки инженерния подход към почти всяка област на дейност, пишат руски медии.\n \n \n Превод и редакция: БЛИЦ \n", "date": "2017.10.08", "title": "Стив Возняк призна какво голямо зло е причинил заедно със Стив Джобс на човечеството"}
{"url": "https://www.blitz.bg/svyat/sauditets-s-kalashnik-napadna-kralskata-rezidentsiya-v-dzheda-snimka-18_news549163.html", "text": "Въоръжен мъж опита да нападне кралската резиденция Дар ас Салам в град Джеда, Саудитска Арабия, съобщават местни издания.\nМъжът, който бил с автомат „Калашников” и три бутилки със запалителна смес, изскочил от кола, убил двама от кралските гвардейци и ранил още четирима от охранителите.  Стражите открили ответен огън и ликвидирали нападателя - 28 годишен местен гражданин на име Мансур бин Хасан ал Амери.  \nРияд не е правил никакви официални изявления и коментари във връзка със случая. \nКралят на Саудитска Арабия Салман ибн Абдулазиз ал Сауд е на посещение в Москва.  Превод: БЛИЦ \n \n", "date": "2017.10.08", "title": "Саудитец с калашник нападна кралската резиденция в Джеда (СНИМКА 18+)"}
{"url": "https://www.blitz.bg/svyat/tya-uspya-da-otslabne-s-tseli-158-kg-no-prodlzhava-da-e-obekt-na-podigravki-snimki_news549139.html", "text": "Над 60 000 потребители следят с огромен интерес профила на Жаклин Адан в Инстаграм. Преди четири години русокосата американка тежала 231 килограма, но с големи усилия и лишения успяла да се раздели с цели 158 кг. Въпреки че сега младата жена тежи 73 кг., не минава и ден, в който да не става обект на подигравки, пише \"Дейли мейл\".\nРаботата е там, че след загубата на килограмите, кожата по ръцете и краката й увиснала. Въпреки многобройните упражнения, които прави всеки ден, 30-годишната Жаклин не успяла да се справи с проблема. \nНаскоро била на почивка в Мексико и там се сблъскала с неуважително отношение от страна на млада двойка. Когато се появила край басейна по бански, те започнали да й се подиграват. \n„Започнаха да ми се смеят, когато се съблякох. Но аз не загубих присъствие на духа – въздъхнах дълбоко, усмихнах се и влязох в басейна. За мен това беше преломният момент. Промених се. Няма да се съобразявам с онези, които ми се смеят”, категорична е Жаклин. \nВъпреки това, тя смята да се подложи на операция за отстраняване на излишната кожа. \nМеждувременно в Инстаграм Жаклин отговори на всички свои недоброжелатели и призова всички останали, които страдат от излишно тегло, да се обичат и да не позволят на другите да ги обиждат. \n„Не е важно какво говорят другите. Важно е как ще реагирате вие. Промените винаги са трудни, другите може да не харесат нещо, но не си заслужава да спирате заради това. Обичай себе си. Обичай тялото си. Продължавайте да работите върху себе си и да се усмихвате!\", пише тя. Превод и редакция: БЛИЦ \n", "date": "2017.10.08", "title": "Тя успя да отслабне с цели 158 кг, но продължава да е обект на подигравки (СНИМКИ)"}
{"url": "https://www.blitz.bg/svyat/kim-chen-un-sbra-partiyata-i-prizova-za-razvitie-na-yadrenoto-orzhie_news549156.html", "text": "Лидерът на Северна Корея Ким Чен Ун отговори на американския президент Доналд Тръмп, който заяви, че проблемът със Северна Корея може да бъде решен само по един начин, съобщава Yonhap.\n\"Нашето ядрено оръжие е скъпоценен плод на кървавата борба на народа ни за защита на съдбата и суверенитета на страната от продължителните ядрени заплахи на американските империалисти\", е казал той по време на пленум на Корейската работническа партия. \nКим Чен Ун е казал още, че икономиката на страната се намира в подем  въпреки санкциите, наложени от международната общност. \nПо време на пленума той е направил и няколко кадрови промени в ръководството на страната. Ким Чен Ун е нзанчил по-малката си сестра Ким Йо Чжон  за заместник-член на Централния комитет на Политбюро. Превод и редакция: БЛИЦ \n \n", "date": "2017.10.08", "title": "Ким Чен Ун събра партията и призова за развитие на ядреното оръжие"}
{"url": "https://www.blitz.bg/daydzhest/gardin-iznese-strashni-tsifri-za-orzhiyata-v-sashch-i-opisa-zashcho-stranata-e-absolyutniyat-svetoven-lider-v-masovite-ubiystva_news549170.html", "text": "\n Измина една седмица от масовото убийство в Лас Вегас, където 64-годишен американец уби 58 и рани над 500 души, след което се гръмна в стаята си в хотел \"Мандалай Бей\". В негово законно притежание се оказаха 43 цеви огнестрелно оръжие и хиляди боеприпаси, което отново разпали споровете \"за\" или \"против\" притежаването на оръжие в страната. \nИзследване показа, че САЩ не просто са световен лидер по броя на гражданите, притежаващи огнестрелно оръжие, а са недостижими и по броя на масовите убийства в света. В страната на всеки 100 души са падат 88 единици стрелково оръжие, а масовите убийства се случват 11 пъти по-често, отколкото в която и да е друга развита страна. \nДанните от изследване на Международното списание по криминология изнесе английският в. \"Гардиън\". Ето и някои от ключовите цифри и данни, които биха били много полезни за разбирането на трагедията, която стана в Лас Вегас преди броени дни. 88 единици огнестрелно оръжие на 100 души \nИменно толкова оръжие се пада на глава от населението в Америка и страната на неограничените възможности в това отношение е лидер в света. Второто място е за Йемен, където на всеки 100 души се падат по 54,8 единици огнестрелно оръжие. Почти половината цеви \nПочти половината от огнестрелното оръжие, което се владее от частни лица в световен мащаб, е собственост на американци. Над 30 000 загинали  \nТова е броят на американците, които ежегодно умират от огнестрелни рани. Около две трети от тези смъртни случаи са в резултат на самоубийства. Над 100 000 ранени на година \nТова е броят на американците, които ежегодно получават огнестрелни рани. 25 пъти по-висок риск \nСпоред привържениците на по-строгите закони за оръжията, „вероятността от смърт в резултат на огнестрелна рана в Америка е 25 пъти по-голяма, отколкото в останалите развити страни“. 70% са убийствата с огнестрелно оръжие \nТова, според статистиката на ФБР, е делът на убийствата извършели с леко огнестрелно оръжие. 3% \nТова е процентът на хората, които притежават около половината от огнестрелното оръжие в САЩ. След тях следва така наречената група на „супер-собствениците“ на оръжие – около 7,7 милиона американци, които притежават от 8 до 140 единици огнестрелно оръжие. 2,8 милиарда долара \nТова са средствата, които ежегодно се изразходват за лечение на жертви на огнестрелни рани. Ако към тях се включат и загубените работни заплати, тази цифра набъбва до 45 милиарда долара. Над 1 милион долара \nТолкова е изхарчил един лекар за финансиране на изследване, посветено на предотвратяването на престъпления, извършени с огнестрелно оръжие, след като влиятелната Национална стрелкова асоциация е успяла да постигне съкращаване на разходите за подобни проучвания. 73% \nТова е процентът на убийствата, извършени с огнестрелно оръжие през 2016 г. Това е рекорд, делът на убийствата с огнестрелно оръжие нараства, макар че в САЩ като цяло са успели да намалят броя на убийствата. 400 000 единици \nТова е бройката на откраднатото всяка година огнестрелно оръжие в САЩ. 32% от мъжете \nТова е броят на американските мъже, които са заявили през 2015 г., че са притежавали огнестрелно оръжие. В сравнение с 1994 г. този показател се е съкратил с 10%. 12% от жените \nТова е процентът на американските жени, които са заявили през 2015 г., че са притежавали огнестрелно оръжие. В сравнение с 1994 г. този показател е нараснал с 3%. 127 \nТова е броят на американските градове, в които през 2015 г. са били извършени половината от убийствата с огнестрелно оръжие. \nИзточник: БГНЕС\n", "date": "2017.10.08", "title": "\"Гардиън\" изнесе страшни цифри за оръжията в САЩ и описа защо страната е абсолютният световен лидер в масовите убийства"}
{"url": "https://www.blitz.bg/stsena/sigorni-uiyvr-ima-seriozen-povod-da-pocherpi_news549135.html", "text": "Днес рожден ден празнува Сигорни Уийвър. Актрисата, родена в Ню Йорк, навършва 68 г. Тя е дъщеря е на президента на телекомпанията NBC Силвестър Уийвър и на актрисата Елизабет Инглис. Истинското ѝ име е Сюзън Александра Уийвър.\n През 1962 г. семейството ѝ за кратко се мести в Сан Франциско, а по-късно в Кънектикът, където Сюзън посещава частно девическо училище. През 1963 г., вдъхновена от героиня от романа на Ф. Скот Фицджералд \"Великият Гетсби\", Сюзън променя името си на Сигорни. \n През 1967 г., след завършване на училището, Сигорни заминава за няколко месеца за Израел, където живее в кибуц. \n След това решава да стане актриса и завършва престижната школа за драматично изкуство към Йейлския университет. \n Играе на сцената на Бродуей. За пръв път се появява на екрана, когато дебютира с второстепенна роля във филма на Уди Алън \"Ани Хол\" (1977 г.). \n Прославя се с ролята на лейтенант Рипли от филма на ужасите на Ридли Скот \"Пришълецът\" (1979 г.). Впоследствие участва с не по-малък успех и в продълженията на този безспорен хит на фантастичното кино. \n Сред най-новите филми с нейно участие са \"Дупки\" (2003 г.), \"Аватар\" (2009 г.), \"Пак ли ти?\" (2010 г.) и \"Търсенето на Дори\" (2016 г.). \n", "date": "2017.10.08", "title": "Сигорни Уийвър има сериозен повод да почерпи"}
{"url": "https://www.blitz.bg/svyat/podivyal-bezhanets-napadna-shveytsarski-politsai-s-nozhove_news549145.html", "text": "Швейцарската полиция застреля 38-годишен мъж от Шри Ланка, нападнал с ножове служители на реда и двама мигранти в бежански център в южната част на страната, съобщава „Ройтерс”. Екшънът се разиграл в събота в град Брисаго.\nСлужителите на реда пристигнали в центъра по сигнал за кавга, възникнала след полунощ. Те придружили двама кандидати за убежище в сградата, където били нападнати от мъжа, размахващ два ножа.  \n\"За да гарантира безопасността на всички присъстващи, служителят на полицията е стрелял и ранил тежко нападателя, който въпреки оказаната му първа помощ, е починал\", се посочва в комюникето на полицията.  Превод и редакция: БЛИЦ \n", "date": "2017.10.08", "title": "Подивял бежанец нападна швейцарски полицаи с ножове"}
{"url": "https://www.blitz.bg/svyat/snezhniyat-ad-ot-nas-se-premesti-i-nad-srbiya_news549157.html", "text": "\n , се е преместила на запад. Именно Западна Сърбия е затрупана от снежна покривка, на места достигаща до 30 сантиметра дебелина. Тази обстановка предизвиква проблеми с трафика и електроподаването. Това предаде македонската медия \"МКД\". \nМетеоролозите предупреждаваха за валежи в края на седмицата, но никой не е очаквал сняг - особено този, който се е натрупал в долината на река Лим в района на град Приеполе и в районите под 400 метра над морското равнище, уточнява Фокус. \nВ областта Ябука на границата с Черна гора снежната покривка е по-висока от 30 сантиметра, а движението по магистралния път в този регион е от време на време спира заради закъсали камиони и автобуси, предотвратяващи преминаването на останалите превозни средства. \nСняг вали и в планините Златар, Златибор и Явор, а по склоновете на планината Голия редица населени места са с прекъснато електрозахранване. \n  \n \n", "date": "2017.10.08", "title": "Снежният ад от нас се премести и над Сърбия"}
{"url": "https://www.blitz.bg/svyat/amerikanski-politsay-smlya-ot-boy-kradliv-tiyneydzhr-video_news549158.html", "text": "Американски полицай преби от бой 16-годишен младеж в Манхатън. Видео от бруталния побой се завъртя в мрежата.\nПо данни на местни медии, младежът опитал да открадне колело. Пристигналите на място ченгета хванали младия престъпник. Той оказал съпротива, но не успял да се измъкне. \nМладежът успял да повали на земята един от униформените, но друг се нахвърлил върху него и започнал да го налага с юмруци по цялото тяло. \nНа кадрите се вижда как очевидци на случката крещят и да опитват да издърпат полицая бияч от момчето. Хванатият в крачка крадец също не спира да вика и се опитва да се освободи от хватката. \nСлед побоя той е закаран в  болница, а по-късно арестуван и обвинен в дребно хулиганство и оказване на съпротива при задържане.  Превод и редакция: БЛИЦ \n \n", "date": "2017.10.08", "title": "Американски полицай смля от бой крадлив тийнейджър (ВИДЕО)"}
{"url": "https://www.blitz.bg/intsidenti/stikhii/vrancha-se-razlyulya_news549165.html", "text": "\n Румънският национален институт за изследване и развитието на физиката предава, че в неделя, 8 октомври, в 4:49 минути местно време (съвпада с българското време), в района на Вранча е регистрирано земетресение. То е било с магнитуд 4,2 по скалата на Рихтер. Това предаде „Спутник“. \nЕпицентърът на труса се намира на дълбочина от 132 км. на 54 км. от град Ковасна и 55 км. от Серат.  \nВсе още не е ясно има ли пострадали хора при труса, както и има ли материални щети. \n \n", "date": "2017.10.08", "title": "Вранча се разлюля"}
{"url": "https://www.blitz.bg/intsidenti/stikhii/meksikanski-vulkan-se-sbudi-i_news549161.html", "text": "\n Вулканът Попокатепетл на 73 км от мексиканската столица изхвърли стълб от пепел, висок 3 километра. Това съобщи националният координатор на гражданската отбрана Луис Фелипе Пуенте. \nТой предупреди, че е възможно да падне вулканична пепел в щатите Мексико, Пуебло и Тласкала. \nВластите предупреждават населението да не доближават вулкана, особено неговия кратер. \nТе уверяват, че се води денонощно наблюдение и населението ще бъде предупредено своевременно при всяко активизиране на вулкана, пише Канал 3. \n", "date": "2017.10.08", "title": "Мексикански вулкан се събуди и..."}
{"url": "https://www.blitz.bg/layfstayl/izvestnite-rozhdenitsi-na-8-oktomvri_news549150.html", "text": "\n Днес повод за празнуване и почерпка имат: \n  У нас: Десислава Атанасова , юрист, депутат в 44-ото НС, бивш министър на здравеопазването Ивелина Василева , депутат в 44-ото НС , бивш министър на околната среда и водите Иво Христов , началник на кабинета на президента Румен Радев Лейди Би  (Бойка Щерева), певица Д-р Людмил Гецов , началник отделение по неврохирургия в МБАЛ „Бургасмед“ Митко Събев , бизнесмен Румен Гунински , бизнесмен, кмет на Правец \n  По света: Антонио Кабрини , бивш италиански футболист и треньор, носител на златен медал от Световното първенство през 1982 г., когато националният отбор на Италия става световен шампион Емили Проктър , американска киноактриса,  известна с ролята си на Калей Дюкейн в сериала „От местопрестъплението: Маями“ и на Ейнсли Хейс съответно и „Западното крило “ Звонимир Бобан , бивш хърватски футболист, бронзов медалист от Световното първенство през 1998 във Франция, световен шампион до 20 г. с отбора на Югославия през 1987 г. Керстин Гир , германска писателка на бестселъри в жанра любовен роман във всичките му разновидности. Първият й роман „Мъже и други бедствия“ е екранизиран. Сред преведените на български нейни книги са „Всяко решение си има проблем“, „Противоположностите се събличат“, серията „Скъпоценни камъни“ Майкъл Дудикоф , американски актьор, разпознаваем като Джо Армстронг от „Американска нинджа“. Филми с негово участие са и „Ергенско парти“, „Отмъщението“, „Командир на взвод“, „Реката на смъртта“, „Джак киборга“, „Скоростно потапяне“ и „В нейна защита“ Мат Бионди , американски плувец, участвал в летните олимпийски игри през 1984, 1988 и 1992 г. и спечелил общо 11 медала, 8 от които златни, подобрявайки четири световни рекорда Мат Деймън , американски актьор, сценарист и продуцент, носител (заедно със своя приятел Бен Афлек) на Златен глобус и Оскар за най-добър оригинален сценарий за филма “Добрият Уил Хънтинг“. Сред блестящите му роли са: Джейсън Борн в едноименната поредица, Лайнъс Колдуел във филмите „Бандата на Оушън“, Марк Уитакър в „Информаторът“, Франоа Пиенар в „Несломим“, както тази на Марк Уотни в „Марсианецът“, за която получава награди Златен глобус и Емпайър, както и номинация за Оскар Пол Хоуган , австралийски актьор, световно популярен с ролята на Дънди Крокодила от едноименния филм, за която печели „Златен глобус“ през 1987 г. Сигорни Уийвър , американска киноактриса, известна като Рипли от филма „Пришълецът“ и продълженията му. Други филми с нейно участие са „Ловци на духове“ (1984), „Работещо момиче“ (номинация за Оскар), „Галактическа мисия“, „Аватар“ (2009), „Пак ли ти?“, „Търсенето на Дори“. Ще я видим в „Аватар -2“ \n \n", "date": "2017.10.08", "title": "Известните рожденици на 8 октомври"}
{"url": "https://www.blitz.bg/layfstayl/sashka-vaseva-krie-golyama-nesbdnata-lyubov-bila-luda-po-izvesten-bg-mafiot-a-istoriyata-im-shche-vi-raztrsi_news549209.html", "text": "Сашка Васева е в медийното пространство още от прохождането на светската преса у нас и все пак малко се знае за живота й преди да се прослави като Дупнишката Мадона. Мнозина биха се учудили, че изпълнителката на емблематичните за зората на попфолка хитове „Левовете в марки”, „Не мога да те забравя, Георги” и „Уволнение” (в дует със Слави Трифонов), е почитателка на класическата музика.\nА малко преди да стане един от първите изпълнители в популярния жанр Сашка е пяла канцонети в Италия. Това се случило в началото на демокрацията. „Но носталгията неудържимо ме привлече обратно към България”, споделяла е  Александра , както е цялото име на певицата.   \nЗавръщайки се в родината, Сашка прави опити да пробие в естрадата. Отива, неизвестно за широката аудитория как, в Националното радио, където попада на композитора и продуцент Иван Пеев, който е първият съпруг на Лили Иванова. Той прави две песни за Сашка, които, разбира се, са естрадни.   \nПреди да се задоми с настоящия си съпруг, като една от първите фолк звезди у нас Дупнишката Мадона била ухажвана от много мъже, сред които и доста състоятелни и влиятелни. Един от тях бил покойният бос  Поли Пантев, в когото по-късно Сашка лудо се влюбила . Един ден той й се обадил, представил й се и споделил, че е неин почитател, след което я поканил в несъществуващия днес столичен ресторант „Тримата мускетари”. \n„Появи се с букет от 100 рози. Червени. Явно беше проучил предварително моята пристрастеност към розите, защото често в интервютата си цитирах Екзюпери. Вечерта беше невероятна. Храната беше изумителна, с екзотични ястия. Беше разбрал, че обожавам октопод в специален гръцки сос. След това ме заведе в нашумелия тогава „Замъка Хранков” в Драгалевци”, споделяла е  Сашка Васева . \nСъщата вечер й предложил да живее в един от апартаментите в мегалуксозния хотел, както и да разполага с кола с шофьор. Покрай тази оферта, пожелал да бъдат и интимни. Само че певицата му заявила, че това е невъзможно на първа среща с който и да е, пък бил той и самият  Поли Пантев.    \n„Определено засегнах богаташкото му достойнство на човек, който може да си купи всичко с пари… Той се засегна, но не го показа. Намери начин да ме остави в орбитата си. Назначи ме да управлявам музикалната къща „Мегаденс”, която тръгна амбициозно и ако не бе моя инат, днес може би щеше да е по-мощна от „Пайнер”. И не пропусна да ми натрие носа, като ми демонстрираше какво съм изпуснала”, спомняла си е Дупнишката  Мадона.    Поли Пантев  нарочно парадирал, че в компанията му винаги има красиви жени. Появявал се с по 3-4 мадами в офиса, където Сашка работела, за да провокира ревността й. Междувременно не пропускал неин концерт. Тя пък малко по малко се влюбила в него.   \n„Той ми забрани да отида на концерта на  Иво Карамански и Грета Ганчева в  НДК… Ревнуваше нещо... После постъпих като Сашка Васева. Една вечер той дойде в дискотека „Дилано” на „Стамболийски” и „Позитано”. Придружаваха го две красавици... Някаква вълна ме тласна, не ме интересуваше с кого е, кои са красавиците. Отидох при масата му и му казах, че съм влюбена в него. Вече знаех, че са го подгонили от правителството. Разбрах, че е продал къщата си в Драгалевци за 3 милиона долара и че на сутринта заминава за Аржентина… Поли поръча уиски за цялото заведение. А аз си въобразявах, че тази вечер ще бъде наша. Обидена си тръгнах, а той ми се обади по-късно по телефона. Каза ми: „Моля те, върни се, давам ти $ 3000, за да изпееш „Левовете в марки”. Казах му: „Поли, парите не са всичко...” И му затворих. На другия ден казах на адвоката му, че напускам фирмата”, спомня си  Сашка Васева. \nМинало доста време преди съдбата да ги събере отново. Случило се в дискотека „Малибу” в Златни пясъци.  Поли Пантев  бил седнал край бара с приятел. Още с влизането Сашка го забелязала. „Зърнах го и се разтреперих. Опитах се да се скрия в тълпата, но... Явно Поли също ме е мернал и по едно време диджеят обяви моето присъствие по микрофона”, разказвала е Дупнишката Мадона. До нея веднага се появила сервитьорка, която й казала, че Поли Пантев я кани на неговата маса.  Сашка  приела и компанията се преместила на едно от ВИП-сепаретата.  \n„Поли седна плътно до мен. За няколко минути събра всичките ми блянове в едно. Галантен, нежен... Всичко, за което бях мечтала. Каза ми, че аз съм любовта му. Не знам доколко е бил искрен, но после напуснахме заведението и цяла нощ обикаляхме Варна. Завършихме вечерта в едно „Пийп шоу”, вероятно пак негова собственост. И точно там му звъннаха и му съобщиха, че една жена току-що е родила. Всичко свърши. Той замина за София. По-късно разбрах, че това е жената, която срещнал след моето напускане на фирмата”, казва  Сашка. \nНяколко месеца по-късно тя среща своята „сбъдната любов”, както нарича съпруга си Христо. Вече била станала майка за първи път, когато научила, че  Поли Пантев  е бил убит на остров  Аруба.  И до днес не пропуска да запали свещичка за него.\n", "date": "2017.10.08", "title": "Сашка Васева крие голяма несбъдната любов! Била луда по известен бг мафиот, а историята им ще ви разтърси"}
{"url": "https://www.blitz.bg/svyat/ramzan-kadirov-izplnen-sm-ss-sinovna-pochtitelnost-km-putin_news549101.html", "text": "\nГлавата на Чеченската република Рамзан Кадиров поздрави руския президент Владимир Путин и заяви, че винаги се е отнасял към него със \"синовна почтителност\". \"Радвам се да видя, как не само граждани на нашата страна, но и от други страни, желаят всичко най-добро, искрено, от чисто сърце. Само човек с висока и мъжествена душа може да покори сърцата на хората по цял свят. Честит рожден ден, Владимир Владимирович!\", написа Кадиров. \nПревод: БЛИЦ\n", "date": "2017.10.08", "title": "Рамзан Кадиров: Изпълнен съм със синовна почтителност към Путин!"}
{"url": "https://www.blitz.bg/svyat/golemi-pristanishcha-v-sashch-sa-zatvoreni-zaradi-nablizhavaneto-na-uragana-neyt_news549105.html", "text": "Големи пристанища в централната част на южното крайбрежие на САЩ бяха затворени днес заради наближаването на урагана \"Нейт\" и очакваните вълни от над 3 метра, съобщи Ройтерс.\n", "date": "2017.10.08", "title": "Големи пристанища в САЩ са затворени заради наближаването на урагана \"Нейт\""}
{"url": "https://www.blitz.bg/svyat/afganistan-minava-na-amerikanski-khelikopteri_news549106.html", "text": "\n Афганистан  минава на американски хеликоптери . Кабул вече получи от САЩ две машини Блек хоук, съобщава АП. \n Това е част от програмата на Белия дом за подкрепа на афганистанските сили за отбрана. В нея са включени 150 хеликоптера Блек хоук. \n Те трябва да заменят руските Ми-17 и Ми-35, които в момента са на служба в афганистанската армия. \n", "date": "2017.10.08", "title": "Афганистан минава на американски хеликоптери"}
{"url": "https://www.blitz.bg/svyat/v-ispaniya-khvanakha-4-t-kokain_news549110.html", "text": "\n Полицията в Испания  е задържала близо 4 т. кокаин . Това съобщиха от вътрешното ведомство. \n Дрогата е транспортирана с кораб. Тя е била скрита в каюта под кухнята. \n Заловеното количество е едно от най-големите в историята на страната. \n Задържани са седмина души . \n", "date": "2017.10.08", "title": "В Испания хванаха 4 т. кокаин"}
{"url": "https://www.blitz.bg/svyat/cbs-news-politsai-razkrikha-sdrzhanieto-na-belezhka-ostavena-ot-streletsa-v-las-vegas_news549113.html", "text": "Бележка, намерена в хотелската стая на човека, който откри огън по тълпата в Лас Вегас от небостъргач, включва ръчно написани сметки за най-доброто място, в което трябва да се цели, за да причини максимален брой жертви, предава американската новинарска телевизия CBS News.\nВ интервю, което ще бъде излъчено днес в популярното предаване „60 минути“, трима от полицаите, които са нахлули в хотелската стая на Стивън Падок в „Мандалай Бей“, разказват подробности за най-смъртоносното нападение в модерната американска история. Служителите на реда са първите, видели мъртвото тяло на нападателя и оръжейния арсенал, който е носел със себе си. \nПолицай Дейв Нютън от управлението на Лас Вегас казва, че е забелязал бележка на нощното шкафче на стрелеца, когато са влезнали в стаята. Тя е намерена близо до един от прозорците, който Падок е счупил с чук, за да стреля по тълпата в подножието на сградата с мощни полуавтоматични автомати, на които са правени подобрения за повишаването на скоростта на стрелбата. \n„Видях, че е написал дистанцията и височината, на която се намира и изчисления за траекторията на куршумите“, разкри Нютън. „Чрез изчисленията си, той се е ориентирал къде да стреля, за да причини най-много жертви“. Стаята на Падок е била на 32-ия етаж на хотела, с изглед над тълпата на отсрещната страна на улицата. Повече от 20 хиляди души присъстваха на музикалния фестивал, когато нападателят откри огън. Тълпата е била на около 350 метра от стрелеца и в обсега на скъпите поръчкови оръжия, намерени в стаята.\n", "date": "2017.10.08", "title": "CBS News: Полицаи разкриха съдържанието на бележка оставена от стрелеца в Лас Вегас"}
{"url": "https://www.blitz.bg/svyat/zadrzhakha-rapr-za-iznasilvane-na-zhena_news549114.html", "text": "Полицията е задържала американския рапър Nelly по подозрение за изнасилване на жена. Това съобщават от TMZ.\n Жената твърди, че е била изнасилена във Вашингтон в автобуса на рапъра, с който той е пътувал по време на своето турне. Според предполагаемата жертва  тя е била изнасилена  от рапъра Nelly. \n Също така се съобщава, че скоро след задържането музикантът е бил освободен от ареста. На свой ред самият рапър заяви, че е \"абсолютно невинен\" и нарече изявленията на жената \"фалшиви \". \n Nelly вярва,  че след като се проучат всички факти, той ще бъде напълно оправдан. \n", "date": "2017.10.08", "title": "Задържаха рапър за изнасилване на жена"}
