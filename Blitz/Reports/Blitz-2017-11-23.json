{"url": "https://www.blitz.bg/svyat/khiperzvukovite-raketi-tsirkon-veche-vlyazokha-v-arsenala-na-ruskiya-vmf_news559971.html", "text": "В арсенала на руските ВС вече влизат хиперзвуковите ракети „Циркон” и балистичните ракети с дънно базиране „Скиф”, заявил бившият главнокомандващ на ВКС и сега шеф на Комитета по отбрана и сигурност към Съвета на Федерацията Виктор Бондарев. Това е първото упоменаване, че двете ракети вече са в арсенала на ВС, твърди inforeactor.ru.\nКакво обаче означава „в арсенала”? Това не е равнозначно на приемане на въоръжение. При това се съобщава, че ракетните крайцери е планирано да бъдат въоръжени с тези ракети през идващата 2018 г. Възможно е първите ракети вече да са получени във флота, но още не са инсталирани. \n  \nБеше планирано до края на тази година да завършат държавните изпитания на „Циркон”, а от следващата година да започне тяхното серийно производство. Не е изключено Бондарев да е имал пред вид именно завършването на изпитанията. Във всеки случай едва ли репликата е изпусната случайно. Възможно е в областта на морските оръжия да настъпва нова епоха, пише inforeactor.ru. \n  \nБЛИЦ е писал не веднъж за „Циркон” и сега само припомняме, че ракетата може да изравни шансовете на САЩ и РФ при безядрен конфликт, без Русия да разполага със самолетоносачи. След старта ракетата набира височина 40-50 км, където съпротивлението на въздуха е минимално, със скорост 8М преодолява разстоянието 400 км до самолетоносача за броени минути и се стоварва вертикално върху него. Няма с какво да бъде прехваната. Преди началото на падането радиолокационната глава за самонасочване точно определя главната цел и удря именно нея. \n  \nПовече внимание заслужават балистичните ракети „Скиф”, тъй като за тях БЛИЦ пише за първи път. \n  \nТези ракети не нарушават договора за морското дъно, тъй като той не се отнася за вътрешните води на Русия, включително плитководното Бяло море (дълбочина до 343 м) или дълбокия Байкал (дълбочина до 1642 м). Крайбрежните води на Северния ледовит океан също са място за законно поставяне на дънни ракети. \n  \n„Скиф” е балистична ракета с голяма далечина за подводници. Ще се съхранява на морското дъно в специален контейнер, който я изолира от водното налягане и осигурява връзка със сухоземния пункт за управление. При подаване на сигнал от брега контейнер със сгъстен въздух продухва водата от цистерната и тя изплава примерно на 50 м. От там ракетата стартира като от подводница. \n  \nПредимствата на дънното базиране са очевидни: атомните подводници са много по-скъпи от техните ракети, при това могат да бъдат проследени с хидроакустика. „Скиф” не могат да бъдат поразени с термоядрени заряди, защото няма да се знаят координатите и водата ще поеме удара. \n  \nПострояването на бетонните шахти и поддържането им струва много пари. При това могат да бъдат ударени дори с точни не ядрени удари. За тези пари могат да се разположат множество „Скиф”.   \nРедакция БЛИЦ (по публикация в life.ru) \n  \n \n", "date": "2017.11.23", "title": "Хиперзвуковите ракети „Циркон” вече влязоха в арсенала на руския ВМФ"}
{"url": "https://www.blitz.bg/svyat/izdirvaneto-na-arzhentinskata-podvodnitsa-dostigna-kritichna-faza-vizhte-kakvo-se-sluchva-obzor_news559956.html", "text": "\n Издирването на аржентинската подводница, която изчезна на 15 ноември, достига критична фаза. Провалът да се засече плавателният съд вече цяла седмица означава, че той е потънал, предполагат експерти. Ако това е така и подводницата не може да изплува на повърхността, тя вече изчерпва последните си запаси от кислород.  \nДесетки самолети и кораби от над 12 държави, включително САЩ и Русия, претърсват океана. 44 души са на борда на плавателния съд. Какво може да се случва с тях. Как се оцелява в ситуация на пълна изолация някъде в дебрите на океана? \nазкъсвани от напрежение близките на екипажа чакат в база „Мар дел Плата“. Наоколо се събират и други хора, които се молят със сълзи на очи. Ако построената преди повече от 30 години в Германия подводница не е могла да изплува на повърхността, след като даде последен сигнал на 15 ноември, тя вече изчерпва последните си запаси от кислород. Все по-отчаяно спасителни екипи от цял свят претърсват океана. \nРусия изпрати океанографски изследователски кораб, а Великобритания – самолет Си-130 на Кралския военновъздушен флот, който ще зарежда други самолети, за да провеждат по-дълги търсения. За пръв път след Фолклендската криза през 1982 година британски военен самолет каца в Аржентина. Говорителят на военноморските сили на страната Енрике Балби съобщи, че малко преди изчезването е бил регистриран необичаен шум, който се разследва. Прави се всичко възможно, за да се намери подводницата, посочи той. \nКапитан Енрике Балби: „Военноморските сили предприемат операция с огромни мащаби. Чужди държави щедро предложиха съдействието си за издирването и спасяването на потъналата подводница. Правим всичко в границите на човешките възможности. Използваме последните достижения на технологията и помощта на чуждите държави“. \nТърсенето на подводница е трудно, тъй като те се проектират и строят, за да не могат да бъдат откривани. Ако са на морското дъно, не издават никакъв шум. Екипажът би могъл да укаже местоположението си, като изпрати специални сигнали или освободи устройство, което изплува на повърхността. \nНа борда на подводницата са 44 души, сред които и първата жена подводничар на Аржентина, наричана „кралица на океана“. \nКакво ли се случва с екипажа, оказал се в безмилостна изолация, някъде в дебрите на океана. Първата и най-голяма опасност е задушаването, заради недостиг на кислород и натрупване на въглероден моноксид. Друг риск е наводняване на подводницата, което от своя страна може да доведе до пожар. \nЕдно от най-важните правила в такива ситуации е да се забави дишането, за да се пести кислород. Това би могло да означава да се сведе всяка дейност до минимум, включително говоренето, за да се пести кислород. Студът и влагата в металния търбух на подводницата могат да са унищожителни за духа, но екипажът е добре обучен и дисциплиниран. \nПодводници потъват рядко. Последният такъв случай е катастрофата с „Курск“, при която загинаха всички 118 човека на борда. \n \n", "date": "2017.11.23", "title": "Издирването на аржентинската подводница достигна критична фаза, вижте какво се случва! (ОБЗОР)"}
{"url": "https://www.blitz.bg/lyubopitno/unikalno-lekari-spasikha-mzh-s-95-izgaryaniya-blagodarenie-na-bliznaka-mu_news559917.html", "text": "\n Френски лекари съобщиха, че са спасили пациент на 33 години с 95 процента изгаряния по тялото благодарение на присаждане на кожа от неговия еднояйчен близнак.  \n \"За пръв път на пациент с изгаряния по 95 на сто от тялото му беше присадена кожа от неговия еднояйчен близнак - заяви проф. Морис Мимун, ръководител на отделението по пластична хирургия и реконструкция в болницата \"Сен Луи\" в Париж. - На пациенти с изгаряния е присаждана кожа от техни еднояйчни близнаци, но изгарянията не са обхващали толкова голяма част от тялото. При толкова тежки изгаряния шансовете за оцеляване на практика са нулеви. Извършвани са трансплантации на кожа при изгаряния, обхващащи между 6 и 68 процента, т.е. средно 45 процента от тялото.\"  \n Предимството в случая е, че присадената кожа няма да бъде отхвърлена, без да се прибягва до имунопотискаща терапия, защото еднояйчните близнаци са генетично идентични, отбелязаха лекарите. \n На 27 септември 2016 г. Франк бил приет в болницата с изгаряния по 95 процента от тялото вследствие на инцидент на работното място. Грозяла го смърт, но за щастие лекарите установили, че Франк има брат еднояйчен близнак. Първата трансплантация на кожа от брат му била извършена 7 дни след хоспитализирането на Франк. \nДвамата братя били оперирани едновременно, за да може кожата да бъде присадена незабавно. Методът бил повторен на 11-ия и 44-ия ден, за да се замени цялата кожа на пациента с изгаряния. Франк бил подложен на общо десетина операции. \n", "date": "2017.11.23", "title": "Уникално! Лекари спасиха мъж с 95% изгаряния благодарение на близнака му"}
{"url": "https://www.blitz.bg/svyat/tazi-krasiva-sauditska-printsesa-razkri-strashni-neshcha-kakvo-se-sluchva-s-blgarski-siratsi-v-stranata-izpolzvat-gi-za-snimka_news559969.html", "text": "\n Красива саудитска принцеса разказа страшни неща, които се случват на деца сираци от България в страната ѝ. Хлапетата се търгуват като стоки, а основното, за което ги използват е като секс роби. Освен нашенчета, жертви има и от Румъния, Бангладеш, Шри Ланка, Филипините, Джибути, Сомалия и Нигерия. \nВ интервю за френския вестник „Льо Монд” принцеса Амира Бинт Ейдейн Бин Нейеф споделя, че робството в Саудитска Арабия е под различни форми, но е държано в тайна и привилегировани са хора от кралската фамилия, съобщава dailymirror.lk. \nПринцеса Амира е бивша съпруга на саудитския принц Ал-Уалид бин Талал, който наскоро беше арестуван в рамките на антикорупционна акция. Руски онлайн портал цитира интервюто на принцесата и пише, че град Джеда се е превърнал в пазар за робини, където се използват непълнолетни момичета за секс партита, включващи злоупотреба с наркотици и алкохол. \n\"Децата стават собственост на онези, които ги купуват, и нямат право да си тръгнат сами без разрешение. Дори и азиатските прислужници, които идват да работят тук, често се превръщат в робини. Младите момичета са разделени на по-малки групи и експлоатирани за неморални действия.\" Превод: БЛИЦ \n", "date": "2017.11.23", "title": "Тази красива саудитска принцеса разкри страшни неща какво се случва с български сираци в страната ѝ, използват ги за... (СНИМКА)"}
{"url": "https://www.blitz.bg/svyat/v-tova-rusko-gradche-e-samo-minus-50-gradusa-no-detsata-khodyat-na-uchilishche-snimka_news559911.html", "text": "\n Учениците от якутското село Оймякон в Русия отидоха на училище сутринта на 23 ноември, независимо от температурата от 50 градуса. Това се оказва достатъчно топло време. Якутското издание News.Ykt.Ru съобщава, че занятията за учениците от 1 до 5 клас се отменят само в случаите, когато температурите паднат под 52 градуса. \nВ самия Якутск условията са по-меки. Там при минус 50 градуса биха отменили занятията за всички ученици, а тези от 1 до 5 клас остават вкъщи при температури под 45 градуса. Средната температура в Оймякон е минус 35 градуса. Най-студеният ноември е бил през 1960 г., когато градусите са паднали до минус 58,5 под нулата. \n \n", "date": "2017.11.23", "title": "В това руско градче е \"само\" минус 50 градуса, но децата ходят на училище (СНИМКА)"}
{"url": "https://www.blitz.bg/lyubopitno/nauka-i-tekhnologii/za-4-godini-sptnitsite-zasyakokha-neshcho-mnogo-pritesnitelno-za-noshchite-na-zemyata_news559916.html", "text": "\n Светлинното замърсяване през нощта се увеличава, показа анализ на спътникови данни от 2012 г. до 2016 г., съобщиха световните информационни агенции. \n За този период осветените площи на открито са се увеличили с около 2%. Като се има пред вид, че тогава масово навлизат в употреба светоизлъчващите диоди, които са с неуловима за спътниците синя светлина, светлинното замърсяване е нараснало повече. \n Увеличаването на светлината през нощта в развиващите се държави е много по-бързо, отколкото в богатите страни. С малко изключения то е наблюдавано в цяла Южна Америка, Африка, Азия. Показателите не са се променили за много малко държави, като Италия, Холандия, Испания, САЩ, но действителното увеличаване може да е маскирано от \"слепотата\" на сензорите за синята светлина на светоизлъчващите диоди. \n Площта на осветените райони е намаляла в Австралия заради пожарите и в засегнатите от война Сирия и Йемен. \n Светлинното замърсяване има екологически последици. То нарушава естествените биологични цикли, уточнява bTV. \n \"Освен че заплашва 30% от нощните гръбначни и повече от 60% от нощните безгръбначни, изкуствената светлина се отразява на растенията и микроорганизмите - каза екологът Франц Холкер от екипа. - Тя застрашава биоразнообразието заради промяна на нощните навици, като възпроизводството или миграционните модели\". \n Ръководителят на екипа Кристофър Киба от германския изследователски център по геонауки допълни, че изкуствената светлина също скрива звездите, които хората са гледали хилядолетия. \n Специалистите се надяваха, че с навлизането на по-ефикасните светоизлъчващи диоди потреблението на енергия по света ще намалее. Резултатите от изследването показват, че вместо това, използването на изкуствена светлина се увеличава, а с нея и потреблението на енергия. \n", "date": "2017.11.23", "title": "За 4 години спътниците засякоха нещо много притеснително за нощите на земята"}
{"url": "https://www.blitz.bg/lyubopitno/nauka-i-tekhnologii/novi-postizheniya-v-naukata-eto-kakvo-napravikha-ucheni-s-prvoto-klonirano-kuche_news559955.html", "text": "\n Корейски и американски учени са клонирали успешно първото клонирано куче Снупи. Снупи се роди през 2005 г. като клонинг на афганската хрътка Таи. Той е живял като обикновено куче в университета на създателите си в Сеул. Когато е бил на пет години, от него са взели стволови клетки, за да го клонират. Така са се родили трите му клонинга, които сега са на седем години и изглеждат съвсем здрави, пише \" \". \nОт имплантираните 94 ембриона на клонинги на Снупи са се получили само четири успешни бременности. Едното от кученцата обаче е починало малко след раждането от необяснима диария. Останалите три са оцелели. \nСнупи живее 10 години, като умира от рак като Таи, но от различен вид. Той не е имал сериозни здравни проблеми, преди да се разболее от рак. \nЦелта на експеримента е да бъде научено повече за жизнеспособността на клонираните животни. Въпреки досегашните изследвания, специалистите не са сигурни за честотата на вродените увреждания сред тях или дали живеят по-кратко от обикновените животни. \nУчените от Националния университет в Сеул, университета в Мичиган и университета на Илинойс в Урбана-Кемпейн ще продължат да наблюдават и изследват второто поколение клонирани кучета. Тъй като и Тай, и Снупи са имали рак, ре-клонингите могат да дадат интересна информация за развиването на болестта.\n", "date": "2017.11.23", "title": "Нови постижения в науката! Ето какво направиха учени с първото клонирано куче"}
{"url": "https://www.blitz.bg/svyat/8-kshchi-kdeto-sa-zhiveli-znamenitosti-a-dnes-nikoy-ne-gi-iska-snimki_news559947.html", "text": "\n Макар да изглежда, че връзката със знаменитост ще помогне за по-бързата продажба на имот, това невинаги е вярно. Според компанията Redfin, къщи, притежавани от звезди, престояват с 36 дни повече на пазара от останалите и обикновено се продават за по-малко пари от първоначално исканата от собственика сума. \n Причината може да е, че тези къщи имат цена, която само хора със заплащане на знаменитости могат да си позволят, или просто защото притегателната сила на звездата не е толкова голяма, колкото изглежда. \n Имението на 50 Сент в Кънектикът \n  \n \n 50 Сент за първи път обяви за продажба дома си от 4 645 кв. м във Фармингтън, щата Кънектикът, на цена от 18.5 млн. долара през 2015 г. През есента на същата година той намали значително цената до 8.5 млн. долара. \n Рапърът отново свали цената - този път на 5.99 млн. долара, през 2016 г. и оттогава тя е непроменена. \nКъщата е изключителна с „21 спални, 25 бани, вътрешен басейн и сауна, голям нощен клуб, вътрешен двор, няколко игрални зали, зелен киносалон, звукозаписно студио“ и още много други глезотии, се казва в обявата на агенцията за недвижими имоти Douglas Elliman. \n Имението на Мат Лауър в Саг Харбър \n  \n \n Мат Лауър не успява да продаде дома си в Хемптънс. Първоначално той го обяви за продажба през юли 2016 г. на цена от 17.995 млн. долара. След това намали цената с 1 млн. долара през септември същата година, а сега иска 14.9 млн. долара. \n Къщата с площ от 743 кв. м разполага и с прилежащ терен от 25 акра. Тя е построена в удивителен традиционен стил с голямо пространство за забавление на гостите и басейн в задния двор, край който да се излежават. \n Имението на Стив Коен в небесата \nМилиардерът Стив Коен търси купувач за къщата си в Манхатън от 2013 г. Тя е предлагана на различни цени: 115 млн. долара, 98 млн. долара, 82 млн. долара, 79 млн. долара, 72 млн. долара, 67.5 млн. долара и сега 57.5 млн. долара. \n Имението с площ от 836 кв. м разполага с пет спални и шест бани. Коен е запален колекционер на картини и в дома му се намира галерия, където може да излага творбите, които притежава. \n Имението в покрайнините на Чикаго на Майкъл Джордан \n  \n \n Майкъл Джордан обяви къщата си в Хайленд Парк, щата Илинойс, за продажба на цена от близо 29 млн. долара през 2012 г. Пет години по-късно многократното намаляване на цената не помогна за намирането на купувач. \n В момента продажната й цена е почти наполовина на първоначалната – 14.885 млн. долара. Къщата разполага с домашен театър, първокласна тренировъчна зала и масивни порти, върху които е изписано числото 23 (номера на фланелката му като активен състезател по баскетбол – бел. ред.). \n Къщата в Трибека на Алън Уилзиг \n  \n \n Въпреки че не е знаменитост в традиционния смисъл на думата, Алън Уилзиг е предприемач и полупрофесионален автомобилен състезател, който е вдъхновението от реалния живот за герой във филма „Вълка от Уолстрийт“. \n Той също опитва да продаде къщата си в Ню Йорк от години. Тя се е появявала периодично на пазара с различни брокери и на различни цени. \nПървоначално беше обявена за продажба за сумата от 44 млн. долара през 2014 г., но през октомври тази година цената беше намалена на 18.75 млн. долара. \n Лятната къща на семейство Обама \n  \n \n Президентът Обама и семейството му обявиха, че отдават под наем просторното имение с площ от 650 кв. м в Мартас Винярд за цялото лято през 2013 г., но това не улесни продажбата на къщата. \n Сега ще е малко по-евтино да живеете като първото семейство на САЩ през цялата година. Къщата беше обявена за продажба през 2015 г. за 22.5 млн. долара, само три месеца по-късно цената й вече беше намалена с 15%. \n Сега, две години по-късно, все още се продава на още по-ниската цена от 17.75 млн. долара. \n Замъкът на Тръмп на остров Сейнт Мартен \n  \n \n Луксозното имение Сейнт Мартен на президента Доналд Тръмп, който той притежава чрез двете компании Excel Venture I LLC и Excel Venture Corp I, беше обявено за продажба за 28 млн. долара през май. То е известно още като Замъка с палмовите дървета. \n По-късно цената му беше намалена с малко над 11 млн. долара, до 16.9 млн. долара през август. Тръмп обикновено отдава под наем карибското имение и обикновено печели между 100 000 долара и 1 млн. долара на година от него. \nПродажбата се осъществява с помощта на тръст, управляван от Доналд Тръмп-младши и ръководителя на Trump Organization Алън Вайселберг. \n Къщата оцеляла при урагана Ирма без съществени щети, за разлика от посвеместната разруха, нанесена на останалата част от остров Сейнт Мартен. \n Къщата на Томи Хилфигер в хотел  Plaza \n Къщата на два етажа с площ от 560 кв. м в хотел Plaza е предлагана няколко пъти за продажба от 2013 г. насам, когато модният дизайнер Томи Хилфигер и съпругата му Дий Оклепо първоначално поискаха цена от 80 млн. долара. \n По-късно тя беше свалена на 75 млн. долара, след това на 68.95 млн. долара, след това на 58.9 млн. долара, а през април беше изтеглена от пазара. Сега отново е обявена за продажба на цена от 50 млн. долара. \n Къщата се намира на 18-я и 19-я етаж на хотел Plaza и разполага с четири спални с изглед към Сентрал парк и Пето авеню. \nИзточник: \n", "date": "2017.11.23", "title": "8 къщи, където са живели знаменитости, а днес никой не ги иска (СНИМКИ)"}
{"url": "https://www.blitz.bg/layfstayl/shoubiznes/senzatsionno-preslava-progovori-za-bebeto-ot-pavel-i-se-zareche-da_news559901.html", "text": "\n Преслава категорично отрече слуховете, че е бременна.  . Тъй като доскоро певицата бе анорексично слаба, веднага плъзнаха съмнения, че  . \n„Не съм бременна, засега. В случая признавам вината си – а тя е, че покрай невероятните умения на Павел в кухнята хапвам повечко. Глези ме всяка вечер с такива вкуснотии, че не мога да устоя“, заяви Преслава, цитирана от в. „Уикенд“. \nТя допълва, че си взима бележка и обещава да се ограничава с храненето и да тренира по-усърдно. Павел страшно я харесвал да е по-сочна. \nСпоред запознати за месец и половина тя е качила 7 килограма, които веднага са се лепнали за коремчето и дупето й. При последната си медийна изява пък откровено разказа за приказката, както я нарече, в която в момента живее. \n„В годините съм си патила много точно от тази популярност. Държа на този човек и искам по някакъв начин да не се влияем от подобни писания, защото малко или много, каквото и психика да имаш, всеки може да се разклати от някакви статии, които биха те наранили“, споделя Преслава. Тя не крие, че се е чувствала самотна преди да срещне Павел. \n \n", "date": "2017.11.23", "title": "Сензационно! Преслава проговори за бебето от Павел и се зарече да…"}
{"url": "https://www.blitz.bg/daydzhest/v-tozi-germanski-grad-kshchite-sa-napraveni-ot-diamanti-snimki_news559910.html", "text": "\n Докато се изкачвате по тясното стълбище на готическата църковна кула в Ньордлинген, Германия, износените каменни стъпала сякаш блестят на слънцето, внасяйки неочаквани снопове светлина в мрачното, сиво изкачване до върха. \n „Причината е, че целият град е направен от камъка зювит, който е осеян с малки диаманти“, казва пред ВВС пазачът на кулата Хорст Ленер. „За щастие, те са много, много малки, в противен случай кулата отдавна щеше да бъде срината“, шегува се Ленер и широка усмивка се разлива на лицето му. \n Макар и закачливи, думите на Ленер са истина. По време на строежа на града, който се споменава за първи път в документи от IX век сл. Хр., местните жители не осъзнавали, че в камъка, който използвали, имало милиони малки диаманти с невиждана концентрация на друго място в света. \n Когато погледнете заспалия баварски град от върха на кулата, той изглежда изключително спокоен. Но катастрофално и извънземно събитие, удар от астероид преди 15 милиона години, води до странната реалност Ньордлинген да се превърне в диамантения град в Германия. \n Пътувайки със скорост от 25 км в секунда, широкият един километър астероид се разбил на земята с такава сила, че създал кратер с широчина 26 км, в който се намира градът. \nТой подложил най-долния пласт на земята на толкова интензивна топлина и натиск, че въглеродът там се превърнал почти мигновено в малки диаманти с диаметър от едва 0.2 мм. Те едва се виждат с просто око. \n Без да знаят, че камъкът зювит е обсипан с диаманти, местните жители издигнали сгради, като използвали почти изцяло него. Така Ньордлинген се превърнал в град, който няма равен на Земята. \n „Всичко в границите на града е направено от скалата, получена вследствие на удара на астероида“, казва жителката на града Росвита Фейл. \n Още по-странното е, че жителите на Ньордлинген научили едва наскоро произхода на кратера си. Без да обръщат особено внимание на факта, че качеството на домовете им се влошава, местните жители смятали, че градът им е построен в кратера на изгаснал вулкан. \n Но американските геолози Юджийн Шумейкър и Едуар Чао посетили Ньордлинген през 60-те години на миналия век и забелязали, че кратерът не отговаря на точните критерии за вулкан. \nТе пристигнали в града, за да тестват собствената си хипотеза, че земята е придобила формата си вследствие на въздействие отгоре, а не отдолу. \n Учените не се нуждаели от много време, за да докажат, че теорията им е вярна. Трябвало само да инспектират стената на църквата в Ньордлинген, за да открият малките скъпоценни камъни. \n „В учебниците пишеше, че земята е такава, каквато е заради вулкан. Впоследствие беше установено, че е получена заради удара от астероид и трябваше да променят всички учебници“, спомня си Фейл. \n Малко след първото посещение на Шумейкър и Чао в Ньордлинген местни геолози установили, че стените и сградите на града съдържат около 72 000 тона с диаманти. Макар че зювит има и в други части на света вследствие на сходен удар, никъде концентрацията на скъпоценни камъни не е толкова голяма. \n „Това е уникално“, казва д-р Щефан Гьолц, геолог и директор на музея RiesKrater. Той се помещава в хамбар от XVI век и служителите му разказват на посетителите как разбилият се астероид е оформил бъдещето на града. \nВ шестте изложбени зали стъклените витрини са пълни с парченца метеорит и, разбира се, зювит. \n „В някои части на света този вид материали, получени вследствие на удар от астероид, се използват за строежа на сгради, но не в такова количество. Тук те са били използвани за строежа на целия град“, разказва Хьолц. \n Не само сградите отразяват събитието отпреди милиони години. От външната страна на стената иглолистни дървета и борове, като от „Джурасик парк“, растат по краищата на кратера, подхранвани от изключително плодородната почва, която някога е била дъното на солено езеро, образувано след разбиването на астероида. \n Хьолц разказва, че кратерът на Ньордлинген е толкова отличителен, че астронавти от Apollo 14 и Apollo 16 посетили в града при подготовката си за мисиите до Луната, за да разберат какви скали могат да открият в Космоса и кои трябва да върнат на Земята. \n „Все още пристигат посетители от НАСА и астронавти от Европейската космическа агенция бяха тук само преди две седмици“, казва гордо Хьолц. В зала на приземния етаж на музея е изложена лунна скала, сувенир от една от космическите мисии Apollo. \n Въпреки всичко, мнозина от жителите на града са безразлични към милионите малки диаманти, които ги заобикалят. „Виждаме ги всеки ден, за нас това не е нищо специално“, споделя жителка на града. \n Идеята, че хората няма да бъдат пленени от уникалната геология и история е чужда на Хьолц, който се преселил в Ньордлинген от Мюнхен. „Те не смятат, че това е интересно. Чудят се защо хората идват тук на посещение“, казва горчиво Хьолц. \n Подобно на лунния камък, той смята Ньордлинген за изключителен. „Фактът е, че всичко в града е свързано с това събитие преди милиони години. То може да е останало в миналото, но го виждаме и до днес. Настоящето е продукт на миналото“, казва Хьолц. \n", "date": "2017.11.23", "title": "В този германски град къщите са направени от диаманти (СНИМКИ)"}
{"url": "https://www.blitz.bg/svyat/tova-e-nay-skpiyat-rekvizit-ot-film-snimki_news559883.html", "text": "\n Роботът Роби от научната фантастика „Забранената планета“ се превърна в най-скъпия рекзивит от класически филм, след като беше продаден за 5.3 млн. долара, пише New York Post. \n Двуметровият робот беше звездата във филма от 1956 г. и едно от най-запомнящите се творения в научната фантастика. Той е слугата на д-р Морбиус на планетата Алтаир IV, известна като „Забранената планета“. Роботът има метални нокти, куполообразна глава и говори 188 езика. \n Той беше продаден от Bonhams New York за рекордната сума от 5.375.000 долара по време на търга „TCM представя...извън този свят!“. Роботът Роби подобри предишния рекорд от 4 млн. долара, платени през 2013 г. за статуетката „Малтийски сокол“ от едноименната кино класика. \n Роби надмина и сумата, платена за бялата рокля, която Мерилин Монро носи във филма „Проклетите седем години“, продадена за 4.6 млн. долара през 2011 г. Оригиналният Батмобил от 1966 г. пък беше продаден за същата сума през 2013 г. \n „Това е извънземен резултат за един от най-обичаните реквизити в историята на киното“, казва д-р Катрин Уилямсън, директор на отдел „Реквизити от шоубизнеса“ в Bonhams. „Роботът Роби е един от символите на американската култура, които са закодирани в нашето ДНК“, допълни тя. \n „Щастливи сме за консигнанта Уилям Малоун, който се грижи за Роби толкова много години, и сме развълнувани, че толкова много почитатели на Роби се възползваха от уникалната възможност да го видят в Bonhams“, каза още Уилямсън. \n  \n \n Филмът „Забранената планета“ е основан на пиесата от Шекспир „Бурята“, а действието се развива през 2257 г. Историята разказва за екипаж на космически кораб, оглавяван от Лесли Нилсън, който изследва тишината на планета, населявана от учени. \n Изследователите откриват, че всички, с изключение на д-р Марбиус и дъщеря му Алтаира, са били убити от чудовище, които обитава планетата. \n Роботът Роби, който е слуга на д-р Морбиус, е програмиран да се подчинява на „Трите закона на роботиката“ – да не наранява хора, да изпълнява нарежданията на хората и да защитава собственото си съществуване, ако това не противоречи на първите три закона. \n Напълно функционалният реквизит е раздробен на три части – главата, торса и краката. Наред с Роби, лотът включваше още Jeep, каран на Алтаир IV, помощния контролен панел и и оригиналната кутия на MGM. \n Роботът Роби струва цяло състояние на  кино студиото MGM и след края на снимките на филма не е поставен в стаята за реквизити. Вместо това той тръгва на турне, като се появява в „Зоната на здрача“, „Мъжът от U.N.C.L.E.” и телевизионната поредица „Морк и Минди“. \n „Удивен съм от резултата, но също съм и тъжен, че се разделям с него. Време е обаче Роби да намери място, където да бъде изложен, и човек, който да се грижи за него. Разбира се, мястото му ще остане празно в моята къща и в сърцето ми“, казва Уилям Малоун, кинорежисьор, колекционер и предишен собственик на Роби. \nИзточник:  \n", "date": "2017.11.23", "title": "Това е най-скъпият реквизит от филм (СНИМКИ)"}
{"url": "https://www.blitz.bg/svyat/rumniya-pred-politicheska-kriza-pravitelstvoto-preodolya-vot-na-nedoverie-no_news559893.html", "text": "\n Румънското правителство оцеля след вот на недоверие. Докато се състоя обсъждането, пред сградата на румънския парламент се събраха 5000 души на протест, съобщава Нова телевизия.  \n В началото на седмицат прокурор за борба с корупцията в Румъния замрази всички лични авоари на лидера на управляващата партия на стойност повече от 32 милиона долара. Срещу социалдемократа Ливиу Драгня тече разследване по подозрение за злоупотреба с обществени средства. \n Има съмнения, че той е организирал престъпна група, която източвала огромни суми от държавни проекти, част от които са финансирани от европейските фондове. \n Драгня отрича всички обвинения, но въпреки това опозиционните партии поискаха той да подаде оставка като председател на долната камара на парламента. \n", "date": "2017.11.23", "title": "Румъния пред политическа криза, правителството преодоля вот на недоверие, но..."}
{"url": "https://www.blitz.bg/lyubopitno/vizhte-totalniya-proval-na-krasavitsite-na-victorias-secret-v-shankhay-snimkivideo-18_news559656.html", "text": "Ревютата на марката Victoria's Secret винаги са били ярки събития, които привличат вниманието на любителите на модата от цял свят. Красиви момичета, изискано бельо, бляскаво шоу - какво още искате? Естествено, както и другите събития с подобен мащаб, ревютата не минават без скандални инциденти. Така бе и със скорошното шоу в Шанхай.\n Шоуто на Victoria's Secret е наричано едно от най-очакваните за годината и то всеки път оправдава надеждите.   \n \n На подиума можеха да бъдат видени топ модели от цял свят: Жозефин Скривер, Лили Олдридж, Адриана Лима, Алессандра Амбросио, Сара Сампайо, Белла Хадид. Всъщност, На по-голямата сестра на последната бе отказана в последния ден китайска виза. Това се случи още с украинската Дария Хлистун. В шоуто не успя да участва и певицата Кейти Пери.     \n \n Да си кажем честно, Джиджи Хадид би могла да избегне тази участ, ако не бе нейна изцепка от февруари. Знаменитата моделка публикува в мрежата видео, на което тя държи бисквита във формата на Буда, а също копира и неговите дръпнати очи.   \n \n Китайците сметнаха това за обидно отношение към религиозния им символ. Джиджи трябваше да се извини, но времето назад не може да се върне.     \n \n Нямаше я и любимката на публиката Кендъл Дженър. Говори се, че за това е виновен договор с марката La Perla, която се смята за основен конкурент на Ангелите.   \n \n Всичките момичета блестяха, но в центъра на вниманието се оказа 27-годишната Лаис Рибейро, която излезе на сцената със \"Сутиена на Фантазиите\" на стойност два милиона долара. Почетна мисия.   \n И този път не се размина без конфузи. Оказва се, че този \"тоалет\" е по-евтин с един милион от миналогодишния сутиен.   \n \n  \n   \n  \n По време на шоуто всички се сбогуваха и с Алесандра Амброзио. Моделката повече няма да се разхожда с бельото на Victoria's Secret.  \n \n Шоуто ще се запомни и с това, че китайската моделка Минг Си падна. При това нейна колежка не я заобиколи, а се спря, за да ѝ помогне.   \n Превод и редакция: БЛИЦ \n", "date": "2017.11.23", "title": "Вижте тоталния провал на красавиците на Victoria's Secret в Шанхай (СНИМКИ/ВИДЕО 18+)"}
{"url": "https://www.blitz.bg/svyat/dshcheryata-na-obama-se-okaza-golyama-palavnitsa-natiska-se-ss-zagadchen-anglichanin-snimki_news559929.html", "text": "\n По-голямата дъщеря на американския президент Барак Обама Малия си прекарва изключително добре, докато следва в университета. Медиите я спипаха да целува непознат младеж в района на Харвард, където е приета да учи първа година.  \nБританският ежедневник DailyMail по-късно идентифицира „любовника” като Рори Фъргюсън, симпатичен и успешен студент от Великобритания. \nДвамата са заснети по време на университетски мач на американски футбол между Харвард и Йейл. \nСъщо като Малия Рори Фъргюсън е студент в Харвард, но е вече втора година там. \nТой е завършил престижен колеж във Великобритания - Rugby School, за който се говори, че е един от най-добрите, предназначен само за „избрани”. \nСемейството на Рори Фъргюсън също не е случайно. Баща му Чарлз е шеф на голям инвестиционен фонд и може да си позволи следването в престижния колеж, където се плаща по 42 500 долара на година. Преди да си заличи профила в Туитър, Рори споделя, че иска да последва кариерата на баща си в областта на финансите и инвестициите. Превод БЛИЦ \n \n", "date": "2017.11.23", "title": "Дъщерята на Обама се оказа голяма палавница! Натиска се със загадъчен англичанин (СНИМКИ)"}
{"url": "https://www.blitz.bg/svyat/govoritel-na-vms-na-arzhentina-v-rayona-na-izchezvaneto-na-podvodnitsata-proekhtya-moshchen-neyadren-vzriv_news559934.html", "text": "\n В района на изчезването на аржентинската подводница е проехтял мощен, неядрен взрив. Това заяви говорител на ВМС на Аржентина Енрике Балби на пресконференция. \n„Получихме информация за това, че е имало аномално, единично, кратко, мощно явление от неядрен характер, подобаващо се на взрив”, отбелязва Балби. \nПодводницата изчезна на 15 ноември. На борда й се намират 44 души екипаж. Запасът им от кислород е разчетен на шест дни. В издирването участват американски и британски военни, към тях се включиха също руски водолази и плавателния съд „Янтар”. \nМалко преди изчезването на подводницата, екипажът й съобщава за авария. \n„Издирването ще продължи дотогава, докато не се появят точни данни за местонахождението на подводницата и за нейната съдба”, съобщи още днес Енрике Балби. \n„Докато нямаме точни данни и други признаци, които могат да бъдат потвърдени, ще продължаваме с опитите си да намерим подводницата”, заяви той. Превод БЛИЦ \n", "date": "2017.11.23", "title": "Говорител на ВМС на Аржентина: В района на изчезването на подводницата проехтя мощен неядрен взрив"}
{"url": "https://www.blitz.bg/svyat/v-sochi-putin-otide-da-pomogne-na-erdogan-no-vmesto-tova-napravi-golyama-belya-video_news559925.html", "text": "\n Руският президент Владимир Путин събори стола на турския държавен глава Реджеп Ердоган, забелязаха руските медии. Те разпространиха любопитните кадри.   на която присъстваха двамата лидери, както и иранският президент Хасан Рохани. Основен акцент на разговорите им беше Сирия и начините да се сложи край на кръвопролитията.  \nСлед края на срещата Владимир Путин заяви, че  всички страни трябва да направят компромиси , за да има мир в страната, която от 2011 година насам е в гражданска война.  \nМилиони сирийци бяха убити или ранени при сраженията.  \nСлед изявлението си пред медиите Путин стана и се запъти към Ердоган, за да стисне ръката му.  \nРуският лидер се опита да помогне на Ердоган със стола му, но го събори.  \nКадрите бяха разпространени и в социалните мрежи.  \n  \n", "date": "2017.11.23", "title": "В Сочи: Путин отиде да помогне на Ердоган, но вместо това направи голяма беля (ВИДЕО)"}
{"url": "https://www.blitz.bg/layfstayl/shoubiznes/lsna-sumata-platena-pod-masata-za-koronata-na-tamara-tsirkt-pridobiva-grandiozni-izmereniya_news559857.html", "text": "Оказва се, че за короната на меко казано некрасивата столичанка Тамара Георгиева е платен рушвет от 25 000 лева. Парадоксално, но факт – 28-ото издание на уж най-престижния конкурс за красота у нас „Мис България”, организиран от агенцията на Ирина Папазова, се превърна в място за интриги и одумвания по адрес на роднини на кандидат красавици, които се надпреварват да цакат пачки, за да може „гарджето” им да начеше нечие роднинско свръх его, твърди \"Уикенд\".\nТака бляскавата церемония в „Рейнбоу плаза”, която събра 20 участнички от страната, се превърна в арена на суетата на 20 ноември. Възмутителното е, че  никой от професионално жури, в което се включиха и 5 бивши носителки на короната - Наталия Гуркова, Елена Ангелова, Антония Петрова, Марина Войкова и Габриела Кирова, модният ас проф. Любомир Стойков, шоуменът Иво Танев, Мария Бонева и политичката-диетолог Петя Раева не е гласувал за Тамара Георгиева. \nПетя Раева също призна, че не е гласувала за Тамара и е озадачена от избора й. Самите бивши носителки на титлата масово са дали вота си за чаровната бургазлийка Йовита, но мнението им очевидно не е било зачетено от организаторите. \n  \nМомичето от Бургас е била първа във всички листове при гласуването,  За съжаление, той не е снимал листата с имената и оценките от етични съображения, за което съжалява. \n  \nВъпреки това модната дизайнерка убедително спечелила първото място, а за нейни подгласнички са бяха обявени бургазлийката Йовита Георгиева, която се занимава със спортни танци, и студентката по българска филология Габриела Топалова от Пловдив. \n  \n Журито на „Мис България 2017” е било изправено пред ситуацията да избира фиктивно красавица, без да подозира, че нещата се наредени, а победителката - известна още преди шоуто. Самата Тамара казва: \n  \n„Никой не ме пита аз каква съм, какво мисля, какво чувствам, какво искам, с какво се занимавам, какво харесвам…Всички ме плюят, без да ме познават. А аз съм жена, след която мъжете се обръщат. Значи, правя впечатление. Дори и да не съм толкова красива, колкото им се иска на хората, ще им кажа, че имам добро сърце и не падам на нивото им да обиждам”, лаконично обясни тя. \nДългобедрената миска, която безпощадните хорски коментари сринаха със земята.  \n  \nАко се вярва на мълвата, изборът на Тамара за №1 е струвало едва 25 000 лева. Цената е направо смешна, като се има предвид, че преди години родителите на Антония Петрова се бръкнаха с 40 000, за да бъде чадото им коронясано за „Мис България 2009”. Мълви се, че парите са предадени чрез посредник на организаторката Ирина Папазова. \n  \nСпоред мълвата, бродеща зад кулисите на конкурса, основна роля за избирането на Тамара за Мис България 2017 играе нейната кандидат-свекърва – родопчанката Катя Роуз, която също е носител на титла за хубавици. Тя нашумя и с прякора си Царицата на фотошопа, защото умело борави с модерните компютърни програми. За минути може така да обработи кадрите, че ще й завидят дори специалистите. \nКатя живее в „Драгалевци” в тузарска къща и на широка нога. \n  \nМестните разправят, че двамата се залюбили от раз. Няколко месеца били гаджета, а след това се разписали в гражданското. И понеже новозеландецът печелил добре, купили парцела в „Драгалевци”, където на по-късен етап устроили живота си. \nРичи Роуз е съдружник във фирмата за преработка на руди „Дънди Прешъс Металс”. Той печели милиони и се предполага, че за него  не е проблем да извади 25 000 лева. Освен това семейството винаги намира начин да са отблагодари на верните си приятели. За такива се смятат няколко модни и светски експерти, често гастролиращи по телевизиите. Именно на тях фамилията Роуз разчита, че ще опънат брониран медиен чадър над кандидат-снахата, отбелязва \"Уикенд\". \nИдеята тя да участва в конкурса също е на Катя. Дамата си поставила за цел всички жени в къщата в „Драгалевци” да бъдат миски, да са известни с красотата си. \n  \nКатя Роуз е описвана като изключително амбициозна жена. Тя е носителка на титлата „Мисис България Европейски съюз 2011”, която печели с надпревара с още 200 омъжени красавици от цялата страна.\n", "date": "2017.11.23", "title": "Лъсна сумата, платена под масата за короната на Тамара, циркът придобива грандиозни измерения!"}
{"url": "https://www.blitz.bg/obshtestvo/the-new-york-times-evropa-prinuzhdava-blgariya-da-priznae-brakovete-mezhdu-geyove_news559855.html", "text": "Европейският съд по правата на човека може да принуди България да признае еднополовите бракове, съобщава The New York Times. Съдът разглежда въпроса за признаване на гей браковете в страните от ЕС, където те не са разрешени, след като Конституционният съд на Румъния е поискал да се произнесе по съдебно дело, заведено от двама мъже, които искат сключеният помежду им брак им да бъде признат от румънските власти.\nРумънският адвокат Юстина Йонеску заявява пред Европейския съд по правата на човека, че бракът между двамата трябва да бъде признат въз основа на принципа за свободно движение в ЕС. „Уверени сме в мъдростта на съдиите от Европейския съд и се надяваме, че те ще вземат решение в наша полза и ще сложат край на несправедливостта в Румъния“, каза Адриан Коман, който от 2012 г. насам води съдебни битки за това брачният му съюз с американеца Клайбърн Робърт Хамилтън да бъде признат от румънските власти. \nПредставители от Румъния, Унгария, Полша и Латвия обаче заявиха на слушанията в Люксембург, че не желаят терминът „съпруг/съпруга“ да се отнася към еднополови съюзи. Според представители на Европейската комисия, еднополовите бракове или гражданските партньорства се признават в 22 от 28 страни - членки на ЕС. Румъния, Полша, Словакия, България, Литва и Латвия към момента не предоставят правна защита за еднополовите съюзи.\n", "date": "2017.11.23", "title": "The New York Times: Европа принуждава България да признае браковете между гейове"}
{"url": "https://www.blitz.bg/svyat/gnyav-v-sashch-zaradi-mnogokratno-iznasilvana-mlada-zhena-koyato-ubi-svoya-nasilnik-i-vliza-v-zatvora-za-16-godini_news559860.html", "text": "Синтоя Браун е на 28 години. Наскоро е завършила колеж и смята да продължи с образованието си. Макар и от затвора. Защото получава доживотна присъда на 16 години. За убийството на човека, който я е изнасилил. Случаят на Синтоя разгневи гражданското общество в Щатите, където темата за сексуалното насилие става все по-болезнена, пише Вести бг.\n \n Този случай взриви Щатите и предизвиква вълна от масови възмущения, в които вече се намесиха и холивудски звезди от ранга на Риана и Лана Дел Рей. \n Какво се случва в Тенеси? \n Южният щат Тенеси е печално известен със секс-трафика на деца и с детското робство. Понякога цели поколения жени са жертви на подобен тип насилие. \n Случаят със Синтоя Браун не е по-различен. Още в ранните си тийнейджърски години тя става жертва на сводник, бивш военен, който разполага с доста солиден брой лични оръжия. И не се страхува да я заплаши, че ако не изпълнява каквото й каже, ще ги използва. \n \n Момичето казва, че се е страхувало за живота си. \n Как се стига дотук? \n На 16 години Синтоя бяга от къщи и попада при 24-годишен мъж, с когото започва да живее. Поради липса на пари обаче той започва да я продава на други мъже, да я бие, дрогира и заплашва. Той я дава за по-дълго „ползване“ на Джони Алън. Джони заплашва Синтоя, че ще я застреля, ако не върши, каквото й каже. По думите на момичето тя решава да действа първа и вместо да изчака, за да види какво ще й се случи, тя взима пистолета му и го застрелва първа. Той умира на място.  \n Така момичето попада в затвора и започва да чака присъдата си. Междувременно завършва колеж в затвора и продължава с образованието си. Работи като консултант на тийнейджъри, попаднали зад решетките. \n Историята й става популярна и американската телевизия FOX прави документален филм за живота й. Благодарение на него законодателството в Тенеси се променя. Една от най-важните поправки на закона е, че лицата под 18-годишна възраст не могат да бъдат съдени за проституция, а се разглеждат като жертви на трафик. За съжаление присъдата на Синтоя е със задна дата.  \n Към момента тя излежава присъда за доживотен затвор. Тъй като обаче престъплението е било извършено, докато тя е била тийнейджърка, законът й дава право отново да поиска замяна, след като излежи... 51 години! \n Това решение на съда в Тенеси взриви обществото в Щатите. Реакциите в социалните мрежи не закъсняха. Риана беше една от първите, които поискаха справедливост за момичето, което е било системно бито и изнасилвано: \n \n Към нея се включиха още Лана Дел Рей, Кара Делевин, а Ким Кардашиян заяви, че нейните адвокати поемат случая на Синтоя: \n \n Организирана е петиция в защита на момичето, която е подписана от над 140 000 души, а до снощи хаштагът  #FreeSyntoiaBrown  е разпространен над 25 000 пъти само в Instagram. \n Потребителите на социалните мрежи задават въпроси към правосъдната система на Щатите. Като например защо човек, който е признат за виновен в изнасилване, получава шест месеца условна присъда, а момиче, което иска да се защити от изнасилване, получава доживотна присъда. \n \n", "date": "2017.11.23", "title": "Гняв в САЩ заради многократно изнасилвана млада жена, която уби своя насилник и влиза в затвора за 16 години"}
{"url": "https://www.blitz.bg/svyat/zverstvoto-na-veka-rumnska-seks-robinya-na-italianets-yade-10-godini-izprazhneniyata-si-okovana-vv-verigi-i-rodi-dve-detsa-ot-izverga-reportazh-18_news559806.html", "text": "Сценарий като във филм на ужасите, но за съжаление е истинска история. История, която спокойно може да кандидатства за зверството на века. 29-годишна румънка живяла като секс робиня в дома на италианеца Алоизио Франческо Розарио Джордано над 10 години. Всъщност едва ли може да бъде наречен живот, пише \"Кориере дела сера\", цитиран от \"Монитор\".\nДжордано пукал редовно главата на превърнатата в пленница жена, после зашивал зейналата рана с рибарско влакно. Ако се пък жалвала, че е гладна, извергът й давал да яде нейните собствени изпражнения, пазени надлежно в кофа. За лукс в нейното меню били останалите от трапезата му хранителни отпадъци. Насилвал я редовно, дори когато нещастната жена била бременна със заченатите от него две деца – момченце и момиченце, сега съответно на 9 и 3 годинки. \nА за да не би случайно секс робинята му да избяга, Алоизио я бил оковал във верига, здраво занитена в забита в циментираната в пода метална скоба. \nУжасът се разиграва в намиращия се в Южна Италия град Катандзаро. Неговата кореспондентка Фиоренца Сарцанини разказва как преди няколко дни патрул от местни карабинери спрял за рутинна проверка триколка, карана от 52-годишния Алоизио. Полицаите били потресени от окаяния вид на возеното в нея момченце. \nКогато те попитали мъжа защо детето е толкова слабо и мръсно, той нищо не отговорил, а само загледал встрани – поведение, което се сторило подозрително на блюстителите на реда. Униформените настояли мъжът да ги заведе в жилището си, а той пък започнал да шикалкави, че нямал постоянен дом и че живеел където му падне. След щателно изследване на зоната, от която идвал обаче не след дълго се озовали пред вкопана в земята барака, изградена от тенекии и отпадъчни строителни материали. \n\"Преди да влязат военизираните полицаи трябвало да надянат предпазни маски – смрадта, идващата от натрупаната вътре безразборно покъщнина, била неописуема\", пише Сарцанини. \nМежду бидони със застояла вода, кофи за екскременти и покрито с картон легло, карабинерите открили прикованата към скобата в земята румънка. Тя била покрита само с едно старо одеяло, под него се виждали безброй синини, била мръсна и слаба, а покрай нея плачело от глад момиченцето й, облечено единствено в прокъсано потниче. \nЖената все пак намерила сили да разкаже на карабинерите, че била гледачка на починалата съпруга на Алоизио, като след нейната смърт той поискал да остане при него, но тя му отказала. Озверен, той я превърнал в секс робиня, принуждавайки я да живее по-лошо от животно вече 10 години, без достъп до света извън бараката, като през последните 12 месеца дори не се била къпала. \nА двете си деца родила пак там, сред бидоните с мръсна вода и кофите за ходене по нужда, без каквато и да било медицинска помощ. \nСлучаят е поет от прокурора Салваторе Курчо, който заяви пред медиите, че подобен ужасяващ случай не е имал в своята кариера. Той разпореди извергът Салваторе да бъде задържан за семейно малтретиране и многократно и жестоко сексуално насилие. Румънката и нейните две дечица са поети от социалните служби. \n \n", "date": "2017.11.23", "title": "Зверството на века: Румънска секс робиня на италианец яде 10 години изпражненията си, окована във вериги, и роди две деца от изверга (РЕПОРТАЖ 18+)"}
{"url": "https://www.blitz.bg/stsena/svetovnoizvestniyat-aktor-dzherard-btlr-osinovi-domashen-lyubimets-ot-blgariya-snimka_news559865.html", "text": "Ирландският актьор Джерард Бътлър осинови българско бездомно кученце. Той се похвали със снимка в „Инстаграм”, съобщава bTV.\n На селфито Бътлър е прегърнал новия си домашен любимец, който е открил да се скита в планински район у нас. Актьорът беше тук, за да снима един от последните си филми. \n \n „Благодарен съм за новото кученце в живота ми. Тя беше бездомна, докато снимах в България. Открадна сърцето ми”, пише под снимката. \n Снимката с българското кученце доведе до спекулации, че 48-годишният актьор се подготвя да създаде семейство. \n", "date": "2017.11.23", "title": "Световноизвестният актьор Джерард Бътлър осинови домашен любимец от България (СНИМКА)"}
{"url": "https://www.blitz.bg/analizi-i-komentari/shchaynmayer-vzima-sdbata-na-merkel-v-svoi-rtse-kakvo-predstoi_news559867.html", "text": "След провала на предварителните консултации за съставянето на нова управляваща коалиция с участието на консерваторите, либералите и „зелените“ Ангела Меркел, която продължава да изпълнява функциите на канцлер, има само една възможност за създаване на правителство на мнозинството – със социалдемократите. Но лидерите на Германската социалдемократическа партия отказват да възобновят съществуващата преди изборите от 24 септември правителствена коалиция с консерваторите, пише Никита Жолквер от Дойче веле, цитиран от БГНЕС.\nОстават два варианта: или повторни избори, или правителство на малцинството. И в единия, и в другия случай ключова роля ще играе федералният президент. Този пост в настоящия момент се заема от бившия външен министър Франк-Валтер Щайнмайер. Звездният час на германския държавен глава няма властови пълномощия в нормална политическа ситуация. \nПрезидентът е задължен да бъде надпартиен, да изпълнява основно церемониални функции, да подписва приетите от парламента закони, да обикаля света и да произнася речи. Желателно е да са умни и не много скучни. А също така той приема оставката и назначава канцлера и министрите, но това е чиста формалност. Преди това канцлерът се избира – по предложение на президента – с абсолютно мнозинство от Бундестага. \nПрез всичките 70 години, през които съществува Федералната република, това гласуване се е провеждало, след като представителите на партиите, спечелили най-много гласове на изборите, са постигали споразумение за съставяне на правителство с някой от предишните си съперници, което е осигурявало парламентарното мнозинство. \nСъответно и президентът е предлагал на Бундестага именно тази кандидатура за глава на правителството. В германската Конституция е предвиден следният момент: федералният президент променя своята церемониална и представителна роля с политически съзидателна – когато кандидатът за канцлер е заплашен да не бъде избран от Бундестага. И този момент настъпи. За двата месеца, които изминаха след парламентарните избори, Ангела Меркел така и не успя да се споразумее с потенциалните си партньори за бъдеща управляваща коалиция. Следователно тя няма парламентарно мнозинство и няма шансове отново да бъде избрана за канцлер. \nВ тази ситуация – уникална за ФРГ – именно президентът ще трябва да намери изход от политическата криза. Как да се разпусне Бундестагът? Новите избори са най-предпочитаният вариант от гледна точка на представените в парламента партии. За целта, обаче, трябва да се разпусне току-що избраният 19-и Бундестаг. \nСамите депутати нямат това право, това е право само на президента. Но за да се възползва от него държавният глава, както това се изисква по Конституция, трябва да изчака неизбирането на канцлера с абсолютно мнозинство. Т.е. Щайнмайер трябва първоначално да предложи на депутатите кандидатурата на Меркел, която очаквано няма да получи повече от половината гласове по време на двата тура. Следва още един етап. В течение на две седмици депутатите имат възможност да намерят алтернативен кандидат за канцлер и да го изберат с абсолютно мнозинство на първия или втория тур. На третия е достатъчно обикновено мнозинство. И тогава в течение на 7 дни президентът трябва да реши: дали да назначи този кандидат за канцлер, или да разпусне Бундестага. Настъпи звездният час на Щайнмайер. \nПървият вариант би означавал идването на власт на правителство на малцинството, а вторият – предсрочни парламентарни избори. И двата крият сериозни политически рискове. Нито един от предшествениците на Щайнмайер не се е оказвал пред такъв избор. Към кой от двата варианта клони настоящият президент? Вървете, канцлер Меркел, съставете правителство! Мнозина в Германия очакваха отговора на този въпрос след посещението на Меркел в двореца Белвю, което се състоя на 20 ноември. Щайнмайер избра трети вариант. В кратко изявление след разговора с Меркел той доста остро критикува неспособността на представените в Бундестага партии да съставят кабинет. \n„Този, който по време на избори се стреми към политическа отговорност, не трябва да се учудва, когато тя се окаже в ръцете му“, подчерта държавният глава. Мандатът, получен от избирателите за съставяне на правителство, не трябва просто така да се вземе и да се върне и отново да се отиде на избори, смята Щайнмайер. Фактически Щайнмайер възобнови даденото по-рано поръчение на Меркел да състави работещо правителство. Той самият смята да съдейства за това. \n„В близките дни ще разговарям с председателите на партиите, участващи в предишните консултации, но и с лидерите на тези, в чиито програми има точки на съприкосновение, които не изключват създаването на коалиция“, обеща президентът. \nС влезлите за пръв път десни популисти от „Алтернатива за Германия“ нито президентът, нито останалите парламентарни партии  желаят да имат работа. На 21 ноември Щайнмайер разговаря с лидерите на „зелените“ и либералите, а на 23 ноември смята да се срещне с председателя на ГСДП. Ако някой има шанс да убеди заинатилия се председател на социалдемократите Мартин Шулц или някой от другите партийни лидери, то това е именно президентът на ФРГ. Меркел напуска с празни ръце двореца Белвю.  \nЩайнмайер е изкусен политик и дипломат, познаващ, за разлика от много свои предшественици, берлинската политическа кухня като своя. Той е ръководил администрацията на федералния канцлер, оглавявал е парламентарната група на социалдемократите, самият е бил кандидат за канцлер от ГСДП, а на поста министър на външните работи е придобил голям опит в търсенето на компромисни решения, например, по време на преговорите в „нормандски формат“. \nАнгела Меркел се съгласи с издигането на социалдемократа Щайнмайер за поста федерален президент през пролетта на тази година, най-вероятно, защото не успя да намери достоен консервативен кандидат. Сега берлинските журналисти наричат ирония ситуацията, при която именно от Щайнмайер, който по-рано е губел парламентарни избори от Меркел, зависи до голяма степен дали тя ще остане още четири години канцлер или не. \n", "date": "2017.11.23", "title": "Щайнмайер взима съдбата на Меркел в свои ръце! Какво предстои?"}
{"url": "https://www.blitz.bg/layfstayl/skorost/subaru-pokaza-nov-zvyar-snimka_news559872.html", "text": "Компанията Subaru показа второ официално изображение на новия си кросоувър със 7 места, който ще получи името Ascent. Премиерата на модела ще се състои на 28 ноември по време на автосалона в Лос Анджелис.\nЯпонският производител описва колата с три реда седалки като \"универсален и високопроходим автомобил за голямо семейство\". По този начин Ascent спокойно може да бъде определен като идеологически приемник на модела Tribeca. \nАко се съди по снимката, на външен вид кросоувърът почти изцяло ще повтаря концептуални модел, показан тази пролет на изложението в Ню Йорк. Очаква се серийната версия да запази размерите на прототипа – дължина от 5049 мм, широчина – 1989 мм и височина – 1839 мм. \nПо предварителни данни, в гамата двигатели на новото Subaru Ascent ще бъде включен бензинов турбомотор с обем 2,4 литра,чиято мощност ще бъде в рамките на 250 к.с. \nПроизводството на модела стартира през пролетта в завода на Subaru в Лафайет, щата Индиана. Като основни конкуренти на Ascent на американския пазар се посочват Toyota Highlander, Honda Pilot и Infiniti QX60. Източник: dnes.bg \n \n", "date": "2017.11.23", "title": "Subaru показа нов звяр (СНИМКА)"}
{"url": "https://www.blitz.bg/svyat/vvs-na-sashch-sa-obideni-ot-povedenieto-na-ruskite-nevidimi-samoleti-v-siriya_news559770.html", "text": "Американските изтребители 5-о поколение F-22 Raptor не могат да следят движението на руските самолети Су-30С и Су-35 в небето над Сирия. Това съобщил за Aviation Week командирът на 95-а експедиционна изтребителна ескадрила, базирана в авиобазата Ал-Дафра в ОАЕ.\nНеназованият американски полковник разказал, че за пилотите на САЩ е неприятен сюрприз появяването на руски изтребители редом с американските. Колкото повече се свива обръчът около терористите, толкова по-често се случват такива ситуации. При това F-22 няма набор от сензори за идентификация на самолета нощем. \n  \nСпоред Aviation Week, самолетът безспорно е много силен, но в процеса на експлоатация се проявили и негови слаби места: несъвършенство на електрониката и малък запас от гориво. Освен това пилотите на Raptor се сблъскват и с някои други неудобства, например самолетът е лишен от възможност да обменя информация чрез тактическата система Link 16. Затова на пилотите се налага да описват по радиото „това, което виждат”. Друг проблем е липсата на нашлемна система за целеуказване. \n  \nОперацията в Сирия на свой ред показа, че скъпоструващото стелт-покритие на изтребителя прегаря на слънце и пясъкът му е враг. Затова през 2011 г. производството му е спряно след 166-ия екземпляр в полза на F-35. \n  \nRaptor „не вижда” цели в инфрачервения спектър. Няма радар за странично следене. Те са му необходими, защото за пускането на ракети настрани трябва да маневрира и да си промени курса на 90 градуса. \n  \nЛипсата на тези системи е свързана с ограниченото финансиране. Порталът War Is Boring съобщил, че в проекта била заложена електроника за $16 млн., но ВВС установили лимит от $9 млн. \n  \nF-22 Raptor е разработен от компаниите Lockheed Martin, Boeing и General Dynamics и приет на въоръжение в 2005 г. и ще бъде снет чак към 2040 г. \n  Превод и редакция: БЛИЦ \n \n", "date": "2017.11.23", "title": "ВВС на САЩ са обидени от поведението на руските „невидими самолети” в Сирия"}
{"url": "https://www.blitz.bg/layfstayl/groznata-gavra-s-mis-blgariya-prodlzhava-za-prvi-pt-progovorikha-chlenove-na-zhurito-i-obyavikha-senzatsionno_news559811.html", "text": "Точкуването на конкурса става за 3 места. Първо място дава 10 точки, второ - 6 точки, а трето - 3 точки. При Тамара няколко членове на журито са я сложили на първо място. Това заяви в ефира на Нова тв организаторът на конкурса \"Мис България Ирина Папазова.\n\"Имаше пет момичета с няколко първи места. Момичето от Пловдив имаше най-много първи места, но имаше по-малко втори и трети места, отколкото победителката\", разкри Папазова. \n\"Проблемът е, че се размиха гласовете между пет момичета. Конкурс е, първите три за мен са първи, тъй като ще могат да се покажат и да представят България\", обобщи още организаторът на Мис България 2017. \nВ ефира се включиха двама членове от журито, които пък заявиха, че не са поставили на първо място Тамара. Това са Мария Бонева и Иво Танев. \"За мен Тамара беше на второ място\" , обяви тя. \nСлед това Иво Танев, който е и домакин на събитието, заяви:  \n\"Тази година, която и да беше спечелила, хората нямаше да бъдат доволни. Нямаше ярко изявено момиче, нямаше я царицата. Ирина е изключителен организатор, момичетата също бяха страшно възпитани. Защо е тази истерия?, попита Танев. \nИ продължи: \n\" Аз Тамара лично не съм я включил в тройката си , така съм преценил, моята подредба е друга, но е изумително защо сме такива хора. Никакъв натиск не е имало, абсолютно свободна воля!\", заключи той.\n", "date": "2017.11.23", "title": "Грозната гавра с Мис България продължава! За първи път проговориха членове на журито и обявиха сензационно..."}
{"url": "https://www.blitz.bg/svyat/ilon-msk-specheli-oblog-za-25-miliona_news559814.html", "text": "B нaчaлoтo нa юли т.г. пpeдпpиeмaчът Илoн Mъcĸ нaпpaви нeмaлъĸ oблoг. Изпълнитeлният диpeĸтop нa Теѕlа дaдe oбeщaниe, чe щe пocтpoи нaй-гoлямaтa cиcтeмa oт бaтepии в cвeтa в Aвcтpaлия зa 100 дни. И aĸo нe ycпee, тя щe e бeзплaтнa зa Kaнбepa. Ho тoй ycпя. Теѕlа вeчe ycпя дa мoнтиpa Роwеrрасk cиcтeмaтa c ĸaпaцитeт 100 мeгa вaтa.\nCeгa ocтaвa дa бъдaт пpoвeдeни тecтoвeтe. Иcтopиятa зaпoчнa пpeз мapт т.г., ĸoгaтo Aвcтpaлия пocтpaдa oт нaй-тeжĸaтa eнepгийнa ĸpизa в иcтopиятa cи. \nΠyбличнo Линдън Paйв oт Теѕlа дaдe oбeщaниe, чe ĸoмпaниятa мoжe дa инcтaлиpa фepмa зa бaтepии c paзмep мeждy 100 и 300 мeгa вaтa зa eдвa 100 дни, a пo-ĸъcнo caмият Mъcĸ пoтвъpди oбeщaниeтo, a мaлĸo пo-ĸъcнo ce cтигнa и дo cдeлĸa c пpaвитeлcтвoтo. Paбoтaтa зaпoчнa нa 29 ceптeмвpи. \nТеѕlа пpиĸлючи пъpвия cи пpoeĸт в oпycтoшeнoтo Πyepтo Pиĸo 80% oт нaceлeниeтo вce oщe нямa тoĸ Oфициaлнaтa cтoйнocт нe бe oбявeнa, нo пo изчиcлeния тя e мeждy 25 и 50 милиoнa дoлapa. Теѕlа paбoти зaeднo c фpeнcĸaтa ĸoмпaния зa възoбнoвяeмa eнepгия Nеоеn и мecтнaтa инжeнepнa фиpмa Соnѕоlіdаtеd Роwеr Рrојесtѕ. \nБaтepиитe щe бъдaт зapeждaни oт вятъpнa фepмa близo дo Джeймcтayн. Cъopъжeниeтo щe мoжe дa зaxpaнвa нaд 30 000 дoмaĸинcтвa. \nB Тwіttеr Mъcĸ пoздpaви eĸипa нa Теѕlа и влacтитe в южнa Aвcтpaлия, ĸoитo \"paбoтиxa здpaвo\". \n\"Дoĸaтo дpyгитe caмo гoвopят, ниe изпълниxмe нaшия eнepгиeн плaн, блaгoдapeниe нa ĸoйтo нaпpaвиxмe южнa Aвcтpaлия пo-нeзaвиcимa\", ĸaзa пpeмиepът Джeй Уeдъpил, пocoчвaйĸи, чe бaтepиятa щe cлyжи ĸaтo peзepвeн изтoчниĸ нa eнepгия, ĸaтo ocвeн тoвa щe дoвeдe дo пoнижaвaнe нa цeнaтa нa eлeĸтpoeнepгиятa зa дoмaĸинcтвaтa.\n", "date": "2017.11.23", "title": "Илoн Мъск спечели облог за $25 милиона!"}
{"url": "https://www.blitz.bg/intsidenti/stikhii/zemetresenie-razdrusa-severna-grtsiya_news559818.html", "text": "Земетресение разлюля северните части на южната ни съседка.​​​​​​​ Трус с магнитуд от 4.5 по скалата на Рихтер е бил регистриран 30 минути след полунощ в Гърция.\n Земетресението е било на дълбочина от 6 километра. То е възникнало на около 300 километра северозападно от Атина, 39 километра западно от Солун и 26 километра северно от Катерини. \n За сега няма данни вследствие на земетресението да има пострадали хора и по-сериозни материални щети. \n", "date": "2017.11.23", "title": "Земетресение раздруса Северна Гърция"}
{"url": "https://www.blitz.bg/stsena/armen-dzhigarkhanyan-e-v-mnogo-tezhko-sstoyanie-khospitaliizran-e-po-speshnost-sled-skandalniya-razvod-s-mladata-si-zhena_news559828.html", "text": "Медиите съобщават, че в последните дни на артиста му е било трудно да ходи. На практика той е престанал да излиза от своя кабинет. Народният артист на СССР Армен Джигарханян е хоспитализиран в тежко състояние, съобщават руските медии, позовавайки се на прессекретаря на Московския драматичен театър „Джигарханян“ Наталия Корнеева.\n„На фона на диабета му отказаха краката. В болницата го е закарал режисьорът Юрий Клепников“, каза Корнеева. \nДжигарханян се оказа в центъра на скандал през октомври. Стана известно, че 82-годишният артист е попаднал в болница, а след това е подал жалба в полицията срещу съпругата си Виталина Цимбалюк-Романовска, която, по думите му, е искала да го убие, за да може окончателно да прилапа неговото имущество.    \nПо-късно Цимбалюк-Романовска напусна Русия заедно с родителите си „при строга секретност“. Артистът заяви, че съпругата му го е представяла за болен, за да вземе театъра му.   Превод и редакция: БЛИЦ \n", "date": "2017.11.23", "title": "Армен Джигарханян е в много тежко състояние, хоспиталиизран е по спешност след скандалния развод с младата си жена"}
{"url": "https://www.blitz.bg/svyat/deyli-meyl-sauditskite-printsove-obvineni-v-koruptsiya-sa-iztezavani-ot-amerikantsi_news559832.html", "text": "Задържаните представители на държавния елит на Саудитска Арабия, включително и принцове, са подлагани на мъчения в хода на разпитите им. Това твърди днес в. „Дейли Мейл“, позовавайки се на свои източници.\nПо-рано през ноември висшият комитет за борба с корупцията на Саудитска Арабия начело с принца Мухамед бен Салман разпореди задържането на около 40 влиятелни лица, сред които бяха и членове на кралското семейство, бивши министри, военни и бизнесмени. \nПървите данни от разследването в рамките на антикорупционната кампания в Саудитска Арабия сочат за присвояването на над 100 милиарда долара в резултат на корупционни схеми.    \n„Те ги бият, мъчат ги, бият им шамари, оскърбяват ги. Те се опитват да пречупят волята им“, казва източник, пожелал да запази анонимност. \nПо думите му, в мъченията участва и американската фирма за охрана Academi, която е приемник на частната военна компания Blackwater. Но, както казва представител на Academi, компанията няма отношение към мъченията.  \nПо данни на вестника, от банковите сметки на задържаните са конфискувани около 194 милиарда долара. Превод и редакция: БЛИЦ \n \n", "date": "2017.11.23", "title": "„Дейли Мейл“: Саудитските принцове, обвинени в корупция, са изтезавани от американци"}
{"url": "https://www.blitz.bg/svyat/novi-danni-za-dramata-voennite-sa-registrirali-stranna-khidroakustichna-anomaliya-v-rayona-na-izchezvaneto-na-podvodnitsata-san-khuan_news559784.html", "text": "Аржентинските военни са регистрирали странна хидроакустична аномалия в деня на изчезването на подводницата „Сан Хуан“. Това съобщава портала „Ел Сол“, позовавайки се на представителя на ВМС на страната Енрике Балби.\nПо думите на военния, източникът на шума се е намирал на 30 мили северно от мястото, където екипажът на подводницата за последен път е осъществил контакт със сушата. При това точката се е намирала на пътя на подводницата. \n„Изпратили сме натам съдове на ВМС на Аржентина с хидролокатори“, казва Балби и добавя, че Аржентина не възнамерява да прекратява издирването на подводницата. Превод и редакция: БЛИЦ \n \n", "date": "2017.11.23", "title": "Нови данни за драмата: Военните са регистрирали странна хидроакустична аномалия в района на изчезването на подводницата „Сан Хуан“"}
{"url": "https://www.blitz.bg/svyat/su-30mki-uspeshno-izprobva-novata-rusko-indiyska-protivokorabna-raketa-bramos-video_news559729.html", "text": "Информационният портал „Интерфакс” съобщи с позоваване на пресслужбата на индийските ВМС, че на 22 ноември е извършено първото изпитателно изстрелване на свръхзвуковата руско-индийска крилата ракета ”БраМос” от борда на модернизиран изтребител Су-30МКИ (корабен вариант).\n„Изстрелването на крилата ракета „БраМос” е извършено по надводна цел в Бенгалския залив и е признато за напълно успешно” – се казва в съобщението на индийското военно ведомство. \n  \nСвръхзвуковите противокорабни ракети вече са на въоръжение в Сухопътните войски и ВМС на Индия. За използването на Су-30МКИ ракетата е облекчена с почти половин тон, сега нейната маса е 2500 кг. \n  \nИзпитателният полет е изпълнен от два самолета: единият е носител на ракетата, а от борда на другия е заснето на видео изпитанието от старта до поразяването на целта. \n  \nПри разработката на „БраМос” руските специалисти разчитали далечина на полета около 290 км. Благодарение на факта, че Индия се присъедини към международния режим за контрол на ракетните технологии, конструкторите увеличили нейната далечина до 450 км при скорост 2,8М. \n  Превод и редакция: БЛИЦ \n \n   \n \n", "date": "2017.11.23", "title": "Су-30МКИ успешно изпробва новата руско-индийска противокорабна ракета „БраМос” (ВИДЕО)"}
{"url": "https://www.blitz.bg/svyat/totalen-krakh-za-id-irak-zapochna-operatsiya-po-okonchatelnoto-im-progonvane-ot-stranata_news559851.html", "text": "Иракските сили са започнали операция за прочистването на пустинята, граничеща със Сирия от терористите от ДАЕШ (\"Ислямска държава\"), което е последната военна кампания за окончателното прогонване на терористичната групировка от Ирак. Това обявиха иракските военни, цитирани от \"Ройтерс\".\n Войници от иракската армия и шиитските Сили за народна мобилизация участват в кампанията срещу терористите, укриващи се в обширна ивица гранична територия, уточниха от иракската армия. \n \"Целта на операцията е да се предотврати остатъчните групи на ДАЕШ да се укрепят в пустините райони и използването им като база за бъдещи нападения\", уточнява полковник Салах Карим. \n Премиерът на Ирак Хайдер ал Абади обяви във вторник, че ДАЕШ са били победени от военна гледна точка, но ще обяви окончателна победа над терористите, чак когато те бъдат прогонени и от пустинята. \n Иракските сили отвоюваха граничния град Рава в петък, последният останал град под контрола на ДАЕШ, което е сигнал за рухването на \"халифата\" на терористичната групировка, провъзгласен през 2014 г., след като ДАЕШ завладяха по-голямата част от територията на Северен и Западен Ирак. \n", "date": "2017.11.23", "title": "Тотален крах за ИД! Ирак започна операция по окончателното им прогонване от страната"}
