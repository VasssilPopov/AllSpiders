{"url": "https://www.blitz.bg/svyat/padenieto-na-treydra-zvezda-ot-126-mln-dolara-bonus-do-zatvora_news587192.html", "text": "Преди време Кристиан Битар бе сред най-високо платените тейдъри на Deutsche Bank AG - математически гений, който успява да заработи 90 млн. паунда (126 млн. долара) бонус само през 2008 г. Сега той се намира в затвор във Великобритания. В началото на месеца бившият банкер звезда, който сега е на 46 години, се призна за виновен по обвинения за манипулиране на базовата лихва на междубанковия пазар в еврозоната, известна като Euribor. Той остава в затвора и ще научи присъдата си, след като делото срещу него приключи през лятото, пише profit.bg.Това е важен момент за британските власти в тяхното шестгодишно разследване. Битар, който е известен с това, че получаваше мултимилионни бонуси, е един от най-известните трейдъри, срещу които бяха повдигнати обвинения като част от разследването за манипулиране на лихвите.  Когато скандалът за първи път избухна в света на бизнеса след финансовата криза преди десетилетие, първоначалният фокус бе върху банките, които платиха около 9 млрд. долара глоби за манипулирането на лондонския междубанков лихвен процент LIBOR и на Euribor.  След това разследващите власти започнаха да се концентрират върху трейдърите, които стоят зад всичко това, в това число и големи играчи, като Битар и бившия трейдър от UBS Group AG Том Хейс, който бе първият човек, осъден като част от разследването във Великобритания. Deutsche Bank бе глобена с 2.5 млрд. долара от банковите регулатори през 2015 г. заради това, че не е предотвратила опитите за манипулиране на лихвените проценти, а Битар има сериозно участие в това.  Идентифициран единствено като \"Мениджър Б\" в документите на британския финансов регулатор и “Трейдър три” в документите на Министеството на правосъдието в САЩ, Битар е обвинен в това, че е участвал в манипулациите на Euribor, пише Bloomberg. Битар обаче вече бе известен в лондонските финансови кръгове далеч преди ролята му в скандалите с манипулирането на лихвените проценти да стане обществено достояние. Той става легенда, след като успява да натрупа състояние в Deutsche Bank през 2008 г., като залага на дългосрочните лихвени проценти. Една от неговите стратегии била да залага, че лихвите за 3 и 6-месечни заеми ще нараснат по-бързо от тези за едномесечни заеми.  Залогът се оказва успешен, след като Lehman Brothers Holdings Inc. фалира през септември 2008 г., а банките отказват да си отпускат заеми една на друга, като изключение правят най-кратките възможни периоди. Само през 2008 г. Битар заработва 90 млн. паунда (126 млн. долара) бонус. Той обаче невинаги е бил богат. Битар израства в Сенегал и още от малък показва, че има математически заложби. След това учи в един от най-престижните френски университети. След като завършва висшето си образование, той започва работа в Societe Generale SA in Paris като анализатор, издигайки се впоследствие до трейдър, преди Deutsche Bank да го наемат за своя офис в Лондон. Той впоследствие продължава да работи за германската банка, но от Сингапур. Господин Базов пункт Битар, който е наричан от колегите си в банката „Господин Базов пункт“ заради сделките си с минимални промени в краткосрочните лихви, бил известен с това, че или пазел диети, или пък се тъпчел с храна. Едната седмица той се хранел само с яйца, а на другата ядял само джънк фууд и пиел Coca-Cola. Дори след като става богат трейдър, Битар продължил да живее със съпругата си и децата си в относително скромен дом в Лондон за банкерските стандарти. Не карал лъскава кола, а съвършената елегантност не била сред приоритетите му. Той идвал на работа всеки ден в 6:30 сутринта, концентриран и напрегнат. Въпреки огромните бонуси, които получавал, Битар на няколко пъти се опитал да издейства от шефа си по-голяма заплата. Трейдърът, който обикновено бил учтив и не повишавал тон, заплашвал да напусне и да започне работа в хеджфонд, ако исканията му не бъдат задоволени, според негови бивши колеги. Краят за Битар обаче идва бързо - на фона на увеличаващите се разследвания за манипулирането на лихвените проценти в САЩ и Великобритания. Той е уволнен през декември 2011 г., като Deutsche Bank прекъсва връзки с трейдъра, за да се “защити по-най добрия начин” от разследванията на регулаторните органи. В ролята си на трейдър, който търгувал с парите на банката, той имал право на процент от печалбите, които носел на финансовата институция. Когато бил уволнен, Битар изгубил около 40 млн. евро под формата на акции.  След освобождаването му той за кратко работи в хеджфонда BlueCrest Capital Management LLP. През 2014 г. той получава известие за наказание от британския финансов регулатор с предложение за глоба в размер на 10 млн. паунда. Прилагането на наказанието, което включва забрана да работи повече във финансовата индустрия, засега е отложено до приключване на съдебното дело.", "date": "2018.03.19", "title": "Падението на трейдъра звезда: От 126 млн. долара бонус до затвора"}
{"url": "https://www.blitz.bg/svyat/priyatel-na-samoubiliya-se-ukrainski-pilot-obvinen-za-svalyaneto-na-boinga-v-donbas-razkaza-za-posledniya-im-razgovor-snimki_news587072.html", "text": "29-годишният украински пилот Владислав Волошин, изпълняващ длъжността директор на международното летището в Николаев, може да е посегнал на живота си заради натиск от страна на местните власти. Това обяви журналистът Андрей Лохматов, цитиран от ONLINE.UA. Лохматов съобщава за аудиозапис, на който се чува как някой склонява Волошин да одобри съмнителен търг за ремонт на сградата на летището.     В профила си във Фейсбук журналистът публикува и кореспонденция на Волошин няколко седмици преди трагедията, в която той признава, че е бил принуден да извърши престъплението заради натиск от страна на местните власти и често го навестяват мисли за самоубийство.  „Не се страхувам от него. Не ми се иска да оставям децата без баща. Въпреки че… вече седмица мислите за самоубийство не ме напускат“, пише Волошин.     Припомняме, че 29-годишният летец Владислав Волошин, обвинен за свалянето на малайзийския Боинг MH370 в Източна Украйна през юли 2014 година, сложи край на живота си в неделя, докато цялото му семейство си е било вкъщи. Владислав Волошин оставя млада вдовица и две малки деца сираци.  След трагичния инцидент близките му споделиха, че напоследък той е бил много затворен и е изпадал в депресия. Съпругата му каза, че той приемал много присърце „неприятностите в работата”.     Според приятел на пилота обаче, той не е страдал от депресия. Юрий Бутусов твърди, че двамата са разговаряли в края на февруари, обмисляли да напишат книга.  „Не ми е казвал за никакви врагове или нерешими проблеми. Разговаряхме в края на февруари“, написа Бутусов във Фейсбук.  Волошин имаше прекрасно семейство, малък син и 2-годишна дъщеря, с които много се гордееше. „Това не беше депресия“, пише още приятелят му Бутусов, който е и журналист.  Междувременно бе съобщено, че правоохранителните органи проверяват различни версии за смъртта на пилота. „Ще бъдат разгледани всички възможни версии и изяснено каква може да причината за трагедията”, съобщават от полицията в Николаевска област.  От там отбелязват, че в момента полицията разследва дело за умишлено убийство, тъй като такава е процедурата при разследване на случаите на самоубийство. Превод: БЛИЦ    ", "date": "2018.03.19", "title": "Приятел на самоубилия се украински пилот, обвинен за свалянето на Боинга в Донбас, разказа за последния им разговор (СНИМКИ)"}
{"url": "https://www.blitz.bg/svyat/izvratena-dvoyka-zaklyuchi-i-prebi-do-smrt-detegledachkata-si-a-sled-tova-izgori-tyaloto-y-v-dvora-na-kshchata-si-snimki_news587145.html", "text": "Двойка държа френската си детегледачка заключена, след което я преби до смърт и изгори тялото й в двора на къщата си. Софи Лионет е била едва 21-годишна, когато започва да работи в семейство Кюдер като детегледачка на двете им отрочента. Сабрина Кюдер е майка на две деца и наема Софи за помощ. С времето Софи разбрала, че е започнала да работи в къща на ужасите. С времето съседите забелязвали, че малката Лионет отслабнала много, а от домът често се чували крясъци и скандали. Зад вратите на къщата, обаче, положението било още по-лошо, пише The Sun.   Сабрина Кюдер  Кюдер и партньорът и Оуисем Медуни постоянно налагали \"извънземни\" и \"злоумишлени\" твърдения срещу младата бавачка, за да я заплашват и контролират. Сабрина дори обвинява младата французойка, че е откраднала диамантена висулка и повдигнала обвинение срещу нея.  Извратената двойка  Двойката я държала заключена, без храна и вода с дни, а след това я пребили до смърт, провлачили трупа й в двора на къщата си и го запалили.  Прокурор твърди, че Сабрина страда от тежко заболяване, което я кара да вярва в илюзии и неща, които не са истина. Тя се опитва да убеди околните в тях, но единственият, който й вярва е приятелят й.   Софи  Накрая тя е искала от Софи да признае за престъпления, които не е извършила и са я заключили в дома си в Уимбълдън като затворник, което най-вероятно я е ужасявало. Те я тормозели ежедневно, докато не стигнали до фаталния край.  Превод и редакция: БЛИЦ  ", "date": "2018.03.19", "title": "Извратена двойка заключи и преби до смърт детегледачката си, а след това изгори тялото й в двора на къщата си (СНИМКИ)"}
{"url": "https://www.blitz.bg/svyat/ne-e-za-vyarvane-kde-po-sveta-glasuvali-s-nay-visok-protsent-za-putin_news587139.html", "text": "Главният редактор на RT (Russia Today) Маргарита Симонян посочила столицата, където процентът на гласувалите за Владимир Путин се оказал по-висок, отколкото в Русия, съобщи politexpert.net. Симонян внимателно следила как преминават президентските изборите в чужбина и констатирала къде дават на Путин най-голяма поддръжка.     „А сега най-интересното. Познайте къде е най-големият прираст на гласуващи за Путин в сравнение с миналите избори? В Лондон. 27,7% през 2012-а и 51,7% в 2018-а” – написала тя в „Телеграм”.     Тя отбелязала, че от всички гласували в чужбина Путин е подкрепен в Лондон от 84,4% от избирателите, тоест повече, отколкото 76,7% в РФ.     В заключение Симонян направила ироничен коментар по адрес на британските политици, които, според експерти, нарочно въвлякоха Русия в скандал в навечерието на изборите, за да посеят у гражданите недоверие към властите. Обвиненията без доказателства по адрес на Москва само сплотиха хората против антируската пропаганда на Запада.    Превод и редакция    ", "date": "2018.03.19", "title": "Не е за вярване! Къде по света гласували с най-висок процент за Путин"}
{"url": "https://www.blitz.bg/svyat/roden-ekspert-razyasni-kak-albantsite-shche-si-kupuvat-novi-koli-sled-zabranata-na-noviya-vnos_news587157.html", "text": "С оглед на новината, че Албания, страна, доста по-бедна от нас, забранява вноса на автомобили на възраст от над 10 години и предприема пакет от мерки, за да насърчи покупката на нови коли, можем да кажем, че предприемането на подобни инициативи за обновяване на автопарка не е въпрос на национално богатство. Става въпрос за желание, за зрялост на управляващите, на властта, както и за способността и желанието им да разпознаят проблема. Това коментира в ефира на Bloomberg TV Bulgaria автомобилният експерт Калоян Желев. В Албания, посочи гостът в студиото, процесът се разглежда като двустранен. „Единият елемент е забраната за внос на стари автомобили, другият е въвеждането на мерки за стимулиране не покупката на нови коли.“  Един такъв пакет от стимули може да е по модел, широко използван на в редица европейски страни.  „Те въвеждат както преки данъчни, така и преки фискални стимули за закупуване на нови автомобили. От една страна преки бонуси, насърчаващи закупуването на определен видове автомобили, които обслужват дадена национална или наднационална политика – например насърчаване на нисковъглеродните задвижващи системи, както и преки субсидии като замяната на стари автомобили за нови“, обобщи Желев.    ", "date": "2018.03.19", "title": "Роден експерт разясни как албанците ще си купуват нови коли след забраната на \"новия внос\""}
{"url": "https://www.blitz.bg/svyat/srbskoto-selo-putinovo-moshchno-otpraznuva-pobedata-na-putin-v-kafe-krim-ss-slivovitsa-putinovka-video_news587149.html", "text": "Сръбското село Путиново отпразнува победата на Владимир Путин на президентските избори в Русия на 18 март, предава \"Фокус\", позовавайки се на руската агенция REGNUM. Жителите на селцето са следили хода на руските избори в неголямо ресторантче.  В продължение на три столетия селото се е казвало Хаджинци, но през 2012 година жителите му го преименуват в чест на руския президент.  Най-добрите резбари в селото са се трудили цяла седмица над новата табелка на Путиново, изготвена от масивна дъбова дъска. „Известия“ добавя, че путиновците не са се спрели само с промяната на името на населеното място. В чест на руския лидер, местните лозари приготвят сливова ракия под названието „Путиновка“.  Съобщава се още, че през 2018 година, местното кафе е получило названието „Кафе Крим“. Именно по този начин жителите на селото са решили да увековечат четвъртата годишнина от деня на възвръщането на Крим в състава на Русия. Въпросът за принадлежността на полуострова е близък на жителите на Путиново, тъй като селото се намира на няколко километра от границата с Косово.     ", "date": "2018.03.19", "title": "Сръбското село Путиново мощно отпразнува победата на Путин в \"Кафе Крим\" със сливовица \"Путиновка\" (ВИДЕО)"}
{"url": "https://www.blitz.bg/svyat/merkel-pozdravi-putin-ot-tsyaloto-si-srtse_news587195.html", "text": "Германският канцлер Ангела Меркел изпрати телеграма до Владимир Путин, в която го поздравява за победата на президентските избори. Това се съобщава от пресслужбата на германския канцлер, цитирана от световните агенции. ", "date": "2018.03.19", "title": "Меркел поздрави Путин \"от цялото си сърце\""}
{"url": "https://www.blitz.bg/svyat/beliyat-dom-skastri-putin-za-pobedata-trmp-nyama-da-mu-zvni_news587194.html", "text": "Президентът на САЩ Доналд Тръмп не планира да се свързва по телефона със своя колега Владимир Путин и да му честити победата на президентските избори в Русия. Това съобщиха от Белия дом, позовавайки се на журналистическия пул, общувал с помощника на американския държавен глава Хоган Гидли, съобщават американските медии. „Той каза, че е информиран за скорошната победа на Путин в изборите, но телефонен разговор между Тръмп и Путин не е планиран“, съобщават кореспондентите от пула.  Изборите за президент на Русия се състояха на 18 март. Действащият президент Владимир Путин спечели вота, събирайки 76.68% от гласовете след преброяването на 99,94% от протоколите.  Превод и редакция: БЛИЦ", "date": "2018.03.19", "title": "Белият дом скастри Путин за победата, Тръмп няма да му звъни"}
{"url": "https://www.blitz.bg/analizi-i-komentari/mislite-si-che-samo-blgarite-sa-robi-zad-granitsa-prochetete-tazi-grtska-drama_news587172.html", "text": "Никос Вартимиадис е напълно разорен. Затънал е в неизплатени дългове, а пекарната му е фалирала. Никос, който е на средна възраст и има три деца, споделя злощастната съдба на редица други безработни в Гърция. Захващал се е с временна работа, но постоянна така и не успявал да си намери. Докато един ден негов познат, също безработен, му казал, че клон на японско индустриално предприятие в Чехия предлага работа поне 1300 евро твърда месечна заплата. Никос и приятелите му подписали договори с местна посредническа фирма. Условията на работа във фабриката изглеждали отлични. Само че реалността се оказала друга,   Когато пристигнали на място, Никос и приятелят му с изненадана научили, че ще получават месечна заплата от 540 евро и няма да има никакво допълнително заплащане за наднормен труд, макар че това им било предварително обещано. Бившият пекар и приятелят му отказали да подпишат окончателния договор и незабавно се върнали обратно в Гърция.  За разлика от тях има обаче много други хора, най-вече сред младите, които проявяват истински авантюризъм. \\  \"От момента, в който ни качиха в разнебитения автобус, който трябваше да ни откара във фабриката, ми стана ясно, че става дума за ужасна измама. Само че когато си отчаян, си готов и за сламка да се уловиш\", казва 28-годишната фризьорка Кристина Нери.  Бизнес с бедността  Близо 55 000 агенции по заетостта в Европа всяка година набират евтина работна ръка за ниско платени дейности, предимно в сектора на услугите. Благодарение на тези посреднически агенции работодателите пестят голяма част от разходите за здравни осигуровки, за платен отпуск и прилични битови условия. А бедните и отчаяни от немотията източноевропейци или съсипаните от кризата гърци са заставени да работят при нечовешки условия.  \"Държаха ни като роби в мръсни, запуснати общежития, които по нищо не приличаха на комфортните условия от рекламните снимки на сайта на агенцията. А най-ужасно от всичко беше, че не ни осигуриха каквото и да било медицинско обслужване\", казва Кристина. Докато работела за Toyodа Gosei Czech, тя се разболяла тежко от грип, а фирмата, която ѝ намерила работата , я заплашила, че ако иска болнични, ще я изхвърлят. Кристина успяла да издържи един ден, но след това напуснала, защото не искала да жертва здравето и живота си.  След срива на икономиката в Гърция през 2009 г. над 427 000 гърци са напуснали страната си, за да търсят работа в чужбина. По данни на Националната банка на Гърция, безпримерното изтичане на мозъци продължава и до днес. Гърция е на трето място след Кипър и Испания по брой на младите хора, напускащи родината си.  Очертава ли се подобрение?  Според официалните статистики, безработицата в Гърция, която преди достигаше до 27%, в последно време осезаемо намалява. С ниво от близо 20% обаче, тя все пак остава близо три пъти по-висока от средната за ЕС, която е 8,8%.  Това ще продължи да тласка безработните гърци да си търсят работа в чужбина, а и да стават жертва на криминални фирми.  \"Аз веднъж се опарих и повече няма да опитам, но ми е жал  за 18 - 19-годишните, които наивно се улавят в капана на измамнически схеми\", казва Кристина.  ", "date": "2018.03.19", "title": "Мислите си, че само българите са роби зад граница? Прочетете тази гръцка драма"}
{"url": "https://www.blitz.bg/kriminalni/ali-km-politsai-eto-vi-70-leva-no-ne-zakachayte-misterioznata-zhena-eto-kakvo-posledva_news587103.html", "text": "Окръжна прокуратура-Пловдив внесе в съда обвинителен акт по бързо производство срещу 35-годишния Али, който се опитал да подкупи пловдивски полицаи със 70 лева. Случката се разиграла на 13 март в Пловдив. Двама полицаи, извършили проверка в лек автомобил БМВ, след като получили сигнал, че лицата, намиращи се в него може да употребяват наркотични вещества.Те се представили и поискали документите им за самоличност.  В автомобила се намирали обвиняемият Али и 30-годишна жена. Обвиняемият представил свидетелство за управление на моторно превозно средство, а жената заявила, че няма в себе си документ за самоличност и не представила такъв. Полицейските служители не открили в автомобила наркотични вещества. Те съобщили на жената, че ще й съставят Акт за установяване на административно нарушение, защото не е представила документ за самоличност. Един от полицаите отишъл в полицейския автомобил и извадил бланки за съставяне не акта. В този момент към него се приближил обвиняемият Али, който му казал: „Старши, имам 70 лева, вземете ги да се почерпите. Не пишете никакви актове“, след което подхвърлил две банкноти под шофьорската седалка. Полицейският служител не взел парите, като незабавно уведомил дежурния в полицейското управление. На място пристигнал разследващ полицай, който извършил оглед на местопроизшествието, като на пода, пред шофьорската седалка, били намерени и иззети, съответно една банкноти с номинал 50 лева и една банкнота с номинал 20 лева. На 30-годишната жена бил съставен Акт за констатирано административно нарушение по чл. 6 от Закона за българските лични документи. Обвиняемият Али се признава за виновен по повдигнатото му обвинение.    Предвиденото от закона наказание за престъплението, в което Али е обвинен, е до 10 години лишаване от свобода и глоба до 15 000 лева.", "date": "2018.03.19", "title": "Али към полицаи: Ето ви 70 лева, но не закачайте мистериозната жена, ето какво последва"}
{"url": "https://www.blitz.bg/svyat/svetovnata-banka-predupredi-za-strashen-uzhas-zaradi-migranti-shche-stanete-chuzhdi-v-sobstvenite-si-domove_news587173.html", "text": "Над 140 милиона души в три развиващи се региона в света може да мигрират до 2050 г., за да избягат от ефектите на климатичните промени като намаляването на селскостопанската продукция, недостига на вода и повишаването на нивото на морето. Това предупреди Световната банка в публикуван днес доклад, цитиран от Франс прес. Според него, ако дотогава не бъде направено нищо, потенциалните \"климатични мигранти\" са 86 милиона в страните южно от Сахара, 40 милиона в Южна Азия и 17 милиона в Латинска Америка. \"Всеки ден климатичните промени стават все по-силна икономическа, социална и екзистенциална заплаха. Те принуждават хора, семейства и дори цели общности да търсят по-пригодни за живеене места\", коментира главният изпълнителен директор на Световната банка Кристалина Георгиева.  Авторите на доклада са направили три проучвания с конкретни примери. Едното е за Етиопия, където населението може да нарасне с 85 процента до 2050 г. и миграцията да се увеличи заради понижаване на реколтите. В друго проучване е разгледан Бангладеш, където \"климатичните мигранти\" има опасност да станат най-много от всички други вътрешно разселени лица до 2050 година. Последното проучване се фокусира върху Мексико, където се очаква да се увеличи миграцията от по-уязвимите от климатичните промени зони към градовете.  ", "date": "2018.03.19", "title": "Световната банка предупреди за страшен ужас: Заради мигранти ще станете чужди в собствените си домове"}
{"url": "https://www.blitz.bg/layfstayl/porno-v-kato-dve-kapki-voda-rachkov-i-yana-marinova-se-nagrabikha-snimka_news587200.html", "text": "Малко преди да обявят победителя в тазвечерното \"Като две капки вода\" сексапилната актриса Яна Маринова нахлу на сцената с резултатите от вота на зрителите. Преди тя да ги даде на Рачков, направи нещо неочаквано - скочи на водещия и го награби в страстна целувка. След това побърза да обясни, че това е известна сцена от последния филм, в който бе главна героиня. ПРожекцията на \"Привличане\" предизвика бурен интерес към малки и големи и е номер едно откакто е излязъл.", "date": "2018.03.19", "title": "Порно в \"Като две капки вода\"! Рачков и Яна Маринова се награбиха (СНИМКА)"}
{"url": "https://www.blitz.bg/kriminalni/prestplenie/zhestoko-ubiystvo-na-mayka-ot-dshcherya-tazi-noshch-potrese-pernik_news587059.html", "text": "Жена е била убита в Перник през изминалата нощ, потвърдиха от местната полицията за БЛИЦ. Сигналът е подаден в града рано тази сутрин. За извършването на тежкото престъпление е задържана дъщерята на жертвата.  За момента мотивите за убийството не са ясни.  Разследването по случая продължава. ", "date": "2018.03.19", "title": "Жестоко убийство на майка от дъщеря тази нощ потресе Перник"}
{"url": "https://www.blitz.bg/kriminalni/prestplenie/ssedi-na-ubitata-pernichanka-razkazakha-strakhotii-za-dshcherya_news587070.html", "text": "Жестокото убийство, което потресе Перник, се е разиграло тази нощ в квартал „Tвъpди ливaди“, съобщава местният сайт „Мироглед“. Πo нeпoтвъpдeнa инфopмaция, жepтвaтa e нa 57 години и e yбитa c нoж. Нейното име е Елка Стоянова.  Според съседи на убитата дъщерята е на 34 години и е психично болна. Убитата има още един син, по-голям от дъщерята.     Зa извъpшвaнeтo нa тeжĸoтo пpecтъплeниe e зaдъpжaнa дъщepятa нa жepтвaтa. Зa мoмeнтa мoтивитe зa yбийcтвoтo нe ca яcни.     Paзcлeдвaнeтo пo cлyчaя пpoдължaвa.     ", "date": "2018.03.19", "title": "Съседи на убитата перничанка разказаха страхотии за дъщеря ѝ"}
{"url": "https://www.blitz.bg/layfstayl/shoubiznes/kakvo-stava-fnki-se-poyavi-okrvaven-v-kato-dve-kapki-voda-snimki_news587181.html", "text": "Димитър Ковачев Фънки се появи в \"Като две капки вода\" екипиран с шапка и очила. Той не разкри пред зрителите защо е дегизиран по този начин, но на няколко пъти влезе в близък кадър и лъснаха рани по лицето му. Не е ясно дали членът на журито е преживял инцидент, дали е бил бит и какво изобщо се е случило с него, но със сигурност се опитва да го прикрие. ", "date": "2018.03.19", "title": "Какво става?! Фънки се появи окървавен в \"Като две капки вода\" (СНИМКИ)"}
{"url": "https://www.blitz.bg/layfstayl/tezi-zodii-mnogo-shche-vi-iznenadat-nyama-da-predpolozhite-che-pritezhavat-podobni-kachestva_news587176.html", "text": "Mного се говорило за слабите страни на зодиакалните знаци. Всеки знае, че Скорпионът е отмъстителен, а Близнаците – несериозни. Много се е говорило и за силните им страни – как Овенът никога не се отказва или Стрелецът, който винаги е усмихнат и позитивен. Сега обаче ще разгледаме нещо друго – кои качества можем рядко да видим у всеки зодиакален знак и с какво може той да ни изненада: Овен  Овните могат да бъдат толерантни! Да, този арогантен знак, който винаги настоява на своето може да изуми околните с невероятната толерантност, която понякога извира от него.  Огненият знак умее да се държи много внимателно към външните хора и рядко влиза в конфликти с тях. Той е готов да приеме мнението на случаен човек и да го уважи много повече от това на близките си хора. Телец  Телците могат да бъдат изключително щедри. Въпреки че няма много хора да повярват на това, представителите на този знак могат да похарчат много пари за своите близки.  Земният знак умее да се преструва, че все няма пари пред чуждите, но когато някой му е много близък и ценен, Телецът е готов да си даде и последната стотинка, за да му осигури щастие. Близнаци  Всеки знае, че Близнаци са несериозни и вятърничави. Те често говорят разни щуротии, които после изобщо не правят и са големи купонджии, което им прави слава на ненадеждни.  Но когато нещо запали истински Близнака (най-вече някаква кауза), той е готов да се бори със зъби и нокти за нея докрай. Много хора биха завидели на постоянството и търпението, което въздушният знак може да прояви щом реши, че си заслужава. Рак  Раците винаги са прикрити и имат сложен характер, те са достойни за Холивуд с невероятните си актьорски изпълнения.  Водният знак лъже много и когато бъде разобличен, прикрива лъжите си с нови – още-по ловки измислици, защото за него да бъде открит е равностойно на гибел.  Въпреки всичко понякога Раците имат моменти на откровения - когато усетят, че човекът, с който говорят има чиста душа. Тогава могат да споделят и най-големите си грехове. Лъв  Лъвовете са много силни, горди и смели. Имат несломим характер, който винаги побеждава враговете. Но понякога, когато са сред непознати – някъде, където никой повече няма да ги види или чуе, Лъвовете си позволяват да покажат своята слабост. Тогава може да не ги познаете. Дева  Девите са практични и подредени, както и доста критични. Това, което малко хора знаят обаче е, че те могат да бъдат най-разхвърляните и вятърничави хора на света. Когато се отпуснат в забавления, Девите сякаш губят контрол и са способни на нечувани простотии и излагации – невероятно, нали?    ", "date": "2018.03.19", "title": "Тези зодии много ще ви изненадат, няма да предположите, че притежават подобни качества!"}
{"url": "https://www.blitz.bg/layfstayl/kakva-muzika-podkhozhda-nay-mnogo-na-zodiyata-vi_news587161.html", "text": "Всеки знак в зодиака е различен и си има своя управляваща планета и елемент, които играят огромна роля за чертите и емоциите, които изразява той. Всеки човек е роден под един от дванадесетте знака на зодиака и нашето поведение, личностните ни характеристики, вкусовете и предпочитанията ни, както и реакциите ни са силно повлияни от зодията ни.Това включва и вкуса ни към музиката. Всеки от 12-те знаци си има свои собствени предпочитания, когато става въпрос за музикални жанрове.  Ето и кой е музикалният стил, който най-добре пасва на вашата зодия: Овен: Рок музика Хората, родени под знака на Овен, са много енергични, динамични и харизматични. Те са склонни да се хвърлят в действие, без да помислят за възможните последици. Те са много активни и затова харесват оптимистична, зареждаща музика. Те харесват музика с бързо темпо и е много възможно да си падат по хард рок, хеви метъл и дори пънк. Телец: Реге Телците са много силни, надеждни и практични личности. Те имат склонност да са твърде упорити на моменти и обикновено си имат любим певец, група или стил музика през целия си живот. Те често се радват на вроден слух и ценят качествената музика. Все пак най-много слушат класически рок или реге. Те обичат да пригласят на музиката, която звучи и често си тактуват с крак. Близнаци: Денс музика Тези хора са свободни души, които обичат всякакъв вид музика, с изключение на рап. Те си падат по последните хитови песни в момента. Може би най-харесваният от тях жанр е денс музиката. Също така харесват електронната музика и техното. Близнаците обичат да говорят за любимите си групи и изпълнители, защото музиката за тях не е просто слушане, а изживяване. Рак: Блус Тези хора са силно емоционални, лоялни, състрадателни и романтични. Те предпочитат нежната и романтична музика, която не е твърде агресивна или силна. Те обичат блус, джаз, поп музика, но тъй като са много сантиментални, най-често се наслаждават на слушането на стари песни, които им напомнят за детството им. Лъв: Поп музика Лъвът е знак, който обича вниманието и има силна нужда от самоизява. Тези хора са енергични, любящи, сърдечни, горди и изпълнени с живот, така че няма да имат нищо против да пеят любимите си мелодии на караоке. Когато става дума за любимия им жанр, те често слушат рок и/или поп музика. Тъй като са склонни да бъдат малко по-драматични личности, те обикновено харесват мюзикъли и опери. Дева: Класическа музика Девите са много любезни, грижовни и интелигентни хора, които отделят голямо внимание на детайлите. Те оценяват звуците на природата и успокояващите мелодии, които действат добре на нервите и намаляват стреса. Те често обичат да се наслаждават на класически произведения на известни композитори като Бах, Бетовен или Моцарт. Тази музика им дава вдъхновение и им носи релаксация. Везни: R & B Везните са очарователни, социални и винаги справедливи. Хората, родени под този знак, се управляват от Венера, планетата на любовта, което обяснява защо толкова много обичат романтичните поп балади. Въпреки това, те са по-склонни да се наслаждават на по-бавна R & B музика. Скорпион: Джаз Скорпионите са находчиви, страстни, мистериозни, любопитни и смели хора, които са склонни да се наслаждават на музика, която е по-сложна и дълбока. Те харесват джаз и други по-авангардни музикални стилове. Те също са романтични хора, което означава, че също като представителите на зодиите Рак и Везни, биха слушали любовни балади от време на време. Стрелец: Етно Хората, родени под знака на Стрелец, са свободни и независими личности, които обичат да пътуват и да преоткриват света. Тези авантюристи са привлечени от етно музиката, която им дава усещане за странстване, дори когато са си у дома. Можете да ги видите да слушат както индийски и ирландски, така и аржентински и карибски ритми. Козирог: Филмова музика Козирозите са реалистични и трудолюбиви хора, които знаят, че в живота няма печалба без упорит труд. Те оценяват разнообразието от стилове, но намират филмови саундтракове за най-очарователни. Те харесват това, че зад филмовата музика се крие някаква история, а и им допада фактът, че филмовата музика също често се превръща в класика. Водолей: Алтернативен поп Тези неконвенционални, непокорни, свободни и прогресивни хора си падат и по по-оригинална музика – такава, за която другите може и да не са чували. За тях музиката е вдъхновение и те най-често слушат алтернативен поп, инди рок, гръндж и други експериментални жанрове. Риби: Фънк, соул Хората, родени под зодиакалния знак на Риби, са много чувствителни, интуитивни и нежни. Те са склонни да бъдат мечтатели и музиката служи като перфектното бягство от реалността за тях. Те, подобно на Стрелците, обичат музика от други култури, харесват по-сложните мелодии, с участието на орган, например (средновековна музика). Рибите често са добри танцьори и често можете да ги видите да танцуват на класически соул, фънк и диско парчета.", "date": "2018.03.19", "title": "Каква музика подхожда най-много на зодията ви?"}
{"url": "https://www.blitz.bg/svyat/berlin-poryaza-ukrayna-zaradi-shroder-bez-takiva-raziskvaniya_news587146.html", "text": "Правителството на Германия отхвърли призива на украинския външен министър Павло Климкин ЕС да наложи санкции на бившия германски канцлер Герхард Шрьодер заради подкрепата си за руския президент Владимир Путин, информира ДПА.\"Федералното правителство, включително и канцлерът, не виждат причина да участват в такъв род разисквания\", каза Щефан Зайберт, говорител на канцлера Ангела Меркел.  \"Билд\" съобщи по-рано днес, че Климкин е призовал да се наложат санкции на Шрьодер, който е \"най-големият лобист\" на Путин. Климкин подчерта, че е важно санкциите да засягат не само членовете на руското правителство и държавните компании, но и хора, които участват в проекти зад граница.   Шрьодер бе канцлер на Германия от 1998 до 2005 г. След това той участва в \"Роснефт\" и Nord Stream AG.   ", "date": "2018.03.19", "title": "Берлин поряза Украйна заради Шрьодер: Без такива разисквания!"}
{"url": "https://www.blitz.bg/svyat/london-i-bryuksel-s-probiv-v-pregovorite-za-brekzit-prez-mart-2019-godina-zapochva_news587093.html", "text": "Европейският съюз и Великобритания постигнаха споразумение за преходния период след напускането на Обединеното кралство догодина, съобщи Мишел Барние, който е преговарящият от името на ЕС, предадоха британските медии.„Постигнахме споразумение за преходния период”, каза Барние на пресконференция в Брюксел след преговори с британския му колега Дейвид Дейвис. „Преходният период ще бъде с ограничена продължителност”, каза още Барние.  Преходният период ще започне през месец март 2019 година – веднага след излизането на Обединеното кралство от блока. По думите на Барние има съгласие и за правата на европейските граждани във Великобритания, както и за британските граждани в ЕС след Брекзит. Предстоят да се обсъдят важни въпроси. Един от тях засяга границата със Северна Ирландия. През 2016 година близо 52% от британските граждани гласуваха за излизането на страната от общността.", "date": "2018.03.19", "title": "Лондон и Брюксел с пробив в преговорите за Брекзит: През март 2019 година започва..."}
{"url": "https://www.blitz.bg/svyat/papata-s-zhestoka-anatema-na-mzhete-koito-khodyat-na-prostitutki_news587147.html", "text": "Папа Франциск поиска прошка от всички християни, които плащат пари за секс. Главата на Римокатолическата църква каза, че мъжете, които ходят на проститутки, са престъпници с \"болен ум\". Според светия отец, тези мъже си мислят, че жените съществуват, само за да бъдат сексуално експлоатирани, предадоха световните агенции. \"Това не е правене на любов, а гаврене с жена, да не бъркаме термините\", каза още Франциск.   Папата заяви това в рамките на четиричасова среща с 300 младежи, поканени от Ватикана, за да информират църковните лидери какво мислят децата за католическата църква преди голямо събрание на епископите за работа с младите хора.  Франциск призова присъстващите да говорят смело. \"Младите хора трябва да бъдат възприемани сериозно\", бе категоричен той. ", "date": "2018.03.19", "title": "Папата с жестока анатема на мъжете, които ходят на проститутки!"}
{"url": "https://www.blitz.bg/svyat/turskata-zhandarmeriya-se-natkna-na-taynik-s-ryadko-radioaktivno-veshchestvo-na-stoynost-70-mln-dolara_news587113.html", "text": "При специална операция в Анкара турската жандармерия откри тайник с голямо количество от радиоктивния елемент калифорний на стойност 70 млн. долара, съобщава БГНЕС, позовавайки се на телевизионния канал NTV. В тайника е имало почти 1,5 кг. калифорний. Полицията е задържала четирима души, заподозрени във връзки с по-голяма престъпна организация.   В момента жандармеристите изясняват за кого е било предназначено опасното вещество.   Калифорният е рядко радиоактивно вещество, което се използва в ядрената физика и медицината. Един грам от него струва около 4 млн. долара.  ", "date": "2018.03.19", "title": "Турската жандармерия се натъкна на тайник с рядко радиоактивно вещество на стойност 70 млн. долара"}
{"url": "https://www.blitz.bg/svyat/es-izklyuchitelno-seriozno-podozira-rusiya-za-novichok_news587088.html", "text": "Европейският съюз \"взема изключително сериозно\" оценката на британското правителство, че Русия е отговорна за атаката срещу бившия руски шпионин Сергей Скрипал и дъщеря му Юлия. Това се казва в нарочна декларация, приета днес в Брюксел от външните министри на ЕС, след като те бяха брифирани от британския си колега Борис Джонсън, пише Днес бг. Според него няма съмнения, че Кремъл е разпоредил атаката с нервнопаралитичния газ \"Новичок\", при която двамата руснаци и британският полицай, притекъл им се на помощ, пострадаха и се намират в критично състояние в болница от 15 дни.  ЕС заклеймява атаката, заплашила живота на много граждани, казват още министрите, които я определят като \"безразсъден и незаконен акт\".  Първите дипломати на 28-те добавят, че са шокирани, че за първи път от над 70 г. вещество, създадено като химическо оръжие, се използва на европейска земя.  \"Използването на химически оръжия от когото и да е било и независимо от обстоятелствата е напълно неприемливо и представлява опасност срещу всички нас. То е в нарушение на Конвенцията за химическите оръжия и пристъпва международните закони и световния ред\", се казва още в изявлението на Съвета на външните министри от ЕС.  Междувременно британският секретар за външните работи Джонсън съобщи, че днес в Лондон пристигат експерти от Организацията за забрана на химическите оръжия да изследват обстоятелствата около инцидента в Солсбъри и да се произнесат по него. Това ще даде възможност въпросът да бъде внесен в Съвета за сигурност на ООН.  Джонсън заяви, че оправданията на Кремъл \"стават все по-абсурдни\" и че Москва се опитва \"да скрие истината в купа сено\".  \"Веднъж те казват, че не са създавали \"Новичок\". После, че са го направили, но са унищожили всички количества. Трети път, че са го направили, унищожили, но някак тайнствено той се е появил в Швеция, Чехия, Словакия, САЩ или Великобритания\", каза Джонсън, определяйки поведението на Русия като \"класическа стратегия\".  \"12 г. след отравянето на Александър Литвиненко в Лондон вече не могат да излъжат никого\", добави той.  ЕС призовава Русия спешно да отговори с факти на въпросите на британското правителство около отравянето и да разсекрети всички подробности по разработването на \"Новичок\" пред Организацията за забрана на химическите оръжия.  ", "date": "2018.03.19", "title": "ЕС \"изключително сериозно\" подозира Русия за \"Новичок\""}
{"url": "https://www.blitz.bg/svyat/shok-smartfon-se-vzrivi-v-rtsete-na-18-godishno-momiche-i-go-ubi-snimki_news587095.html", "text": "18-годишно момиче почина докато говори по телефона си. Инцидентът е станал в Индия, съобщи \"Дейли мейл\". Момичето е починало след като смартфонът избухнал в ръцете му.Девойката е получила травми на ръката, гърдите и крака. На мястото на инцидента пристигнала линейка, която да откара пострадалата в болница. В лечебното заведение обаче лекарите единствено обявили смъртта на момичето, пише Петел бг.   Нейни близки съобщиха, че телефонът експлоадирал докато тя говорела по него, но същевременно бил включен да се зарежда.  Снимки от инцидента показват, че гръмналият телефон е Nokia 5233, издаден през 2010 г. Все още не е ясна каква е причината за експлозията. ", "date": "2018.03.19", "title": "Шок: Смартфон се взриви в ръцете на 18-годишно момиче и го уби (СНИМКИ)"}
{"url": "https://www.blitz.bg/svyat/kendal-dzhenr-i-bela-khadid-shchraknakha-stegnatite-si-dupeta-na-plazha-snimka-18_news587085.html", "text": "Кендъл Дженър реши да си направи почивка след фотосесията в новия брой на сп. Vogue и докато нейните фенове четат интервюто с нея, тя взе билет и се отправи на морския бряг заедно с още четири свои приятелки, една от които е успешният модел Бела Хадид.Явно дамите доста добре се забавляват и това личи от пикантните фотоси в Instagram.  На снимките момичетата се къпят голи до кръста, а горещият кадър, който показва как влизат във водата набра светкавична популярност. На страницата на Кендъл се натрупаха над 2,8 милиона харесвания, а при Бела Хадид, малко по-малко – 1,2 милиона.", "date": "2018.03.19", "title": "Кендал Дженър и Бела Хадид щракнаха стегнатите си дупета на плажа! (СНИМКА 18+)"}
{"url": "https://www.blitz.bg/obshtestvo/regioni/izpluva-zlokobnata-prichina-da-ne-pogrebat-radi-do-zaklanata-ot-nego-iliyana_news587032.html", "text": "32-годишният Ради, който закла жена си Илияна Митева и се самоуби, няма да бъде опят от поп. В неговия смъртен акт било записано \"самоубийство\" и поради тази причина бил положен в земята без опело, пише \"Телеграф\". Погребението на Ради Енев бе на гробищата в брезовското село Свежен вчера в 11 часа. И неговото тяло, и това на жена му Илияна, са били взети от две частни агенции в съботния ден от Съдебна медицина в Пловдив.  Двамата да не бъдат погребвани един до друг били решили още родителите им. Ради ще почива в семеен гроб край село Свежен, а втората катафалка откарала тялото на жертвата му в Кюстендил, откъдето била родом Илияна.  Причините за смъртта на двамата е \"остра кръвозагуба, причинена от прорезна рана в областта на шията\", са установили при аутопсиите им. ", "date": "2018.03.19", "title": "Изплува злокобната причина да не погребат Ради до закланата от него Илияна"}
{"url": "https://www.blitz.bg/obshtestvo/regioni/pipnakha-go-zakovakha-sheft-na-zveno-plateno-parkirane-v-khisar-oplel-se-e-v-strashna-skhema_news587039.html", "text": "Скандал зрее в община Хисар. Преди дни счетоводството на местната власт е направило ревизия на шефа на звено „Паркиране“ Рангел Китенски. Финансовата проверка е констатирала, че не излизат между 2 500-3 000 лева.  Парите липсват. Китенски е молил нещата да се потулят, да му се помогне да вземе бърз кредит, с който да погаси задължението. Междувременно до БЛИЦ столичанка изпрати сигнал, че е възмутена и скандализирана. Преди дни дамата паркирала автомобила си в центъра на курорта. Пуснала е  есемес, според номера, посочен на табелата.  Служител на „Паркиране“ обаче се приближил и и поискал пари на ръка, казал, че там есемесите не важат. Въпреки протестите, дамата отново платила, този път на ръка. Опитите ни да се свържем с Китенски удариха на камък. От община Хисар коментираха пред БЛИЦ, че кметът инж. Пенка Дойкова, е назначила проверка по скандалния случай и се очаква доклад. След доклада местната власт ще коментира пред медията ни казуса. По закон действията на Рангел Китенски трябва да бъдат дадени на Икономическа полиция за разследване.  Очаква се шефът на „Паркиране“ да бъде отстранен от работа, докато трае разплитането на случая. Рангел  Китенски е бивш полицай, на последните местни избори беше кандидат за кмет на село Ново Железаре от квотата на Партия на зелените. Тогава той загуби вота от кандидата на ГЕРБ Петър Ненов. Кристина ИВАНОВА, БЛИЦ", "date": "2018.03.19", "title": "Пипнаха го! Заковаха шефът на звено „Платено паркиране“ в Хисар, оплел се е в страшна схема"}
{"url": "https://www.blitz.bg/svyat/vashington-post-obshchinar-v-sashch-obvini-rotshildovi-che-kontrolirat-klimatichnite-promeni-za-da-trupat-bogatstva-no-brzo-im-se-izvini-video_news587152.html", "text": "Общински съветник във Вашингтон е предположил във \"Фейсбук\", че богатите евреи, които контролират времето, са предизвикали неочаквана снежна буря, съобщава Еврейската телеграфска агенция. Трейон Уайт-старши, демократ, който представлява осми район в американската столица, е публикувал видео, в което обвинява богаташите от клана Ротшилд, че контролират климата, за да печелят пари, което Еврейската телеграфна агенция определя като антисемитска конспиративна теория.По-късно Уайт е изтрил видеоклипа. Във видеото Уайт коментирал: \"Човече, тъкмо започна да вали сняг тази сутрин, човече. Трябва да обърнете внимание на този контрол върху климата, човек, тази манипулация на климата. А властите на Вашингтон продължават да говорят, че \"ние сме устойчив град\". И това е модел, създаден на Ротшилдови, които контролират климата, за да създадат природни бедствия, за да контролират градовете. Бъдете внимателни.\" Уайт е заявил пред в. \"Вашингтон пост\", че видеоклипът \"казва каквото казва\" и изразил почуда, че неговите коментари са били сметнати за антисемитски. Той изпратил извиненията си на вестника. \"Всеки ден работя усилено в борба срещу расизма и предразсъдъците от всякакъв род. Искам да се извиня на еврейската общност и на всеки, когото към обидил\", се посочва в извинението на Трейон Уайт, като се допълва: \"Еврейската общност ми беше съюзник в моя стремеж да помагам на хората. Не възнамерявах да бъда антисемит.\"   ", "date": "2018.03.19", "title": "\"Вашингтон пост\": Общинар в САЩ обвини Ротшилдови, че контролират климатичните промени, за да трупат богатства, но бързо им се извини! (ВИДЕО)"}
{"url": "https://www.blitz.bg/svyat/izrael-udari-siriya-s-nay-modernite-samoleti-v-sveta_news587155.html", "text": "Израелските военновъздушни сили за използвали за първи път купените от САЩ многофункционални изтребители F-35. Това е станало на 10 февруари, когато израелските ВВС нанесоха серия удари в отговор на свалянето на израелски F-16 от сирийската противовъздушна отбрана, съобщава 9-и канал на израелската телевизия, цитиран от БНР.В момента на въоръжение в израелската армия има девет самолета F-35, като се планира до края на годината те да станат 15, а до 2021 – 33. Общо Израел е купил от САЩ 50 изтребителя F-35. ", "date": "2018.03.19", "title": "Израел удари Сирия с най-модерните самолети в света"}
{"url": "https://www.blitz.bg/kriminalni/grmi-zhestok-skandal-kadri-na-khristo-ivanov-plzyat-km-ministerstvoto-na-tsetska-tsacheva_news586994.html", "text": "Скандални кадрови назначения са на път да превземат правосъдното министерство, научи БЛИЦ. Водевилът се случва в момент, в който протестите на надзирателите ескалират насред домакинството на Европейското председателство. Медията ни научи, че в петък правосъдният министър Цецка Цачева без много шум е удължила с една година договора на временно изпълняващия длъжността началник на Главна дирекция \"Изпълнение на наказанията\" Свилен Цветанов. Кадровото назначение не бе официално оповестено, което е изключително странно, като се има предвид, че сайтът на ведомството е толкова подробен, че на него не са публикувани единствено лицата, на които са били издадени свидетелства за съдимост.  Още по-скандалното е, че Цветанов, който е определян в медиите като сив кардинал в затворите се е ползвал с личната протекция на проваления правосъден министър Христо Иванов.  Твърди се, че Свилен Цветанов е бил човекът зад странно назначената за директор на ГДИН Гергана Георгиева, която бе изхвърлена по време на служебния кабинет \"Герджиков\". В момента обаче Георгиева напъва да се върне на старата си длъжност чрез дело за възстановяване, което води във Върховния административен съд.     Според наши източници ръководството на правосъдното ведомство пази топло място на Георгиева и по тази причина е бил удължен договорът на Свилен Цветанов, който лесно може да бъде прекратен, а той да бъде компенсиран с друга сладка позиция в правораздавателната система.  Ако задкулисният сценарий успее, то Гергана Георгиева ще се върне на бял кон в Главна дирекция \"Изпълнение на наказанията\". В този случай Цецка Цачева едва ли подозира каква \"бомба\" залага не само пред правосъдното министерство, но и пред правителството.  Маневрите в ГДИН не само няма да тушират зреещото недоволство сред надзирателите, но ще доведат и до нови улични протести, а тогава вече ще е късно.    ", "date": "2018.03.19", "title": "Гърми жесток скандал! Кадри на Христо Иванов пълзят към министерството на Цецка Цачева!"}
{"url": "https://www.blitz.bg/svyat/ne-vsichko-e-kato-v-prikazka-megan-markl-mechtae-za-zhivota-si-kato-aktrisa_news587110.html", "text": "Макар роднините на Меган Маркъл да обясняват, че тя още от детството си мечтаела да бъде принцеса в живота, като че ли в двореца приказката не ѝ е достатъчна, пише OK Magazine. Източник обяснява, че бившата актриса изпитва носталгия по своя живот в Ню Йорк и още опитва да се приспособи към новите условия.На годеницата на Хари ѝ се наложи да пожертва актьорската кариера и да се обучава на кралски обноски. Тя също така закри профила си в социалните мрежи. И именно с това Меган още не може да се примири, пише изданието.  „Тя много скучае заради това, че не е с приятелите и феновете, с които по-рано общуваше в социалните мрежи. Не е мислила, че всичко ще бъде толкова сложно“, обяснява източникът и добавя, че Маркъл не може да свикне с тази известност, която придоби откакто е с Хари. Сега тя не може да излезе на разходка с куче, без грим или да иде до магазина за захар, например. Церемонията по венчавката на Меган и Хари ще се състои на 19 май. Скоро стана ясно и че принцът се е отказал от предбрачен договор, тъй като вярва в стабилната си връзка с Маркъл.", "date": "2018.03.19", "title": "Не всичко е като в приказка: Меган Маркъл мечтае за живота си като актриса"}
{"url": "https://www.blitz.bg/layfstayl/kray-na-voynata-zlatka-raykova-i-kameliya-nay-nakraya-se-pregrnakha-snimka_news587082.html", "text": "Години наред две от най-продаваните и изкусителни корици на Playboy водиха тиха война, затова коя е по-по-най… Златка Райкова и Камелия обаче изненадващо се появиха заедно на партито по случай възраждането на мъжката Библия. Двете без грам притеснение заеха местата си една до друга и през цялата вечер не спряха да се забавляват в общата си компания. Сред останалите вип гости на партито бяха Ваня Червенкова, Антония Петрова, Меглена Каканашева, Теди Кацарова и култовият актьор от „София Ден и Нощ“ – Еди Канхуш. Топ плеймейтките от последния конкурс за сексапил, станаха част от спектакъла, който организаторите подготвиха за събитието по повод представянето на първия тематичен брой на мъжката Библия през 2018 г.  Анна-Мария, Ива Няголова, Миглена Игнатова, Даная Николова, Брита Вълдобрева и актуалната носителка на титлата Playmate 2017 Нора Недкова блестяха на сцената на Bedroom Premium Club Sofia с уникална, спираща дъха хореография на Калин Калинов от брейк група „X NRG CREW“, под мотото „Няма грозни жени, има малко алкохол“ и миксовете на DJ BURLAK и DJ Vasco C.  Изкусителките изненадаха гостите с първата си поява, облечени в сексапилни тоалети от зебло ), дело на дизайнера Донка Благоева и провокативни визии - разчорлени коси и арт грим. ", "date": "2018.03.19", "title": "Край на войната! Златка Райкова и Камелия най-накрая се прегърнаха (СНИМКА)"}
{"url": "https://www.blitz.bg/layfstayl/skorost/mnogo-vazhno-chetivo-kak-obshchinata-da-plati-remonta-na-kolata-schupena-ot-dupka_news587117.html", "text": "След последния сняг по улиците се отвориха огромни кратери. Общините са заделили около 54 млн. лева за запълване на дупки. Най-много средства са отделени за ремонти в София, Варна, Пловдив и Бургас. Но можем ли да осъдим общината и пътната агенция заради щети от дупки?Спукани гуми, изкривени джанти и счупени амортисьори - това са повредите, които най-често отвеждат шофьорите в автосервизите. Ремонтът на колата може да струва до 700 лева, ако щетата е от по-сериозните. Делата срещу общините заради щети от дупки продължават дълго. Но в повечето случаи са в полза на гражданите, казва пред Нова телевизия адвокат Димо Господинов.  През последните дни пунктовете за завеждане на повреди от дефекти на пътя са препълнени от шофьори. За да признаят застрахователите щетите, потърпевшият водач трябва да представи протокол от КАТ. Преминали през процедурата обаче казват, че пътните полицаи отказват да дойдат на място с довода, че няма катастрофа. Така битката срещу общините остава в ръцете на всеки шофьор поотделно. \"Единственото, което можем да направим, е да извършим оглед, да предоставим снимков материал, да опишем ситуацията, знаците, да замерим дупката и да предоставим данните на клиента да си потърси правата от съответната община\", обяснява застрахователят Валентин Илиев. В битката в съда могат да помогнат още снимки от момента на инцидента, показания на свидетели и фактури от автосервизи.", "date": "2018.03.19", "title": "Много важно четиво! Как общината да плати ремонта на колата, счупена от дупка"}
{"url": "https://www.blitz.bg/layfstayl/skandal-top-dizaynerka-srina-esil-dyuran-razkri-za-neyna-ogromna-krazhba-snimki_news587091.html", "text": "Есил Дюран, която в последните години се вживява повече като дизайнерка отколкото като чалга певица, сериозно сгази лука, след като бе изловена от къде черпи идеи за новите си колекции. Доказалата се през годините дизайнера Евгения Борисова публикува любопитен статус, с който изказа професионалната си обида от действията на нейна колежка.Ето какво гласеше той:  „ .“ След кратка справка е установено, че има доста прилики между новата колекция на изживяващата се като дизайнера чалга певица Есил Дюран и старата на Евгения Борисова, която тя визира в поста си. Опитахме се да съберем основната идея, която създателката на Star Dust Fashion е създала миналата година и реализирана по друг начин през призмата на Есил. Кадрите може да видите в галерията по-долу.", "date": "2018.03.19", "title": "Скандал! Топ дизайнерка срина Есил Дюран, разкри за нейна огромна кражба (СНИМКИ)"}
{"url": "https://www.blitz.bg/layfstayl/kloshchavata-veneta-kharizanova-szhali-za-stopenite-kiltsa-debela-me-kharesvakha-poveche_news587134.html", "text": "\"Когато бях с 10 килограма по-дебела имах много повече работа като модел и бях много по-харесвана\". Това призна манекенката Венета Харизанова. Преди години името на брюнетката се асоциираше с разкошно тяло и перфектни форми. След като се подложи на безумни диети и много спорт обаче, тя съвсем окльощавя. Красавицата за първи път започна да топи килограми, покрай участието в „Мисис Вселена” през 2012 година. След това продължи да се подлага на различни диети и тотално окльощавя.  Появиха се и слухове, че здравето й е силно влошено, а дори на няколко пъти се заговори, че е болна от анорексия или булимия.  Венета загуби много от естествения си чар с убийствения хранителен режим, който спазваше. Но изглежда, че най-накрая го е осъзнала. ", "date": "2018.03.19", "title": "Кльощавата Венета Харизанова съжали за стопените килца: Дебела ме харесваха повече"}
{"url": "https://www.blitz.bg/svyat/konfliktt-se-razgarya-tereza-mey-otkri-motiv-na-moskva-za-otravyaneto-na-skripal_news587130.html", "text": "Министър-председателката на Великобритания Тереза Мей заяви, че Русия е имала мотив и намерение да извърши отравянето в Солсбъри, при което пострадаха осъденият в Русия за шпионаж бивш полковник от ГРУ Сергей Скрипал и дъщеря му Юлия.„Това нервно-паралитично вещество беше от групата „Новичок”, то беше създадено от съветските експерти и мисля, че Русия има мотив и намерение и това е част от модела на поведение на Русия в Европа, което наблюдаваме. Това се случи във Великобритания, можеше да се случи в друга държава”, каза в понеделник британският премиер по телевизия „Скай нюз”, цитирана от БГНЕС.  ФАКТИ ПО СЛУЧАЯ \"СКРИПАЛ\":  ", "date": "2018.03.19", "title": "Конфликтът се разгаря! Тереза Мей откри мотив на Москва за отравянето на Скрипал"}
{"url": "https://www.blitz.bg/svyat/siriyskata-armiya-veche-prevze-34-ot-iztochna-guta_news587076.html", "text": "Бойните действия в последно време се оказаха извънредно резултатни за сирийската армия. Според ливанската информационна агенция Almasdarnews (AMN), сирийската войска вече освободила 75% от територията на Източна Гута. Последният успех е превземането на селището Сабкхи. Сирийската армия вече си определи новите приоритетите. БЛИЦ информира, че е „отклонен” вариантът за извеждане от Хараста на обкръжените екстремисти „Ахрар аш-Шам” в провинция Идлиб.     AMN съобщи, че поредните удари ще бъдат насочени в южния „котел”, където са разположени Айн-Тарма, Замалка, Арбин и Джобар.     Обстановката благоприятства настъплението към Айн-Тарма и при успех на операцията южната групировка на терористите от „Файлак ар-Рахман” ще бъде отново разчленена. Така армията ще установи контрол над транспортната магистрала, водеща източно от Дамаск.    Превод и редакция: БЛИЦ    ", "date": "2018.03.19", "title": "Сирийската армия вече превзе 3/4 от Източна Гута"}
{"url": "https://www.blitz.bg/svyat/zapochna-serioznoto-kopane-eksperti-ot-ozkho-vzimat-probi-ot-novichok-za-da-ulichat-rusiya_news587107.html", "text": "Експерти по химическите оръжия пристигнаха днес във Великобритания да вземат проби от нервнопаралитичното вещество Новичок (Новак), използвано за отравянето на бившия руски агент от разузнававето Сергей Скрипал, предаде ДПА. Екипът на базираната в Хага Организация за забрана на химическите оръжия (ОЗХО) ще изпрати образците в международна лаборатория, а резултатите от анализите се очакват до две седмици. На днешната си среща в Брюксел външните министри от Европейския съюз заявиха, че съюзът осъжда остро нападението срещу Скрипал и дъщеря му. Те настояха Русия да отговори на въпросите, зададени от Лондон и съюзниците му, и изразиха безусловна солидарност с Обединеното кралство. ЕС е шокиран от дръзкото използване на бойно невротоксично вещество от тип, разработен от Москва, на европейска земя за първи път от повече от 70 години, се казва в изявление на външните министри от 28-те.     ", "date": "2018.03.19", "title": "Започна сериозното копане: Експерти от ОЗХО взимат проби от \"Новичок\", за да уличат Русия"}
{"url": "https://www.blitz.bg/svyat/selena-gomez-pusna-prvi-snimki-po-banski-sled-zhivotospasyavashchata-operatsiya_news587120.html", "text": "Селена е засечена да се припича на слънце на яхта близо до Сидни, но без Бийбър. Тя е заобиколена от близки приятели и дори показва прекалена близост с едната от тях, пише Daily Mail.25-годишната певица се появи в бански от две части и видимо напълняла, което може би се дължи на залежаването й на болнично легло.  Припомняме, че през 2017 Селена претърпя спешна операция, където най-добрата й приятелка й дари бъбрек.   Селена дори е получила усложнения по време на операцията и лекарите са се притеснявали дали красавицата ще се събуди. Днес тя е във видимо здраво състояние и твърди, че се чувства сравнително добре.   ", "date": "2018.03.19", "title": "Селена Гомез пусна първи СНИМКИ по бански след животоспасяващата операция"}
{"url": "https://www.blitz.bg/svyat/donatela-versache-gotvi-revolyutsiya-v-branda-si-poveche-nyama-da-ubivam-zhivotni_news587129.html", "text": "От известно време в модната индустрия наблюдаваме един интересен процес – масово големите брандове застават с позиция против използването на естествени кожи. Интересното на този феномен е, че масово голяма част от тях станаха известни със своите емблематични изделия, създадени именно от естествена кожа и косъм.Така след Gucci, Stella McCartney и Givenchy, дойде най-накрая ред и на Versace. Донатела Версаче разкри, че модната къща повече няма да използва кожа и косъм при създаване на своите изделия.  „Кожа? Приключих с това. Не искам да убивам животни, за да правя мода“, сподели сестрата на Джани Версаче в интервю за The Economist.", "date": "2018.03.19", "title": "Донатела Версаче готви революция в бранда си: Повече няма да убивам животни"}
{"url": "https://www.blitz.bg/layfstayl/ptuvane/zimata-se-zavrna-poleditsa-blokira-ruse-dokato-vv-vratsa_news587122.html", "text": "Поледицата блокира градския транспорт в Русе. Към момента се движат тролеи само по четири от линиите заради обледената контактна мрежа, съобщиха от диспечерския пункт, пише Дунав мост.По други три от линиите има пуснати автобуси, но те не могат да покрият разписанията и се движат на големи интервали.  В момента по тролейбусните трасета са пуснати празни мотриси, за да размразят контактната мрежа, уточниха от общинското транспортно дружество. Поледицата е сковала и голяма част от улиците и тротоарите в града, затова препоръката особено към възрастните хора е да не излизат, ако не е наложително.   Извънредно почистване на кръстовището с кръгово движение на обходния път на Враца беше извършено днес, пише \"Конкурент\". Ангажираните с дейността работници отказаха да разкажат детайли за онова, което вършат. Според шофьори с опит, в района са хвърлени тонове пясък, за да се обезопаси коварното трасе срещу заледяване. Проливните дъждове от последните дни и обилното снеготопене не са могли да отмият абразивните материали от пътното платно, затова се налага допълнително почистване.  ", "date": "2018.03.19", "title": "Зимата се завърна! Поледица блокира Русе, докато във Враца..."}
{"url": "https://www.blitz.bg/layfstayl/prvo-v-blits-roden-sekssimvol-pusna-frapirashcha-snimka-ot-puberteta-si-nyama-da-poznaete-koy-e_news587128.html", "text": "Секссимволът на българското кино Захари Бахаров направи фурор със своя снимка от младините си във \"Фейсбук\". Хитовият актьор публикува преинтересен фотос от времето, в което все още е бил с коса, видя БЛИЦ. Снимката мигновено предизвика бурни коментари. Част от феновете на актьора са на мнение, че той изобщо \"не е мръднал\", а други се възхищават на буйните му къдрици.  Бахаров е добавил към снимката: \"Чак па и цигара захапал пубера му с пубер\".       ", "date": "2018.03.19", "title": "Първо в БЛИЦ: Роден секссимвол пусна фрапираща СНИМКА от пубертета си, няма да познаете кой е!"}
{"url": "https://www.blitz.bg/svyat/probiv-v-pregovorite-za-mezhdu-london-i-bryuksel-ima-progres-s-brekzit_news587100.html", "text": "Европейският съюз и Великобритания постигнаха споразумение за преходния период след напускането на Обединеното кралство догодина, съобщи Мишел Барние, който е преговарящият от името на ЕС, предадоха британските медии. „Постигнахме споразумение за преходния период”, каза Барние на пресконференция в Брюксел след преговори с британския му колега Дейвид Дейвис. „Преходният период ще бъде с ограничена продължителност”, каза още Барние.Преходният период ще започне през месец март 2019 година – веднага след излизането на Обединеното кралство от блока. По думите на Барние има съгласие и за правата на европейските граждани във Великобритания, както и за британските граждани в ЕС след Брекзит.  Предстоят да се обсъдят важни въпроси. Един от тях засяга границата със Северна Ирландия. През 2016 година близо 52% от британските граждани гласуваха за излизането на страната от общността.", "date": "2018.03.19", "title": "Пробив в преговорите за между Лондон и Брюксел, има прогрес с Брекзит"}
{"url": "https://www.blitz.bg/layfstayl/ptuvane/agresiven-kibik-terorizira-khorata-koito-iskat-da-ptuvat-ot-sofiya-km-pernik-s-chastni-koli-snimki_news587180.html", "text": "Агресивен кибик се опитва да въдворява ред в превозването на пътници от София към Перник. За това сигнализират редовни пътници между двата града, пише Днес бг. \"Ако случайно частен автомобил с пернишка регистрация спре да качи хора, които са в същата посока, снажният \"охранител\" прибягва до агресивни действия\", написа свидетелка на изявите му във Facebook. Жената публикува и снимки на мъжа в една от големите групи на София в социалната мрежа.  \"Този агресивен тип стои всеки ден на спирката на автобусите за Перник, намираща се на Руски паметник\", обясни тя.  Според жената транспортните фирми, обслужващи линията Перник-София-Перник и Дупница-София-Дупница му плащат прилична дневна надница, срещу която той не трябва да допуска случайни автомобили да правят услуга на хората.  \"Един вид го раздава мутра-пазач на спирка. И това е всеки ден. Особено лошо гледащ е следобед и привечер, когато хората се прибират към Перник\", пише още Veronika Dimitrova.  Друга потребителка на социалната мрежа потвърждава в коментар и допълва: \"Въпросният идиот не просто седи там и варди хората да не се качват по коли, а и събира пътници за едни стари бусчета с безобразни шофьори\". Мъжът обяснявал нагло на чакащите на спирката, че трябва да се качат във \"въпросната таратайка\".  \"Колкото и да отказваш, не се маха. Познати преди години имаха щети по автомобила си заради него, защото след като качили пътник, той ги \"подгонил\" с някаква кола. Резултатът беше счупен фар и огледало. А най-веселото е, че органите на реда не веднъж са уведомявани. Резултат няма\", допълва жената.  Така нареченото споделено пътуване, при което непознати хора се самоорганизират да пътуват заедно, когато са в една посока и не ползват автобусните линии, е честа практика по много маршрути в страната. Фирмите на превозвачите търпят загуби от разрастването му и открито се обявяват срещу него с мотива, че е незаконно и несигурно.  Под поста за мутрата-пазач на спирката за Перник също има спор за и против споделеното пътуването.  \"Всеки превозвач заплаща определени лицензи/такси/намсиквоси за използването на определени места за спиране или престой. Тези с личните автомобили определено бъркат в джоба на превозвачите. Абе... шерването на трaнспорт е много ценно, но има как да се прави и без драма\", коментира една от потребителките.  Според друг държавата е абдикирала от всичко и превозвачите са взели в свои ръце борбата с нелегалните превозвачи.  \"Една фирма вади милиони документи, плаща хиляди такси и лицензи, застраховки, скъпи винетки и т.н. Накрая някой си купува един стар Опел на газ за 1000 лв. и незаконно им взима клиентите\", пише той.  \"Да си оправят разписанията, после да си \"пазят\" пътниците. Пловдив-София са през половин час, Перник-София... както дойде\", влиза в спора явно редовен пътник по маршрута.  Друг пък допълва, че превозвачите нямат право да назначават подобни \"разпоредители\", защото е противозаконно насилствено да предлагаш на хората търговска услуга.  \"Ако даден пътник е доволен от превоза на дадена фирма, и извънземните да слязат да го закарат с чинията, няма да се качи. Явно вместо да си обърнат внимание не услугата, да я направят по-достъпна и сигурна, те плащат на някакъв плондер да плаши хората\", възмущава се друг от коментиращите.  Трети се намесва с прагматично предложение: \"Преместете срещата 50 метра нагоре и готово. Като гледам, той докато се затича, КИ сТигнете у Перник\".  ", "date": "2018.03.19", "title": "Агресивен кибик тероризира хората, които искат да пътуват от София към Перник с частни коли (СНИМКИ)"}
{"url": "https://www.blitz.bg/svyat/kompaniyata-na-blgarina-miliarder-vladimir-tanev-e-na-pt-da-stane-tseli-53-miliarda-dolara_news587124.html", "text": "Името на младия предприемач, роден в България, Владимир Тенев е малко известно у нас. За сметка на това обаче във финансовата сфера в Щатите то е добре познато, като е свързано с иновативната платформа за търговия с ценни книжа без комисионни Robinhood. Компанията, основана от Влад, както го наричат в Щатите, имаше впечатляващ старт преди време, а сега е напът да поскъпне четирикратно при това само в рамките на последната година. В своя публикация от The Wall Street Journal посочват, че Robinhood може скоро да достигне капитализация от около 5,6 милиарда долара след приключването на настоящ рунд за набиране на финансиране.  Това би било 4 пъти по-голяма стойност само за година, след като през миналата година компанията успя да привлече инвестиции, с които покачи цената си до 1,3 милиарда долара.  Според запознати от Robinhood вече имат договорено вложение от около 350 милиона долара от руската DST Global. Тя участваше в набирането на финансиране и през миналата година. Към момента говорителят на компанията отказва да коментира информацията. Ако фирмата успее да достигне нивото от над 5 милиарда долара, то тя ще влезе в списъка на 15-те най-скъпи частни технологични компании в Щатите.  Три години след създаването си платформата вече има 4 милиона потребители на средна възраст около 30 години, като броят им бележи двоен ръст в сравнение с година по-рано. Самата компания е създадена от Тенев и бизнес партньора му Байджу Бат през 2012 година. ", "date": "2018.03.19", "title": "Компанията на българина-милиардер Владимир Танев е на път да стане цели 5,3 милиарда долара!"}
{"url": "https://www.blitz.bg/obshtestvo/regioni/samo-v-blits-strakhovita-mlva-plzna-za-zverstvoto-v-plovdiv-iliyana-nastoyavala-radi-da_news587054.html", "text": "Близки и роднини на двете почернени фамилии-тези на Илиана Митева и Ради Енев, продължават да са в шок и да недоумяват какво е отключило агресията в 32-годишния мъж. Клането е било толкова страшно, че 29-годишната жена е била буквално надупчена на решето. Приятелки на Илиана споделиха пред БЛИЦ, че в последно време тя е била изключително притеснена от неочакваните изблици на гняв в бащата на детето й. В последно време агресията му ескалирала, за това младата жена не спирала да настоява Ради да отиде на психолог и да потърси помощ. Обяснявала, че няма срамно да се довери на психолог, но молбите й останали нечути. Ради отказвал да се лекува. Илиана се принудила да го заплаши с раздяла и казала, че ще го напусне, защото се страхува за себе си и за детето им.  Може би в деня на скандала и на убийството, Илиана пак е повторила заплахите си, но е била в безизходица, не е виждала друг начин да стресне мъжа си. Вероятно това е провокирало и отключило безумното зверство, в което е изпаднал Ради, коментираха пред БЛИЦ потъналите в сълзи приятелки на младата майка.  Те споделиха още, че родителите на Илиана настояват 13-месечната й дъщеричка да бъде дадена на тях, за да я отгледат и да се грижат за сирачето. Това е било обсъждано след погребението в Кюстендил, където бе положена убитата.  Вчера в пловдивското село  Свежен бе погребан и Ради. Близките му са учудени, нямало данни психическото заболяване да е наследствено и не знаели от какво се е отключило то.  Както БЛИЦ съобщи, преди дни в апартамент в квартал „Кючук Париж“ бяха открити окървавени два трупа. Ради е заклал жена си и после се е самоубил. „Слава Богу, че не е посегнал на детето, което с часове е плакало над телата, казаха още потресени близки на Илиана.  Кристина ИВАНОВА, БЛИЦ", "date": "2018.03.19", "title": "Само в БЛИЦ: Страховита мълва плъзна за зверството в Пловдив, Илияна настоявала Ради да..."}
{"url": "https://www.blitz.bg/layfstayl/shoubiznes/takova-neshcho-nikoga-ne-se-be-sluchvalo-v-istoriyata-na-kato-dve-kapki-voda-vsichki-sa-v-shok-zlatka-raykova-plache-neuteshimo-snimki_news587197.html", "text": "Преди броени минути се случи нещо историческо в шоуто\"Като две капки вода\". Любимият на Златка Райкова - Георги Валентинов, падна на колене в национален ефир и предложи брак на дългогодишната си приятелка. Сълзите текнаха моментално от лицето на русото изкушение и тя отговори еднозначно с \"Да\". Златка не успя да каже нищо повече освен това, че вече знае защо всичките й приятели присъстват на тазвечерното шоу. Цялата зала стана на крака и аплодира прясно сгодената двойка, а Златка не можеше да преглътне сълзите.   Валентинoв и Златка са гаджета от няколко години. Те винаги са демонстрирали силна любов и между тях рядко е имало горещи скандали, типични за родния хайлайф.   Предложението за брак се случи точно след превъплъщението на Златка като Мадона, изпълнявайки хитовата й песен \"Like a virgin\".", "date": "2018.03.19", "title": "Такова нещо никога не се бе случвало в историята на \"Като две капки вода\", всички са в шок! Златка Райкова плаче неутешимо (СНИМКИ)"}
{"url": "https://www.blitz.bg/layfstayl/skorost/tesla-svsem-se-okepazikha-defektni-chasti-spvat-proizvodstvoto-na-tesla-model-3_news587097.html", "text": "Tesla не може да достигне планираните производствени обеми на Model 3 заради огромния брой на бракуваните части. Според бивши и действащи служители в завода на компанията във Фримонт, цитирани от CNBC, процентът на възлите и детайлите, които не съответстват на фабричните спецификации, достига 40, пише Факти бг.Проверките на качеството и замяната на дефектните компоненти предизвикват големи забавяния на производствения процес. Някои от новите части за Model 3 трябва да се връщат за възстановяване в ремонтен център на 80 км от основната фабрика. За да се справи с кризисната ситуация, Tesla наема допълнителен щат от инженери и техници, които да поправят дефектните детайли директно на поточната линия. В официално писмо до медиите обаче от компанията твърдят, че те не се занимават с ремонт, а само проверяват качеството на изработката по 500 параметъра. През четвъртото тримесечие на 2017 г. Tesla успя да произведе само 260 бройки от Model 3 вместо планираните 1 500. Изоставането от плана бе обяснено със сложните настройки на оборудването в заводите в Калифорния и Невада, както и с недоставени машини от Германия.", "date": "2018.03.19", "title": "Тесла съвсем се окепазиха: Дефектни части спъват производството на Tesla Model 3"}
{"url": "https://www.blitz.bg/stsena/ruski-aktor-skandalizira-mrezhata-ss-seks-na-zhivo-snimka-18_news587030.html", "text": "Скандален руски актьор отново провокира социалната мрежа с действията си. Алексей Панин, известен с екстравагантните си постъпки, качи в Инстаграм снимка, на която позира без дрехи в банята в компанията на млада дама. Актьорът прикрива част от тялото й с дясната си ръка, а самото момиче е закрило гърдите си.  Постът му събра над 2000 харесвания, но и много негативни коментари. Интернет потребителите му припомнят, че има непълнолетна дъщеря и това, което е направил, въобще не е смешно.  Към момента скандалният фотос е свален от страницата на актьора. Превод: БЛИЦ    ", "date": "2018.03.19", "title": "Руски актьор скандализира мрежата със секс на живо СНИМКА (18+)"}
{"url": "https://www.blitz.bg/lyubopitno/klisheta-mislite-si-che-taka-shche-opravite-vrzkata-si-ne-se-lzhete_news587024.html", "text": "Встъпвайки в брак, чуваме ужасно много съвети и правила за семейния живот: какво да правим, кога и как и какво е категорично забранено, пише Obekti.bg. А може ли да тръгнем срещу тях и просто да не ги спазваме?Ето 10 неприложими закона на семейното благополучие, които може и трябва да се нарушават, събрани от AdMe.ru.  Никога не лъжете партньора си Хората, които ви съветват никога да не лъжете половинката си, навярно също не спазват този съвет. Защото чистата истина е, че всички хора лъжат. Премълчаването и недоизказаните неща също се броят. Само помислете колко ядове могат да бъдат спестени, ако не споделяте всички нюанси и детайли. Бъдете слаба жена до силния си мъж Стремежът да изглеждаме крехки, слаби и раними създания, които се нуждаят от силна опора, може да прерасне в прекалена инфантилност. Не се превръщайте в капризно дете, а просто бъдете такива, каквито сте – мъжът ви се е влюбил във вас именно за това. Не използвайте секса за сдобряване Може дълго да се сърдите на половинката си, а може и да се сдобрите, като си доставите удоволствие в леглото. Понякога причините за скандала са дребни, буквално изсмукани от пръстите – например драмите, че не ви се обръща достатъчно внимание. Не казвайте, че сексът не помага… Прекарвайте заедно свободното си време Това също не е задължително – ако ви се иска да си отдъхнете един от друг, направете го. Да сте заедно е хубаво, но само когато наистина го искате – тук е важно качеството, а не количеството.", "date": "2018.03.19", "title": "Клишета: Мислите си, че така ще оправите връзката си? Не се лъжете!"}
{"url": "https://www.blitz.bg/obshtestvo/prodavachka-be-uzhilena-ss-700-leva-kato-mareshki-s-virtuozna-izmamna-skhema-v-burgas_news587031.html", "text": "Продавачка от Бургас стана жертва на стара измамна схема, чрез която преди години бе ужилен самият Веселин Марешки. Последният случай е от уикенда, а в капана попада 55-годишна касиерка на магазин за млечни продукти на ул. \"Сан Стефано\". Мъж на видима възраст около 40 г. влязъл в търговския обект и заявил, че е изпратен от собственика на фирмата, за да вземе сумата от 700 лв. Продавачката се е заблудила и му предоставила поисканите пари, пише \"Флагман\". След като непознатият напуснал магазина, касиерката се усъмнила, обадила се на шефа си и разбрала, че е обект на измама. Тя веднага сигнализирала органите на реда, които незабавно предприели издирвателни действия. В района на автогара \"Запад\" е забелязан мъж, отговарящ на описанието, дадено от продавачката.  Същият е задържан, като е констатирано, че това е 44-годишният криминално проявен Николай Атанасов от Добрич, извършител на кражби и измами. Арестуваният направил пълни самопризнания и е разпознат от продавачката. Отнетата сума от 700 лв. е намерена и иззета. По случая е образувано бързо полицейско производство.  По подобен начин преде години бил ужилен аптечният бос и депутат от \"Воля\" Веселин Марешки. Непознат мъж влязъл в една от аптеките му във Варна и казал, че е изпратен от шефа да вземе 200 лева. Жената се усъмнила, но тогава мъжът й казал да позвъни лично на Марешки и да се увери.  Когато босът вдигнал, непознатият взел слушалката: \"Веско, аз съм в аптеката, за да взема парите, но жената настояваше да ти се обадим преди това, за да бъде сигурна, че не я лъжа\", казал спокойно той. \"Кой си ти? Мошеник! Не те познавам? Никакви пари не трябва да ти се дават! Крадец!\", крещял от другата страна Марешки, но мъжът невъзмутимо затворил телефона. \"Ето, убедихте се, че не ви лъжа\", казал на аптекарката той, взел парите и изчезнал, докато Марешки трескаво набирал телефона на аптеката, за да каже, че това е измама. ", "date": "2018.03.19", "title": "Продавачка бе ужилена със 700 лева като Марешки с виртуозна измамна схема в Бургас"}
{"url": "https://www.blitz.bg/svyat/chicho-vova-kolko-ni-e-gotino-s-vas-pesen-za-putin-nabira-populyarnost-v-mrezhata-video_news587027.html", "text": "Млада певица и водеща на различни мероприятия от Курган Елена Волкова посвети шеговита песен на победителя в президентските избори в Русия Владимир Путин. Младата жена иска клипчето й да събере 3 млн. харесвания, за да може парчето да достигне и до самия „Чичо Вова“. „Чичо Вова, колко е ни готино с вас, и никаква криза не е страшна за нашата страна. Докато си имаме чичо Вова, ще си имаме и петрол, и газ, дори и космосът скоро ще стане наш“, пее момичето.  По данни на URA.RU, идеята за шеговитото парче дошла отдавна и веднага била реализирана.  „Много исках да подкрепя нашия президент! Сега не му е лесно, затова исках да чуе подобна шеговита песен, да се усмихне и да разбере, че има такива, които го обичат, вярват в него и го подкрепят“, разказва младата жена.        Това не е първата песен в подкрепа на руския президент. През ноември миналата година депутатът от руската Дума Анна Кувичко заедно с група кадети от Волгоградска област записа клип по парчето на Вячеслав Антонов „Чичо Вова“. В парчето децата пеят за готовността си да отидат на последна битка заради „чичо Вова“.              Превод: БЛИЦ", "date": "2018.03.19", "title": "\"Чичо Вова, колко ни е готино с вас\": Песен за Путин набира популярност в мрежата (ВИДЕО)"}
{"url": "https://www.blitz.bg/svyat/sunday-times-stivn-khoking-na-smrtniya-si-odr-napravi-poslednoto-si-predskazanie-za-kraya-na-sveta-i-megavselenata_news586889.html", "text": "Само две седмици преди смъртта си Стивън Хокинг е завършил последното си изследване, което разкрива как да докажем Мегавселената и да предскажем края на света. Мегавселената е теория, че нашата вселена е просто част от много други, причинени от Големия взрив.Документът, който довършва на смъртното си легло, разглежда идеята, че можем да измерим други вселени, използвайки детектор на космически кораб. Ако това доказателство е било открито докато Хокинг е бил жив, може би е щял да спечели Нобелова награда - нещо, което той никога не успя да постигне.   Томас Хертог, който е съавтор на книгата 'Smooth Exit from Eternal Inflation' споделя пред Sunday Times, че Хокинг често е бил номиниран за Нобелова награда и е трябвало да спечели. Сега това никога няма да се случи.   Хертог твърди, че той и Хокинг искали да възприемат идеята за мегавселена и да я превърнат в \"тестваща научна рамка\".  Въпреки това новаторските изследвания предполагат, че съществуването на Земята ще избледнее в тъмнината, когато звездите изчерпат енергията си.  Идеята, че в крайна сметка ще изчезнем в тъмнината, продължава да е спорна с космолозите, включително професор Нийл Турок, директор на канадски университет, който е объркан, защо Хокинг намира именно тази идея за интересна.  От друга страна, обаче, някои учени стигат до заключението, че работата на Хокинг може да бъде пробивът, от който учените се нуждаят.   Това е важно до голяма степен, защото е първата теория, която може да бъде тествана.  Карлос Френк, научен професор, се съгласи, че преди това е било невъзможно да се измерват други вселени.  Тя намира идеята на Хокинг за интригуваща и че тази негова последна работа ще остави своя отпечатък върху фоновото лъчение, проникващо в нашата вселена.  Френк твърди, че намирането на доказателства за други вселени може напълно да промени нашето възприятие за мястото ни в космоса. Превод и редакция: БЛИЦ  ", "date": "2018.03.19", "title": "Sunday Times: Стивън Хокинг на смъртния си одър направи последното си предсказание за края на света и Мегавселената!"}
{"url": "https://www.blitz.bg/svyat/perverzen-arabin-ot-london-vliza-v-zatvora-zaradi-seks-v-mrezhata-snimki_news587053.html", "text": "Работник от летище \"Хийтроу\" бе осъден на 28 седмици затвор за секс с млада жена, видео от който пуснал в мрежата. Малко по-късно партньорката му изпаднала в стрес и обмисляла да направи опит за самоубийство, съобщава \"Мирър\". По данни на следствието, докато правели секс, 33-годишният британец Нуред Абушареф, роден в Кувейт, извадил телефона си и започнал да праща видеа на приятелите си в WhatsApp.  Няколко седмици по-късно, по време на поредния полов акт, мъжът решил да зарадва аверите си с ново порно клипче. Партньорката му забелязала. Първите дни запазила мълчание.  След известно време обаче отишла при Нуред, за да обсъдят ситуацията, но той грубо и отговорил, че нищо страшно не се е случило. „Какво от това? Животът продължава“, заявил мъжът и обещал да свали клипчетата.     В съда представител на момичето съобщил, че след инцидента тя получила посттравматичен стрес и близо 3 месеца се страхувала да излезе от дома си. „Не спирах да плача, спрях да се храня от притеснение“, признава пострадалата, добавяйки, че дори е обмисляла да посегне на живота си.  Мъжът е уволнен от работа, а съдът му е забранил да контактува с потърпевшата за неопределен срок от време. Превод: БЛИЦ       ", "date": "2018.03.19", "title": "Перверзен арабин от Лондон влиза в затвора заради секс в мрежата (СНИМКИ)"}
{"url": "https://www.blitz.bg/svyat/eto-kakvo-pozhela-iranskiya-prezident-na-putin-i-tsyala-rusiya_news587042.html", "text": "Иранският президент Хасан Роухани поздрави Владимир Путин за победата му на президентските избори в Русия. Докладът за това се появи на уебсайта на иранския президент, предаде рен.тв. \"Изказвайки най-искрените си поздравления по този повод, аз съм убеден, че по време на новия мандат на президентството на Ваше превъзходителство отношенията между двете страни ще се развият\", се казва в съобщението.  Роухани пожела на Путин здраве и успех, а на руския народ - просперитет.    ", "date": "2018.03.19", "title": "Ето какво пожела иранския президент на Путин и цяла Русия"}
{"url": "https://www.blitz.bg/svyat/i-asad-pozdravi-putin-za-pobedata_news587067.html", "text": "Сирийският президент Башар Асад изпрати поздравително послание до Владимир Путин, който спечели президентските избори в Русия. Според ТАСС текстът на съобщението е публикуван от службата на президента. Според предварителните данни на ЦИК настоящият руски президент Владимир Путин печели изборите с победа от 76,66%. Кандидатът от Комунистическата партия Павел Грудин стана втори с 11.80% от гласовете. Превод: БЛИЦ    ", "date": "2018.03.19", "title": "И Асад поздрави Путин за победата"}
{"url": "https://www.blitz.bg/kriminalni/prestplenie/ekshn-v-ruptsi-selyani-se-bikha-i-klakha-momche-e-prostrelyano_news587090.html", "text": "Плевенски криминалисти работят по изясняване на всички обстоятелства, свързани с образувано досъдебно производство. На 17 март около 20.20 часа 52-годишен жител на с.Рупци съобщил в полицията в Червен бряг за възникнал в центъра на селото скандал и сбиване между група мъже. На мястото веднага бил изпратен полицейски екип, който установил на адрес в селото 17-годишен жител на Радомирци, с огнестрелна рана в левия крак.  По първоначални данни към 20.20 часа в центъра на селото спрели два леки автомобила, от които слезли около 10-ина въоръжени с брадви и ножове жители на с. Радомирци и започнали саморазправа с местните. За да се предпази, 52-годишният произвел изстрел със стоп патрон, като прострелял непълнолетния в крака със законно притежаван пистолет, съобщиха от МВР.  При инцидента е пострадал и 32-годишен от Рупци. Той е откаран в болницата в Плевен, където е настанен за лечение и непълнолетният. На мястото е извършен оглед, стрелецът доброволно е предал оръжието си и брадва. Уведомен е районен прокурор в Червен бряг. Образувано е досъдебно производство. Работата по изясняване на случая продължава.    ", "date": "2018.03.19", "title": "Екшън в Рупци: Селяни се биха и клаха, момче е простреляно"}
{"url": "https://www.blitz.bg/obshtestvo/arnaudova-progovori-za-proverkata-v-bolnitsite-i-razkri-koy-mozhe-da-se-sdobie-s-obvinenie_news587075.html", "text": "Очаква се до края на март да приключи проверката на седем болници, а след това може да се стигне и до обвинения за зам.-министри и министри. Това обяви пред журналисти в Шумен говорителят на главния прокурор Румяна Арнаудова. “Започваме само с оглед безстопанственост, но ще се разследва дори дейността на длъжностни лица от съответните Регионални здравно-осигурителни каси или министри или зам.-министри, които са дали разрешения за осъществяване на медицински дейности при дублиращи функции на тези, с които се занимават общинските болници”, уточни тя.  Ако министри са дали в нарушение на закона разрешение да се осъществява една медицинска дейност, те ще носят наказателна отговорност, категорична бе Арнаудова.  Инкриминираният период е 14 декември 2010 г. до момента. Ще се установява до колко са били изгодни договорите за лечебните заведения, защото е факт тежко финансово състояние, което се дължи не само на безстопанственост, но и на неизгодни сделки.  Арнаудова подчерта, че всичко е въпрос на доказателства, само с доказателства може да има обвинения и да съди съда.  Обществената опасност от това престъпление засяга много хора. “Всички сме свидетели как се увеличават разходите за здравеопазване, а гражданите не получават по-качествена услуга. Прокуратурата ще направи всичко възможно виновните, довели до това трагично състояние да получат наказание”, каза говорителят на главния прокурор. В Шумен Арнаудова беше специален гост на приятелски футболен мач между прокурори от 7 прокуратури и ученици, част от които деца в риск, които вече са имали сблъсък със закона. Източник: ", "date": "2018.03.19", "title": "Арнаудова проговори за проверката в болниците и разкри кой може да се сдобие с обвинение"}
{"url": "https://www.blitz.bg/ikonomika/gps-za-domashni-lyubimtsi-i-universalen-vsdekhod-sa-sred-novostite-na-priroda-lov-ribolov-2018_news587048.html", "text": "Проследяващи устройства за животни и универсален всъдеход са сред новостите, които може да се видят на изложбата „Природа, Лов, Риболов 2018“ от 21 до 25 март в Международен панаир Пловдив. Модерната тенденция е хоби оборудването да се създава на базата на високи технологии, за да се даде повече сигурност и комфорт на потребителите, твърдят експерти.  Единствените в България GPS устройства служат за проследяване на домашни любимци, като кучета и котки, а също -  на коне и крави. Модерната джаджа работи с над 220 мобилни оператора в 80 страни. Разработени са няколко серии, сред които ловна и дамска, украсена с камъни „Сваровски“.  За любителите на екстремни преживявания са новите модели ATV,UTV и SSV на световноизвестна американска марка. На нейния щанд ще бъдат показани  високо технологични превозни средства: последното поколение ATV Sportsman, легендарният RZR 1000, предназначеният за ловни излети Ranger. Премиера ще направи универсалният всъдеход GENERAL, който може да  се използва и за работа, и за забавления.    На „Природа, Лов, Риболов 2018“ ще бъдат показани много нови модели лодки, скутери, двигатели и аксесоари за тях, уреди за яхти и други плавателни съдове. Сред най-атрактивните експонати  са лодките Grand от фибростъкло, съчетаващи ултрамодерен дизайн и инженерни технологии, стабилност и лукс.    Участниците в „Природа, Лов, Риболов“ ще демонстрират в палата 3 изделия за лов, риболов и туризъм: оръжия, муниции,  принадлежности, облекло, обувки,  аксесоари, оптически и навигационни уреди, други продукти и услуги за  свободното време, ловни трофеи. Държавните горски предприятия ще презентират условията за ловен, риболовен и екотуризъм, а новата зоната за екстремни спортове - екипировка, дронове, фото и видео техника.   Съпътстващата програма включва много атракции за деца и възрастни. За първи път посетителите ще видят реликви от музейната сбирка на Съюза на ловците и риболовците в България, който отбелязва 120 г. от създаването си. Сред любопитните експонати са  оригинални знамена и печати на най-старите ловни сдружения, първият брой на списание „Ловецъ“, множеството медали, спечелени от български трофеи  в международни ловни изложения.    Новост са и демонстрациите по динамична стрелба. За децата са предвидени презентации за животните и за националните паркове у нас, интерактивни игри за опознаване на природата, състезание за улов на риба. Уреди за привличане на дивеч ще бъдат демонстрирани в събота и неделя. Разходки с пони, стрелби с лък и с въздушно оръжие ще забавляват всеки ден гостите на  „Природа, Лов, Риболов 2018“.   В  Дните на семейството, свободното време, хобито и модата, продължаващи до 25 март,  са включени още изложенията „Цветна пролет“ (от 21 март), Италиански фестивал на красотата и прическата (от 23 март в палата 2) и киноложки изложби (от 24 март). Очакват се над 20 000 посетители. Те имат шанс да получат някоя от следните награди, като попълнят анкетни карти за проучване на тяхното мнение: раница от естествена кожа със стол, комплект от хамак и надуваем стол, двулицева водоотблъскваща ловна грейка с гъши пух. Подаръците са осигурени от Международен панаир Пловдив, а печелившите талони ще бъдат изтеглени в 14 ч. на 25 март. ", "date": "2018.03.19", "title": "GPS за домашни любимци и универсален всъдеход са сред новостите на „Природа, Лов, Риболов 2018“"}
{"url": "https://www.blitz.bg/svyat/kitayska-zhurnalistka-podludi-mrezhata-s-reaktsiite-si-v-natsionalen-efir-video_news587021.html", "text": "В мрежата набира популярност кратко видео с репортерка от Китай, която не успява да сдържи емоциите си по време на ефир. Става въпрос за Лиан Сяни, която работи за Yicai – най-големия китайски финансов конгломерат. Младата жена изразително започва да върти очи, когато колежката й задава въпрос по време на Националния народен конгрес, съобщава HuffPost.        Само за няколко минути журналистката стана истински мим и потребителите в мрежата започнаха да я пародират и да измислят ситуации, в които може да се реагира по подобен начин. „Когато момичето, което те вбесява, се прави на умно“.        Между другото, след видеото тръгнаха слухове, че заради реакцията си Лиан е останала без работа. Превод: БЛИЦ       ", "date": "2018.03.19", "title": "Китайска журналистка подлуди мрежата с реакциите си в национален ефир (ВИДЕО)"}
{"url": "https://www.blitz.bg/svyat/atakuvakha-turskoto-posolstvo-v-daniya_news586984.html", "text": "Атакуваха турското посолство в Дания. Това предаде \"Ройтерс\". Непознати лица са хвърлили бутилки със запалителна смес в сградата на турското посолство в Копенхаген.  Фасадата на сградата е претърпяла малки щети, няма наранявания.  Градската полиция разследва случая. Превод: БЛИЦ", "date": "2018.03.19", "title": "Атакуваха турското посолство в Дания"}
{"url": "https://www.blitz.bg/svyat/globikha-s-3000-evro-frenski-pekar-ponezhe-e-tvrde-rabotliv_news586972.html", "text": "Собственик на пекарна във френската община на Лусиньи сур Бар бе глобен с 3 000 евро за нарушение на местните трудови закони. 41-годишният Седрик Вевр в името на туристите и местните жители отвори магазина си седем дни поред. По закон магазинът няма право да работи повече от шест дни. Това предаде \"Дейли Мейл\".  Наказаният пекар всъщност е подкрепен от водачите на общината, както и от жителите на града. Самият той възнамерява да съди френските власти. Превод: БЛИЦ", "date": "2018.03.19", "title": "Глобиха с 3000 евро френски пекар, понеже е твърде... работлив"}
{"url": "https://www.blitz.bg/svyat/siriyskata-armiya-se-otkaza-da-izvezhda-teroristite-ot-kharasta-v-idlib_news586951.html", "text": "Сирийската армия „отклонила” варианта за извеждане на екстремистите от Хараста в провинция Идлиб, съобщил за ria.ru сирийски полеви командир. Хараста е един от големите сателитни градове в столичното предградие Източна Гута. Сега тази опора на терористите от „Ахрар аш-Шам” се намира в плътен обръч на правителствените сили.     Според информационния източник, сред екстремистите настъпили разкол и паника поради настъплението на армията: „Населението е против бандитите и сега те вече нямат друг изход, освен да се предадат.” Превод: БЛИЦ", "date": "2018.03.19", "title": "Сирийската армия се отказа да извежда терористите от Хараста в Идлиб"}
{"url": "https://www.blitz.bg/lyubopitno/tazi-misteriozna-snimka-na-prishlets-kray-ezeroto-lokh-nes-shche-vi-izplashi_news586971.html", "text": "Странно същество със скафандър е снимано на мост до езерото Лох Нес, съобщава esoreiter.ru. Не го видях, когато снимах, но на фотографиите се вижда и не знам дали не е извънземен, разказва британецът Томас Поуп. Той е автор на снимките, на които се вижда пришълецът.  „Единственото възможно обяснение е, че в езерото е паднал космически кораб и един от членовете на екипажа е успял да се добере до брега. Вероятно той е извънземен“, добавя Поуп.    ", "date": "2018.03.19", "title": "Тази мистериозна СНИМКА на пришълец край езерото Лох Нес ще ви изплаши"}
{"url": "https://www.blitz.bg/intsidenti/stana-yasno-zashcho-se-e-zastrelyal-ukrainskiyat-pilot-obvinen-za-svalyaneto-na-malaziyskiya-boing-nad-donbas_news586996.html", "text": "Бившият украински пилот Владислав Волошин, обвинен в атакатa срещу малазийския \"Боинг MH-17\", може да се е самоубил поради финансови проблеми. Източникът на публикацията казва, че Волошин \"потискал проблеми\", свързани с реконструкцията на летището в Николаев, където е бил действащ директор, и по време на ремонта имало трудности с финансирането.  Освен това в публикацията се цитират думите на бивши колеги, които описват Волошин като \"впечатлителен\" човек с \"повишено чувство за справедливост\". Те отбелязват, че след напускането на войската Волошин говори за многото проблеми, пред които са изправени украинските пилоти: малки заплати, липса на униформи и лошо отношение на властите. , пенсионираният военен се опита да се самоубие у дома и умря на път за болницата. Близките на пилота са казали в полицията, че Волошин в последно време бил депресиран. Превод: БЛИЦ    ", "date": "2018.03.19", "title": "Стана ясно защо се е застрелял украинският пилот, обвинен за свалянето на малазийския \"Боинг\" над Донбас"}
{"url": "https://www.blitz.bg/svyat/intsident-otkaza-dvigatel-na-khelikopter-s-dshcheryata-i-zetya-na-trmp_news586988.html", "text": "Хеликоптерът с дъщерята и зетя на президента на САЩ Доналд Тръмп се върнал извънредно на летището във Вашингтон, след като отказал един от двигателите му, предаде телевизия СNN в неделя, предава БГНЕС. Инцидентът е станал преди няколко дни, но широката публика научава за него едва сега. Според източници на телевизията  Иванка Тръмп и съпругът й Джаред Къшнър , които са съветници на президента, са  тръгнали от федералната столица към Ню Йорк , но  след излитането отказал единият от двигателите . Според процедурата пилотът се върнал на летището \"Роналд Рейгън\" във Вашингтон.  Кацането е преминало успешно,  никой не е пострадал . Причините за отказа на двигателя са неизвестни, няма официален коментар.  Според СNN не е известно с каква цел двамата са използвали хеликоптера за пътуването, но след инцидента двойката е решила да стигне до Ню Йорк с полет на редовните линии. ", "date": "2018.03.19", "title": "Инцидент: Отказа двигател на хеликоптер с дъщерята и зетя на Тръмп"}
{"url": "https://www.blitz.bg/analizi-i-komentari/komandvashchiyat-nato-rusiya-ne-mozhe-da-pobedi-aliansa-no-ne-biva-da-se-podtsenyava_news586955.html", "text": "Командващият на Европейското командване на ВС на САЩ и върховен главнокомандващ на Обединените сили на НАТО в Европа генерал Къртис Скапароти не е съгласен с последния доклад на аналитичната корпорация RAND, в който се казва, че въоръжените сили на Алианса ще бъдат разгромени при руско настъпление. Това пише в National Interest Дейв Маджумдар в публикацията си „NATO Supreme Allied Commander: Russia Won't Overwhelm Alliance in War”. Изданието цитира изказване на Скапароти пред сенатския Комитет по делата на въоръжените сили на 8 март. Там той пак заявява отдавна известното твърдение за нарастване на възможностите за сдържане и при необходимост за отбрана.     Според генерала, стратегията на Русия се заключава в „предприемане на действия, без да се идва до пряк конфликт”. „Ако това им се удаде, те могат да отслабят позициите на противника без нито един изстрел.”     Генералът основателно констатира, че в Източна Европа руските военни „имат преимущество дори в областта на обикновените въоръжения и това е обусловено от вътрешните линии, близкото разположение и размера на въоръжените сили”.     „В дългосрочна перспектива обаче НАТО притежава значително преимущество, което се признава от опонентите и от което те всъщност се опасяват” – е уверен командващият.     Що се отнася до такива военни учения като „Запад”, казва Скапароти, за Запада те не са новост. Това, че Русия концентрира усилията си на обикновените и на ядрените оръжия, че е модернизирала своя арсенал и „мобилизирала хора”, било „очаквано”. „Ние виждаме в това подкрепа на тяхната доктрина, за чието развитие следим от около 10 г. Наблюдавайки това, ние се учим. И това ни помага да дислоцираме и тренираме нашите войски, като разработваме свои планове.”     За запазване на своето доминиращо положение САЩ трябва да продължат модернизацията на въоръжените си сили, иначе Русия ще може „да отправи на САЩ предизвикателства практически във всяка военна сфера, примерно към 2025 г.” – предупредил генералът.    Превод и редакция: БЛИЦ    ", "date": "2018.03.19", "title": "Командващият НАТО: Русия не може да победи Алианса, но не бива да се подценява"}
{"url": "https://www.blitz.bg/obshtestvo/vezhdi-rashidov-izbukhna-zaradi-largoto-i-dobavi-blgarite-spyat-spokoyno-zaradi-borisov_news586993.html", "text": "Един ден почва да пада една капка в Ларгото. И едни 20-годишни младежи вместо да вземат по една лопата, цял ден снимат и \"спасяват\" София. Това заяви в ефира на Bulgaria ON Air артистът и депутат Вежди Рашидов. Относно непрестанното говорене за средствата, които са инвестирани, той заяви: \"Хубаво е, че нещата постъпват в мрежата, но социалните мрежи не носят друга отговорност освен да има шум. Всяка държава е изградена върху своите правила. Отивате вие, млади, хубави хора в Културно министерство, подавате заявление за достъп до информация и виждате, че всяка стотинка и фактура са в папките на обекта. Всички са от Евросъвета, който е одобрил работата. Има вътрешни и външни одити, сезирани са многократно прокуратура, конфликт на интереси... да не ви казвам през какво съм преминал\".  \"Обелили са се пет плочи, което е нормално! И у нас като си правих къщата, слабите места се показаха и ги оправихме! Какво за 17-те милиона - има фактуриране. Това са около 10 дка площ. За всяка стотинка отидете в министерството и ако видите нередности, давайте ме на прокурор! Аз съм правил Ларгото и не се срамувам - много хора не са правили нищо\", добави Рашидов.  \"Плюещи винаги ще има, безплодните дървета никой не ги брули. Проверявате и ако видите нередност, вкарвате един министър в затвора. Трябва да се спре негативът, той обижда много хора, не мен. Аз съм емоционален - резултатът е една болест - аз съм я получил от емоциите. Един творец, ако не е емоционален, махайте го като творец\", допълни депутатът.  \"Възродителният процес така или иначе влиза в историята, защото се е случил и е факт. Това е неприятна човешка драма. Не приемам обаче претенции да имат бивши ченгета, които съдействаха в процеса. Много хора като доносници и ченгета участваха - това ми е нехигиенично, както и Ларгото. Нищо да не се прави, а само да се говори\", каза още Рашидов.  \"Бойко Борисов е от смислените политици през последните 10 години. Всичко, което опитваха да внушат за Бойко, не е истина. С него се работи много спокойно. Той винаги е за идеите. Бойко е много добър държавник. Ако днес българите спят спокойно две години, това е, защото той води една дипломация, която е полезна за съня на българите\", заключи той. ", "date": "2018.03.19", "title": "Вежди Рашидов избухна заради Ларгото и добави: Българите спят спокойно заради Борисов"}
{"url": "https://www.blitz.bg/obshtestvo/sinoptikt-krasimir-stoev-ss-smrazyavashcha-prognoza-posochi-tochno-kde-shche-trupa-snyag-dnes_news586962.html", "text": "Атмосферното налягане е значително по-ниско от средното за март - ще започне отново да се понижава. Днес над страната ще преобладава облачно време и на много места ще превалява слаб дъжд, в Северозападна България – сняг. Това прогнозира дежурният синоптик на НИМХ в БАН Красимир Стоев.В централните райони на Дунавската равнина са възможни поледици. Ще духа умерен, в Дунавската равнина и източните райони – временно и силен вятър от изток-североизток. Максималните температури ще са от 3-5° в Северна до 10-13° на места в Южна България. През нощта срещу вторник, с преминаването на нов средиземноморски циклон, валежите от запад ще се активизират. С понижението на температурите на много места в Северна България и по високите котловинни полета на Западна, ще завали сняг, в останалата част от страната – дъжд.  Над планините ще бъде e облачно, на много места с валежи от сняг, под около 1200 метра - от дъжд. Ще духа силен, по билата бурен юг-югозападен вятър. Максималната температура на височина 1200 метра ще е около 4°, на 2000 метра - около минус 1°. Над Черноморието ще бъде предимно облачно, на места със слаби валежи от дъжд. Ще духа умерен и временно силен вятър от изток-североизток. Максимални температури на въздуха: 2-7°. Вълнението на морето ще е 3 - 4 бала. Температурата на морската вода е 6 - 8°. На 19.03.2018 слънцето ще изгрее в 06:32 часа и ще залезе в 18:37 часа. Продължителност на деня 12:05 часа. На 19.03.2018 луната ще изгрее в 07:46 часа и ще залезе в 20:43 часа. Осветеност на диска в 0h UT 3 %. Фаза на луната: след новолуние преди първа четвърт.   ", "date": "2018.03.19", "title": "Синоптикът Красимир Стоев със смразяваща прогноза, посочи точно къде ще трупа сняг днес!"}
{"url": "https://www.blitz.bg/layfstayl/khoroskop/astrologt-ivelina-pencheva-s-vazhno-preduprezhdenie-dnes-mozhe-da-ostanete-bez-imushchestvo-ako_news586964.html", "text": "4-ят слънчев ден се счита за тежък и напрегнат. Време за изпълнение на дълга. Ден на активните занимания и на риска. Рискът е благородно дело и е оправдан сега, пише в хороскопа си за bulgaria.utre.bg астрологът Ивелина Пенчева.  Само не участвайте в хазартни игри, може да останете без имущество, предупреждава тя.  „Препоръчват се занимания с физически практики. Благоприятно е за спортни съревнования и за занимания с бойни изкуства. Денят е подходящ само за нови начинания, не е за завършване на стари дела“, добавя астрологът.  „Ден на милосърдието и за защита на слабите и беззащитните. Трябва да се застъпвате за тези, които са бити и унижени. Борете се за правдата, защитавайте честа и достойнството на другите хора, оказвайте помощ на близки, приятели или просто познати! Старайте се да разрешавате всяка заплетена ситуация, но го правете без да влагате излишни страсти и емоции, в рамките на допустимото и закона“, съветва Ивелина Пенчева.  „Учете се да преодолявате всички страхове  и не проявявайте слабост и малодушие пред лицето на опасността! Смело вървете към победата и тогава ще ви се предостави щастливият шанс, способен много да промени живота в!. Денят е добър за начало на нови перспективни дела“, добавя тя.  „Не бива да бъдете пасивни, да стоите и да чакате щастливият случай сам да дойде. Не трябва днес да изпадате в униние, да се разстройвате и да бъдете тъжни. Не се поддавайте на емоциите и гнева! Не изоставяйте работата си и не бягайте от отговорности“, предупреждава астрологът.  „Не се препоръчва да се яде месна храна. Да се пият повече течности! Храната да бъде пикантна, а алкохолът е нежелателен“, добавя тя.  „Отдайте предпочитание на розовото и червеното в облеклото! Избягвайте зеленото“, съветва Ивелина Пенчева.  „Добре е да имате динамичен сън и вие да бъдете активни. Да се видите с къса коса или че се подстригвате, означава, че скоро ще се избавите от това, което ви спира. Зелена трева и изобщо всякаква зеленина е знак за тъга, неудачност. Водата пък е за клюки. Лошо е да се видите в огледало“, добавя астрологът. ", "date": "2018.03.19", "title": "Астрологът Ивелина Пенчева с важно предупреждение: Днес може да останете без имущество, ако..."}
{"url": "https://www.blitz.bg/obshtestvo/georgi-rachev-apokaliptichno-ogromna-dolina-na-stud-se-spuska-nad-tsyala-evropa-nakhluva-tsiklont-anabet_news586974.html", "text": "Вятърът стана много силен наистина, той е така нареченият фьон - сух, топъл и много силен, идващ от планините. Фьонът е непостоянен, с много резки пориви, които могат да надминат и 40 метра в секунда. Преди доста години така беше отнесен покривът на \"Пирогов\" например. Покривите са отнесени заради стрехите. Вятърът влиза отдолу и ги отнася. Това заяви в ефира на \"Здравей, България\" климатологът Георги Рачев. \"Има природа, няма как да е по друг начин. Трябва да се мисли за малко по-различни инженерни норми\", смята климатологът.  \"Утре посрещаме и астрономическата пролет. Времето ще е много динамично и валежно. Тези хора, които останаха без покрив, ще имат нов проблем. Започват нови валежи чак до петък.  Лошо време ни чака - ще има сняг, ще има и дъж д и вятър.  Огромна долина на студ се спуска над цяла Европа.  Навсякъде в континента ще има отрицателни температури\", заяви Рачев.     \"В България ще има голямо метеорологично разнообразие. Ще вали сняг в района на Видин, довечера може да видим сняг и в района на София. Българинът нали знаете, че е казал, че има щъркелов сняг.  В четвъртък ще е най-студено. Тогава ще е около минус 7 градуса.  Средиземноморието буквално бълва циклон след  циклон. \"Анабет\" още следобед ще даде отражение в страната.  В четвъртък студеният въздух ще се настани в България\", каза Рачев.  \"Валежите ще бъдат между 30 и 50 литра на места. Със сигурност ще има разливи, не искам да казвам наводнения\", завърши той.    ", "date": "2018.03.19", "title": "Георги Рачев апокалиптично: Огромна долина на студ се спуска над цяла Европа, нахлува циклонът \"Анабет\""}
{"url": "https://www.blitz.bg/svyat/grmna-novina-dzholi-se-zheni-za-chetvrti-pt-za-milioner_news586975.html", "text": "Американската актриса Анджелина Джоли скоро ще бъде омъжена за четвърти път. Този път избраник на 42-годишната звезда от Холивуд е британски милионер. Това е казано от позната на актрисата, пишат холивудските медии. \"Анджи е толкова влюбена, че съвсем скоро за четвърти път ще мине под венчило. Омагьосаната актриса сама пожелала да се омъжи\", казва близка до Джоли.  Според запознатата Анджелина и избраникът й се срещат повече от година. Те били запознати от съпругата на Джордж Клуни Амал и актрисата направо загубила ума си по милионера.  Официално тя все още не е разведена с Брад Пит. Джоли вече започнала да планира сватбата. В списъка на гостите ще бъде последният й бивш съпруг. Превод: БЛИЦ", "date": "2018.03.19", "title": "Гръмна новина: Джоли се жени за четвърти път за милионер"}
{"url": "https://www.blitz.bg/svyat/akrobat-ot-tsirk-dyu-soley-padna-i-zagina-po-vreme-na-shou-pred-uzhasenite-zriteli-snimkivideo_news586948.html", "text": "Опитният акробат Ян Арно от \"Цирк дю Солей\" (Cirque du Soleil) Ян Арно е паднал по време на изпълнение на въздушен номер във Флорида и е загубил живота си, съобщава Ройтерс. Според агенцията, 38-годишният Арно е рухнал на сцената в събота по време на шоуто VOLTA, а след това е починал в болницата от получените рани. \"Всички артисти от цирка са шокирани и опустошени от тази трагедия. Ян бе с нас повече от 15 години и бе обичан от всички, които го познаваха \", каза Даниел Ламар, президент и главен изпълнителен директор на Cirque du Soleil.  Фаталният инцидент се случи пред ужасените погледи на зрителите. Вероятно акробатът е бил подведен от осигурителното въже, когато изпълнявал своя трик във въздуха преди да намери смъртта си.    Точно преди представлението, Ян Арно написа в \"Инстаграм\" за своя нов номер с друг акробат Павел Валчевски. Починалият артист бе допълнил още, че е \"време да го направи\". Превод и редакция: БЛИЦ        ", "date": "2018.03.19", "title": "Акробат от \"Цирк дю Солей\" падна и загина по време на шоу пред ужасените зрители (СНИМКИ/ВИДЕО)"}
{"url": "https://www.blitz.bg/intsidenti/poreden-vzriv-raztrese-amerikanski-grad-video_news586954.html", "text": "В град Остин, Тексас, е имало експлозия, съобщават от медицинските служби на града. В резултат на инцидента двама души са ранени и са били закарани в болници. Засега данни за причините за произшествието. Също така в мрежата се съобщава за втора експлозия, но тези данни не са официално потвърдени.  По-рано, през март три пратки избухнаха в Остин и убиха двама души. Властите увеличиха наградата до 115 хиляди долара за информация за лицата, отговорни за тези инциденти. Превод и редакция: БЛИЦ     ", "date": "2018.03.19", "title": "Пореден взрив разтресе американски град (ВИДЕО)"}
{"url": "https://www.blitz.bg/svyat/donald-trmp-s-bezposhchaden-plan-za-borba-sreshchu-narkotitsite_news586947.html", "text": "Президентът на САЩ Доналд Тръмп ще представи план в понеделник за борба с кризата с наркотиците, която включва смъртно наказание за наркотрафиканти и призоваващ Конгреса да утежни законите за трафикантите на наркотици, предава Reuters, цитирана от \"Фокус\" Планът на Белия дом също ще се стреми да намали предписанията за опиоиди с една трета през следващите три години, като популяризират практики, които да намалят свръхпроизводството на опиоиди във федералните програми за здравеопазване.  Тръмп ще очертае предложенията си на събитие в Ню Хемпшир, което е засегнато от опиоидната епидемия.  \"Министерството на правосъдието ще иска смъртното наказание срещу трафикантите на наркотици, когато това е целесъобразно съгласно действащия закон\", каза Андрю Брембърг, директор на вътрешния съвет на Тръмп.  Белият дом не представи конкретни примери за това кога би било целесъобразно да се търси смъртното наказание за търговците на наркотици и да се отправят допълнителни въпроси към Министерството на правосъдието. ", "date": "2018.03.19", "title": "Доналд Тръмп с безпощаден план за борба срещу наркотиците"}
{"url": "https://www.blitz.bg/svyat/unikalno-video-kradets-zasedna-vv-vratata-na-ograbeniya-ot-nego-magazin_news586952.html", "text": "В мрежата се появи видеоклип от Мелбърн, който показва как крадецът засяда в автоматичните врати на книжарница в един от търговските центрове. На кадрите можете да видите как мъж със сив пуловер и черни спортни панталони безпомощно се опитва да напусне магазина, но раницата му е заседнала.  В крайна сметка той все пак успява да извади чантата и да напусне мястото на престъплението. Сега полицията го издирва. Превод и редакция: БЛИЦ     ", "date": "2018.03.19", "title": "Уникално ВИДЕО: Крадец заседна във вратата, на ограбения от него магазин"}
{"url": "https://www.blitz.bg/svyat/udivitelnata-istoriya-na-fatalnata-krasavitsa-koyato-se-vnedri-sred-bogatite-i-izvestnite-i-dokaza-che-parite-mogat-da-kupyat-shchastie-snimki_news586956.html", "text": "Изглежда, че парите могат да купят всичко, дори и щастие. Флоренс Гулд е знаела това от много малка и винаги е обичала да казва, че на тях не им пука кой ги притежава. Тази опасна американска красавица е била едновременно богата съпруга, колаборатор на нацистите по време на окупацията на Франция и дори е била дизайнер на дамски дрехи.Флоренс е разбирала добре един простичък факт - комбинацията от красота и пари означава власт.  А тя е имала много и от двете, особено след сватбата си със съпруг номер 2 - американския милионер Джей Гулд.  Предпочитала е да не издава скромното си потекло. Родена е в Сан Франциско, а родителите й са французи по произход. По тази причина, когато тя е на 11 години, семейството се мести от САЩ в Париж.  Постепенно Флоренс се превръща в невероятен хищник с остър ум, който винаги бива оценен от околните. Но веднъж попаднали в капана й, повечето жертви - и жени, и мъже - са били готови да вършат всичко, което тя поиска.  Когато тази сексапилна жена заговаряла някого, обикновено е било с цел да го прелъсти и да наруши личното му пространство с цел да доминира. С амбиция и упоритост става по-богата от цар Крез и дори успява да избегне 15-годишните опити на Джей Едгар Хувър да я тикне в затвора за предателство. Просто контролира всеки, който навлезе в орбитата й. Мнозина се питат \"Флоренс коя?!\", други евентуално могат да сея сетят за Флоренс Гулд Хол в Манхатън.  Тя е била устремена да се внедри в обществото на богатите и известните и нищо извън това не я задоволява. Затова и изоставя първия си съпруг в търсене на по-богат и по-влиятелен \"номер 2\".  И го намира в лицето на Джей Гулд - известен \"вълк от Уолстрийт\" с двама бизнес партньори, които са се самоубили. Той е твърдо решен да не плаща високите данъци на САЩ и по тази причина се мести в Париж. Във френската столица той вижда Флоренс, която тогава е хористка, и е моментално привлечен от нея. Има един не много малък проблем обаче - по това време Джей е женен.  Разводът му отнема четири години, прекарани в съдебни спорове, но накрая бившата му съпруга не получава нито цент от богатството му. През цялото това време, а и след сватбата Флоренс дава бизнес съвети и напътствия на мъжа си, който често разчита на острия й и пресметлив ум. След сватбата потокът от любовници на Флоренс не спира.  Тя и Джей дори си споделят за среднощните си приключения на закуска в леглото. Повечето й афери са за една нощ, но сред по-дълготрайните й авантюри са такива с хора като Джоузеф Кенеди и Чарли Чаплин.  По време на окупацията на Франция тя е собственичка на салон със съмнителна репутация в Париж. Мястото се превръща в любимо на нацистите заради ордата от елитни проститутки, събрани специално за тях. Освен това в края на войната тя помага на много германци да спасят живота си.  Междувременно Флоренс и мъжът й притежават империя от над 50 хотела и казина, много от които служат за \"пране на пари\". Неин е бил един от най-известните диаманти в света - \"Диамантът на победата\", правоъгълен камък с тегло 31,34 карата, оценен на между 5 и 8 милиона долара.  След войната тя става и един от най-щедрите меценати на музея на изкуството \"Метрополитън\" и на университета в Ню Йорк. До края на живота си живее по собствените си правила и оставя някой друг да се справя с последиците.  Може да си мислите, че има и други достойни кандидати за титлата \"най-фаталната жена в историята\", но си задайте въпроса колко от тях са били живото доказателство, че парите всъщност могат да купят щастие.  Източник: webcafe.bg ", "date": "2018.03.19", "title": "Удивителната история на фаталната красавица, която се внедри сред богатите и известните и доказа, че парите могат да купят щастие (СНИМКИ)"}
{"url": "https://www.blitz.bg/svyat/zhena-razkaza-pokrtitelna-istoriya-za-brutalnoto-si-obryazvane_news586906.html", "text": "„Почувствах бръснача и като видях кръвта по ръцете на акушерката, щях да умра. Около месец не можех да влизам в банята, защото раната при допир с вода бе ужасно болезнена.“Това е част от разказа на 16-годишната Амани Шамех, която с ужас си спомня деня, в който е подложена на т.нар. женско обрязване (традиционна практика по частично или пълно отстраняване на външните полови органи на жените). При Амани процедурата е извършена по особено жесток начин – органът за наслада е срязан с бръснач, пише woman.bg.  Но нейната история не е изолиран случай, а практика, ритуал, дори традиция, оказва се, на наистина много места по света.  Случаят на Амани е от малкото село Ауад Сараж в Египет – страна, която забранява гениталното обрязване при жените през 2008 г. и го криминализира през 2016 г. Практиката обаче до ден днешен си остава широко разпространен ритуал, който служи и за доказателство за целомъдрието на момичето. И не е свързан само с религия, прилагат я както мюсюлмани, така и християни, така и евреи, също и представители на различни африкански вярвания. Местните твърдят, че мъжете предпочитат жените им да са обрязани и често изискват младите булки да преминат през операцията. По-лошото обаче е, че ужасяващата процедура все още намира привърженици сред възрастни жени, които при това са изпитали жестокостта й върху самите себе си. „Всяко момиче трябва да бъде обрязано. Това са традициите ни“, твърди Зейнеб, майката на Амани. В съседно село тези традиции също се спазват. Там местните помнят случай, при който младо момиче е получило възпаление, вследствие на което не е можело да има деца. А на въпрос защо позволява това да се случва на нейните деца и внуци възрастна жена, привърженичка на ритуала, заявява „Това е съдба!“. Практиката, само при мисълта за която на момичетата в Западния свят им се изправя косата, за съжаление, е разпространена в целия свят. Според доклада на УНИЦЕФ от 2016 г. над 200 млн. момичета сa станали невинни жертви на зловещия ритуал. Женското обрязване е разпространено в 30 страни, като половината от тези 200 млн. случая са регистрирани в три държави – Индонезия, Египет и Етиопия. Изследването вади много грозни факти на бял свят - около 44 млн. от претърпелите болезнената процедура са на възраст под 15 години. В Йемен 85 % от представителките на нежния пол минават под ножа в първата седмица от живота си. \"Безполезно е момичето да протестира и да отказва да легне под ножа, защото решението е взето още при раждането. Единственото, което то може да направи, е да се моли да я боли по-малко\", разказват млади момичета. „В страни като Сомалия, Джибути и Гвинея тази практика е универсална. Ако сте родена момиче в една от тези държави, има 90 % вероятност да бъдете подложена на процедурата“, посочва Клаудия Каппа, която е участвала в разработването на доклада. А за съжаление, до ден днешен не може да бъде установен точният брой на жените, които преминават през процедурата. Смята се, че случаите на обрязани жени са много повече, тъй като от много страни липсват надеждни данни.", "date": "2018.03.19", "title": "Жена разказа покъртителна история за бруталното си обрязване!"}
{"url": "https://www.blitz.bg/svyat/rezultati-ot-izborite-v-rusiya-pri-obraboteni-pochti-100-ot-protokolite_news586957.html", "text": "Владимир Путин получава 76,65% от гласовете на президентските избори след обработването на 99,5% от бюлетините, според ЦИК. Както бе отбелязано от Централната избирателна комисия, сегашният държавен глава си осигури рекордно постижение на подкрепа на гласоподавателите в кариерата си  - за него са гласували 54,4 млн. граждани, което е с 5,1 млн. повече, отколкото през 2004 г. В същото време Путин получи подкрепата на абсолютното мнозинство от гласоподавателите - за него бяха подадени повече гласове, отколкото за всички останали кандидати заедно и с тези, които не се явиха на изборите.  Кандидатът от Комунистическата партия Павел Грудинин има 11,81% от гласовете, лидерът на Либералдемократическата партия на Владимир Жириновски - 5,67%.  Избирателната активност след изчисляването на 91,5% от протоколите е повече от 67%.  Само преди часове действащият президент на Русия Владимир Путин пристигна на концерта, посветен на присъединяването на Крим към Русия. Той излезе на сцената и благодари на поддръжниците си за подкрепата на изборите.  Путин подчерта, че в резултатите вижда доверие и надежда за развитие на страната и призова за съхранение на единственото. Президентът каза още, че в хода на работата си смята да продължи да се ръководи от мисли за бъдещето на Русия. \"И действайки по този начин, със сигурност сме обречени на успех\", отбеляза той.  Превод и редакция: БЛИЦ    ", "date": "2018.03.19", "title": "Резултати от изборите в Русия при обработени почти 100 % от протоколите"}
{"url": "https://www.blitz.bg/svyat/ruskata-aktrisa-anastasiya-zadorozhnaya-se-pusna-toples-na-fona-na-moreto-i-otpravi-priziv-snimki-18_news586953.html", "text": "32-годишната актриса Настя Задорожная реши да се снима в смела фотосесия. На кадрите, които рускинята публикува в \"Инстаграм\", тя позира по голи гърди на фона на морето. Впрочем, в надписа към снимката Задорожная призова всички жени да се замислят за здравето си и разказа за значението на ранната диагностика на рака на гърдата.  \"Обръщам се към вас, мили красавици, с важно и много полезно напомняне - през март е време да помислим не само за корекцията на фигурата, но и за здравето! Не забравяйте обезателно да отидете на мамолог за бърза и абсолютно безболезнена проверка. Това е важно! На 94% (и това е много голям шанс), можете да победите рака на гърдата на ранен етап! Нека да обичаме и да се пазим\" - пише актрисата. Превод и редакция: БЛИЦ  Ето и още снимки от друга гореща фотосесия на актрисата:    ", "date": "2018.03.19", "title": "Руската актриса Анастасия Задорожная се пусна топлес на фона на морето и отправи призив (СНИМКИ 18+)"}
{"url": "https://www.blitz.bg/svyat/pedagogicheskoto-kredo-i-printsipite-na-vzpitanie-na-ekaterina-velika_news586958.html", "text": "Екатерина II Велика е императрица на Русия от 1762 г. до смъртта си. Тя е най-дълго управлявалият владетел на Руската империя, като периодът на нейното управление често е наричан „Златен век“ и е сочен като пример за просветен абсолютизъм. „Никакви пухенки – децата трябва да се закаляват. Не ги хранете насила – на масата да ядат толкова, колкото иска организмът, а между храненията може да им дадете парче черен хляб. Затова пък позволявайте на децата да играят колкото искат! Защото детските игри не са просто игри – те са добро обучение и упражнение за децата.“  Тези принципи за възпитание на Екатерина Велика са били наистина революционни за времето си, но е интересно да ги погледнем и днес, повече от два века след царуването на великата императрица.  Нейният собствен син, бъдещият император Павел I бил възпитаван по съвсем друг начин – той бил прехранван и цяла свита от придворни се е грижела да изпълнява всичките му прищявки, което според Екатерина II не само не му е донесло нищо добро, но и „му нанесло несравнимо големи физически и морални щети“.  По времето, когато синът ѝ е дете, Екатерина не можела да се намесва в неговото възпитание и единственото, което и оставало, било да търпи и да наблюдава отстрани. След дворцовия преврат през 1762 година, когато тя става пълноправен владетел, характерът на нейния син Павел вече бил непоправим.  „Моят син има лошо здраве и недостойна душа и всичко това е последствие от глупавото му възпитание. Но с внуците ми всичко ще бъде съвсем различно!“, казала тя.  През 1784 г. Екатерина II създава подробно ръководство за възпитанието на внуците си Александър и Константин, което връчва на техния възпитател. Тя изисквала от него, както и от всички учители на младите князе „винаги да напомнят на техни височества правилата за човеколюбие и благоволение към всички живи същества“.  Нейното педагогическо кредо се състои в следното: „който по природа е добър и се стреми към по-добро, той е роден щастливец.“ Тя държала на скромността и непринудеността в бита и на простотата в храненето и изисквала нейните внуци да консумират здрава, проста и не изобилна храна.  Но най-важното достойнство, което трябвало да се следва при възпитанието на децата според императрицата, било да се научат на любов към ближния, към човешкия род, на чистосърдечност и доброжелателно отношение към всички хора, и да не се поддават на страх, гняв и подозрение.  Педагогическият талант на императрицата е синтезиран в специален наръчник, в който тези нейни принципи за възпитание на стойностни личности са систематизирани в отделни глави – от облеклото и храната до сълзите и страха. И въпреки че съвременните психолози биха оспорили някои от тях (като например „когато паднат и се ударят, да не се обръща голямо внимание, а сълзите са забранени. Защото силният дух подкрепят добродетелите“), повечето от тези принципи и днес звучат актуално и повече от разумно.  Ето няколко интересни извадки от нейното ръководство:  Не забранявайте на децата да играят колкото искат.  Давайте на децата пълна свобода в техните игри и занимания и много по-лесно ще разберете какви са техните наклонности и какъв характер притежават.  Децата не трябва да бъдат ограничавани или наказвани заради техните игри или малки детски прегрешения, както и за всичко онова, което времето и умът ще коригира.  Детските игри не са просто игри, те са добро обучение и упражнение за децата.  Търпеливо слушайте разговорите на децата, всяка тяхна дума, говорете с тях приятелски и обсъждайте с тях всичко, което се случва. Така те ще придобият навици да мислят и да анализират.  Дръжте далече от очите и ушите им всички лоши и порочни примери. Пред децата никой не трябва да се ядосва, не бива да произнася груби, неприлични и обидни думи. Да не се допускат пред тях никакви разговори, разкази и слухове, които принизяват добродетелите и любовта към доброто, или такива, които възхваляват пороците.  Лъжата и измамата са забранени както за самите деца, така и за обкръжението им. Не трябва да се лъже дори на шега. Децата трябва да знаят, че да се лъже е срамно и безчестно и че то води до презрение и недоверие от страна на всички хора.  ***  Ако трябва да порицаете децата, винаги го правете насаме и със сериозен глас и изражение. А когато заслужават похвала, правете го пред всички.  Не ругайте децата заради учението и не ги карайте да учат с принуда. Но когато учат добре и с желание, ги похвалете.  Трябва да се поощрява любопитството на децата, затова изслушвайте търпеливо техните въпроси и им отговаряйте точно и изчерпателно.  Децата трябва да учат, но по-важно е да запалите в тях желание и любов към знанието, така че те сами да искат да умножават знанията си.  Най-добрият начин за изучаване на чужди езици е като разговаряте с децата на тези езици.  Забранява се децата да бъдат принуждавани да повтарят и да учат наизуст. Това не подобрява паметта.  Не карайте децата да учат със страх. Когато душата е обзета от страх, да посееш знание в нея, е все едно да пишеш върху хартия, която трепери.  Ако трябва да отучите децата от някаква игра, най-добрият начин е ежедневно да ги принуждавате да играят на нея няколко часа без прекъсване.  Източник: gnezdoto.net ", "date": "2018.03.19", "title": "Педагогическото кредо и принципите на възпитание на Екатерина Велика"}
{"url": "https://www.blitz.bg/svyat/maymunka-razgoli-grdite-na-devoyka-v-zoologicheskata-gradina-snimkivideo-18_news586950.html", "text": "В една от зоологическите градини в Тайланд маймунка скочи върху посетителка и се опита да смъкне горната й дреха. Както съобщава \"Мирър\", този неочакван инцидент се случил с американката Британи Боумен. Маймуната първоначално се покачила на крака на жената, а после скочила и по-нагоре, сграбчила ръба на дрехата и я задърпала.  \"Това накара всички да се смеят истерично, почти до сълзи\" разказа девойката. Тя добавя, че се била изплашила и дори не подозирала, че маймуната ще се опита да издърпа дрехата й.  От зоологическата градина предполагат, че маймуната по този начин е решила и се е надявала да получи майчино мляко. Превод и редакция: БЛИЦ     ", "date": "2018.03.19", "title": "Маймунка разголи гърдите на девойка в зоологическата градина (СНИМКИ/ВИДЕО 18+)"}
{"url": "https://www.blitz.bg/intsidenti/v-yaponiya-feribot-se-sblska-s-far_news586959.html", "text": "В Япония, близо до остров Хоншу, пътническият ферибот \"Фукуока-2\" се удари в 10-метров плаващ фар, съобщава от \"Киодо\". В резултат на инцидента, който е станал в неделя вечерта на 18 март, никой не е бил наранен. Въпреки това, самият ферибот все още не може да продължи движението поради намоталата се верига на плаващия фар.  На борда на кораба има 509 пътници и членове на екипажа.  В момента се обмисля тяхната евакуация. Превод и редакция: БЛИЦ", "date": "2018.03.19", "title": "В Япония ферибот се сблъска с фар"}
{"url": "https://www.blitz.bg/svyat/prodavat-dvuetazhna-kshcha-samo-za-10-no-ima-edna-osobenost-snimki_news586960.html", "text": "В американския щат Ню Джърси, в красивата местност Монклър се намира имение, построено в началото на ХХ в. На пръв поглед къщата изглежда симпатична – със стаи оформени във винтидж стил. Единствената особеност на имота е неговата цена – 10 USD. Къщата е построена през 1906 г. и в момента търси своя нов стопанин. Сегашните собственици я оценяват на 10 USD. Причината поради, която цената е смешно ниска е, че постройката се продава без земята. Тя е обявена за исторически културно наследство и не може да бъде разрушена. Земята е собственост на предприемач, който възнамерява построи 8 нови къщи.  За да не си създава излишни проблеми инвеститорът е решил да продаде къщата на безценица. Новият собственик обаче ще трябва да я премести в единия край на парцела. Също така той трябва да поеме и разходите по прехвърлянето на имота. Според специалисти, грубо това ще му струва между 15 000 и 60 000 USD. Но дори в този случай подобна инвестиция е изгодна. Най-малкото, за да се построи такава къща собственикът ще трябва да плати още 60 000 USD.  Източник: fakti.bg    ", "date": "2018.03.19", "title": "Продават двуетажна къща само за $10, но има една особеност (СНИМКИ)"}
{"url": "https://www.blitz.bg/svyat/politsiyata-v-grtsiya-s-aktsiya-sreshchu-trafikanti-na-migranti-kray-granitsata-s-turtsiya_news586965.html", "text": "Гръцката полиция съобщава, че е задържала трима трафиканти на мигранти – турски и двама иракски граждани, край границата с Турция, пише Ekathimerini, цитиран от \"Фокус\". Трафикантите са арестувани, след като са прекарали през река Марица 45 сирийски и иракски мигранти.  Те са използвали надуваема лодка и са се връщали към Турция, когато са били арестувани.  ", "date": "2018.03.19", "title": "Полицията в Гърция с акция срещу трафиканти на мигранти край границата с Турция"}
{"url": "https://www.blitz.bg/politika/siderov-vleze-v-drzhavnata-duma-na-rusiya-snimki_news587074.html", "text": "Днес в Държавната дума на Руската Федерация проведохме изключително ползотворна среща с представители на комисията по външна политика. От повече от 150 наблюдатели от десетки страни единствено делегацията на ПП АТАКА имаше честта да бъде приета в Държавната дума на Русия, написа в профила си във Фейсбук лидерът на партията Волен Сидеров. По време на срещата изразихме своите впечатления от изборния процес в Москва, който имахме честта да наблюдаваме.  Нашата делегация установи, че изборите за президент на Руската Федерация, които Владимир Путин спечели с невероятен резултат, се провеждат спокойно, с изключителна организация , пълна демократичност и при условия, от които само може да се взима пример.  Акцент в разговора бе темата за подновяване на строежа на атомна централа , както и възможностите за трансфер на руски газ в България след провала на Южен поток. Като част от управлението на България мога да допринеса за това българския интерес в сферата да бъде отстояван и в страната ни най-сетне да заработи газов хъб.  От разговора с депутатите от Единна Русия и наши домакини стана ясно, че те отчитат положителната промяната в поликата на българското правителство след влизането на патриотите във властта. Тема в нашата среща бе и необходимостта от практическо и икономическо взаимодействие между московското кметство и областната администрация на София, за което ПП АТАКА и нашият областен управител могат да допринесат сериозно. Обсъдени бяха и въпроси от сферата на спорта, като бе наблегнато и върху нуждата от съвместни дейности на младежи от Русия и България.  От руска страна участие в срещата взеха първият заместник-председател на комисията Светлана Журова, заместник-председателя и световноизвестен шахматист Анатолий Карпов, заместник- председателя и бивш шампион по фигурно пързаляне Ирина Роднина, както и председателят на групата за приятелство Русия – България Александър Василенко. Освен мен, в делегацията на ПП АТАКА участваха и заместник-председателят на НС Явор Нотев, заместник - председателят на ПП АТАКА Десислав Чуколов и ръководителят на административния апарат на партията Христо Маринов. ", "date": "2018.03.19", "title": "Сидеров влезе в Държавната дума на Русия (СНИМКИ)"}
{"url": "https://www.blitz.bg/ikonomika/mae-prognozira-defitsit-na-petrolniya-pazar-prez-vtoroto-trimesechie-na-2018-g_news587079.html", "text": "Венецуела може да стане ключовата страна, която ще тикне пазара към дефицит на петрол през 2018 г. Това става ясно от поредния отчет на Международната агенция за енергетика (МАЕ.), пише Инвестор бг.Добивът във Венецуела демонстрира ускорен спад и ако той не бъде компенсиран от доставки от други производители, то латиноамериканската страна може да стане последният елемент, който ще подтикне пазарът към дефицит“, се казва в отчета на агенцията.  Според МАЕ през февруари, добивът във Венецуела е спаднал с още 60 хил. барела на ден. Освен това сред страните с нестабилен добив, според МАЕ са либия и Нигерия. „В Либия се наблюдава един скромен ръст на предложенията през февруари до 1,02 млн. барела на ден, така че не може да се говори за стабилност, въпреки че честотата сериозността на прекъсванията на производството намаляват, а темповете на ръст на производството се запазва“, отбелязват от МАЕ.  Според прогнозата на агенцията, ако добивът на ОПЕК се запази на настоящите нива, то дефицит на пазара на петрола може да има още през второто тримесечие на 2018 г. „Смятаме, че добивът на петрол от ОПЕК през цялата 2018 г. ще остане на същото ниво, като се има предвид, че през първото тримесечие леко ще нараснат търговските запаси, а през останалия период от годината на пазара ще  има дефицит“, се казва в отчета. В същото време от МАЕ отбелязват, че балансирането на пазара на петрол продължава, а „ключовите индикатори – търсенето и предложенията стават все по-равни, търговските запаси от петрол и петролни продукти в страните от ОИСР намаляват все повече до средностатистическото значение“, отбелязват от МАЕ.", "date": "2018.03.19", "title": "МАЕ прогнозира дефицит на петролния пазар през второто тримесечие на 2018 г."}
{"url": "https://www.blitz.bg/svyat/unikalno-otkrikha-dvuglava-zmiya-snimkavideo_news586945.html", "text": "Във Флорида местен фермер открил новородена боа с две глави, съобщават от National Geographic. Мъжът занесъл змията при ветеринарните лекари, които определили, че влечугото има не само две глави, но и две сърца и хранопровод, който изключително рядко се среща в природата. Специалистите отбелязват, че отделните храносмилателни системи намаляват шансовете за оцеляване в дивата природа. \"Повечето родени по този начин змии умират, защото не могат да си намират достатъчно храна. Освен това те могат да имат общи бъбреци и проблеми с  червата\", казва ветеринарката Лора Тилен. Превод и редакция: БЛИЦ     ", "date": "2018.03.19", "title": "Уникално: Откриха двуглава змия (СНИМКА/ВИДЕО)"}
{"url": "https://www.blitz.bg/ikonomika/gazprom-zapochva-demontazh-na-trbite-na-turski-potok_news587084.html", "text": "Руският газов гигант „Газпром“ изгуби надежда да превърне „Турски поток“ в газопровод за мащабен износ на „синьо гориво“ в Европа. По информация на Интерфакс, руският газов гигант се подготвя да започне демонтаж на тръбопроводите на „Южния газов коридор“, които се строяха с оглед на „Южен поток“, а след това бяха пренасочени към „Турски поток“. Последният, според плана, трябваше да доставя в Турция и ЕС 63 милиарда кубични метра газ годишно. Но рамковото споразумение с Анкара бе сключено само за две нишки на „потока“ вместо четири.    Заради двукратното съкращение на мощността на „Турски поток“ на „Газпром“ се оказаха ненужни 506 километра тръби, прокарани по маршрута Починки-Анапа - от Саратовска област до Краснодарски край. Тръбопроводът подлежи на ликвидиране заедно с газоизмерваща станция „Моршанская“.  В момента „Газпром“ продължава прокарването на двете нишки на „Турски поток“ по дъното на Черно море със сумарна мощност 31 милиарда кубични метра.  Впрочем, както съобщава Ройтерс, позовавайки се на три източника от отрасъла, Турция се е съгласила само на това, да продължи по своята територия само една нишка на „потока“ с мощност 15.75 милиарда кубични метра годишно, по която да се доставя газ само за собствените ѝ нужди.  Второто разклонение, което „Газпром“ се надяваше да използва за транзит в Европа и от която вече са прокарани 1000 километра по дъното на Черно море, Анкара разреши  да бъде докарано само до нейното крайбрежие.  Вероятността за това, втората нишка на потока да остане „тръба, отиваща в нищото“, нараства: създава се усещането, че и в Москва „са започнали с известен скептицизъм“ да се отнасят към перспективата за въвеждането ѝ в експлоатация в скоро време, казва анализаторът на  Fitch Дмитрий Маринченко.  Без разрешение на Турция не може да бъде формиран точният маршрут; не е ясно кой ще е собственик и оператор на тръбата, ще претендира ли Турция за плащане на транзита на газа и в какъв обем, смята Маринченко. Превод и редакция: БЛИЦ", "date": "2018.03.19", "title": "„Газпром“ започва демонтаж на тръбите на „Турски поток“"}
{"url": "https://www.blitz.bg/svyat/putin-za-prvi-pt-komentira-sluchaya-skripal_news586938.html", "text": "Руският лидер Владимир Путин заяви по време на пресконференция, че Русия е готова да участва в разследването на отравянето на бившия офицер от ГРУ и шпионин Сергей Скрипал в Солсбъри. \"По отношение на трагедията, аз научих за нея от медиите. И първото нещо, което ми идва на ум, е, че ако това е било бойно химическо вещество, то хората, със сигурност, щяха да са загинали на място, това е очевиден факт, който е необходимо да бъде разбран \", каза той.  Президентът също така отбеляза, че Русия не притежава подобни средства.  \"Ние унищожихме всички наши химически оръжия под наблюдението на международните наблюдатели. И го направихме първи, за разлика от тези, които обещаха да го направят, но не удържаха на своите обещания\", добави Путин.  Путин също така подчерта, че Русия е готова да сътрудничи при разследването на случая \"Скрипал\".   По-рано от руското външно министерство заявиха, че Русия призовава Великобритания да спре да се занимава с политически театър и да пристъпи към взаимодействие при разследването на случая на отравянето на Скрипал. Превод и редакция: БЛИЦ", "date": "2018.03.19", "title": "Путин за първи път коментира случая \"Скрипал\""}
{"url": "https://www.blitz.bg/svyat/zapoznayte-se-s-yogi-kuche-s-choveshko-litse-video_news586943.html", "text": "Необичайният външен вид на кучето предизвиква спорове в социалните мрежи. По-късно собственичката на животното публикува видео, което потвърди най-смелите предположения. В края на февруари бурна дискусия сред абонатите на Reddit.com предизвика снимката на куче, която е била публикувана първоначално във \"Фейсбук\". Всички, които видели фотографията, се съгласили, че през муцуната на домашния любимец могат да се различат чертите на човешко лице.  Мнозина обаче изразиха съмнението си, че на снимката е истинско куче, а не монтаж на изображения на животно и човек. Порталът BuzzFeed проведе мини разследване , по време на което стана ясно, че кучето с \"човешка\" муцуна е истинско. Това е едногодишно куче от породата Ши-Пу, наречено Йоги. Собственичката му е Шантал Дежардин и тя публикува във \"Фейсбук\" видео потвърждение за необичайния външен вид на домашния любимец.  От видеото се изяснява, че Йоги може също така и да намигва. Скептиците разбраха, че не са били прави. Превод и редакция: БЛИЦ     ", "date": "2018.03.19", "title": "Запознайте се с Йоги — куче с човешко лице (ВИДЕО)"}
{"url": "https://www.blitz.bg/obshtestvo/izsledvane-otkri-vazhno-predimstvo-na-lesbiyskiya-seks_news586944.html", "text": "Жените по-често изпитват оргазъм по време на връзки с представителки от своя пол, отколкото с мъжете, установеха изследователи от Американския университет в Арканзас. Това съобщи пред The Sun д-р Кристен Йозковски, сътрудничка на университета. Тя обяснява това с факта, че лесбийският секс е по-разнообразен.  Изследователите са интервюирали 2,3 хиляди жени от различни държави на възраст между 18 и 65 години, които са имали различни сексуални отношения. Оказа се, че хетеросексуалните двойки средно имат повече секс от лесбийките, около 16 акта на месец. Въпреки това, при хомосексуалното общуване жените са по-склонни към оргазъм. Според резултатите от изследването, по време на еднополов секс, жените могат да достигнат до оргазъм 55 пъти месечно.  Сексологът Ребека Дакин, автор на книгата \"101 секс съвети\", обяснява резултатите с факта, че една жена се нуждае от дълга прелюдия, поне 45 минути, което за лесно възбудимите мъже представлява проблем. Превод и редакция: БЛИЦ", "date": "2018.03.19", "title": "Изследване откри важно предимство на лесбийския секс"}
{"url": "https://www.blitz.bg/zdrave/byagayte-dalech-ot-tezi-5-alkokholni-napitki-vredyat-na-zdraveto-vi-video_news587011.html", "text": "Учените са изследвали влиянието на различни алкохолни напитки върху здравето на хората и са определили най-вредните сред тях. Според тях по-слабо алкохолните напитки са най-опасни, тъй като трудно може да се контролира консумацията на такъв вид алкохол, предава \"Дарик\". Вижте петте най-вредни алкохолни напитки: Бира  Според диетолозите най-вредна е бирата. При употребата на тази напитка се отделя  хормонът на щастието  - допамин, който води до бирена зависимост. Редовното пиене на бира бързо води до алкохолизъм. Шампанско  На второ място учените нареждат шампанското. Според тях дори малки количества от напитката  вредят на черния дроб . Шампанското повишава процеса на гниене на продуктите в червата, което на свой ред може да предизвика отравяне. Ликьор  Сред най-опасните алкохоли са и ликьорите, защото съдържат много  захар . В съчетание със спирта захарта вреди на панкреаса. Коктейли и по-слабо алкохолни вина  На четвърто и пето място се нареждат по-слабо алкохолните вина и коктейлите.", "date": "2018.03.19", "title": "Бягайте далеч от тези 5 алкохолни напитки, вредят на здравето ви! (ВИДЕО)"}
{"url": "https://www.blitz.bg/zdrave/khil-klinik-raboti-s-nay-modernite-lazeri-za-bezkrvno-otstranyavane-na-uvelichena-prostata_news587102.html", "text": "Според световните медицински стандарти само прегледът при уролог (ректално туширане) не е достатъчен. Задължително е да се огледат органите с ехограф и да се направи кръвен тест за рак на простата (PSA - туморен маркер). Този стандарт се поддържа неизменно при скрининга на всеки пациент в “Хил клиник”. Единственото място в България, където се работи както с прочутия Зелен лазер, така и с Холмиум и Тулиум лазери е специализираното урологично отделение в “Хил клиник”.   Когато мъжът трябва да избере начин на лечение на увеличената си простата, има чести позиви за уриниране, слаба струя и дори вече е с катетър не бива да пропуска да се консултира със специалистите на столичното болнично заведение. На първо място те са изключително опитни в диагностиката и лечението на всички заболявания на простатата, а освен това имат и експертизата на водещите световни имена в урологията като д-р Санча (при доброкачествено увеличена простатна жлеза) и проф. д-р Щолценбург (при рак на простата или бъбрек), които ежемесечно посещават “Хил клиник”.  Зеленият лазер е безспорно най-добрата алтернатива за пациента, той дава възможност на уролога без кръвозагуба и опасност от усложнения да премахне увеличената простата.   През пикочния канал се прокарва микротънко оптично влакно. С него се достига до простатата, без да се налага разрез на тъкани. Чрез влакното се подава концентрирана светлинна енергия директно върху увеличената жлеза и по този начин се изпарява разрастналата се излишна тъкан. Желаните резултати се постигат бързо - нормално уриниране, силна струя и усещане за напълно освободен пикочен мехур. Катетърът се премахва окончателно. Тук зелената лазерна енергия е отървала от симптомите на увеличена простата над 2000 мъже. Това нарежда болничното заведение сред клиниките с най-голям опит в лазерната урология в света.  В същото време, част от случаите са подходящи и за операция с Тулиум лазер. В “Хил клиник” той е второ поколение техника, немско качество, по-бърз и ефективен за разлика от повечето подобни лазерни системи, с които се борави в други болници. Тулиумът, който ползват в “Хил клиник”, има редица преимущества като подобрена, произведена по съвременна технология версия, с фокусирана енергия и по-добра ефективност.  Зеленият лазер се препоръчва от Американската и Европейската урологични асоциации като “златен” стандарт за лечение на ДПХ, а Тулиум лазерът стана известен в последните 2-3 години в България след като няколко болници започнаха да го ползват за премахване на увеличена простата. Екипът на “Хил клиник” има възможност да подбере лазерна платформа спрямо нуждите на болния. Д-р Боцевски, д-р Томов, д-р Деримачковски и д-р Георгиев осигуряват на пациентите си изключително качество на медицинската услуга, безкръвност и безболезненост при отстраняване на ДПХ. ", "date": "2018.03.19", "title": "„Хил клиник“ работи с най-модерните лазери за безкръвно отстраняване на увеличена простата"}
{"url": "https://www.blitz.bg/zdrave/tridnevnata-voenna-dieta-topi-udarno-kilogrami_news587046.html", "text": "„Военната диета“ е краткосрочен хранителен план, който помага да свалите до 5 килограма за кратък период от време, пише Bright Side. Най-атрактивното в нея е, че трае само три дни и позволява „забранени храни“ като хот дог и сладолед, пише obekti.bg.Друго предимство е фактът, че е изключително лесна за спазване. Не е нужно да броите калории и да купувате скъпи добавки. Можете да намерите всички продукти, които ви трябват, в най-близкия хранителен магазин.  Смята се, че бързото отслабване се постига, защото диетата помага за на повишаване на метаболизма ви. Чрез намаляване на приема на калории за кратък период от време, ще изгубите мастна маса. Въпреки това не включва гладуване. Съдържанието на калории е ниско, но достатъчно, за да ви осигурява енергията, от която се нуждаете, за да имате продуктивен ден. Включва здравословни мазнини, въглехидрати, протеини. Ден 1     Закуска: чаша гореща напитка (кафе или чай), една филия препечен хляб (пълнозърнест е за предпочитане), 2 супени лъжици фъстъчено масло, половин грейпфрут.      Обяд: чаша гореща напитка (кафе или чай), парче препечена филийка, половин чаша риба тон.      Вечеря: около 85 грама месо (варено или на пара), чаша зелен фасул, половин банан, една малка ябълка. Можете да се поглезите с една чаша ванилов сладолед (Странна диета, нали?). Ден 2     Закуска: Една препечена филия (най-добре пълнозърнест хляб), едно твърдо сварено яйце, половин банан.      Обяд: още едно твърдо сварено яйце, 5 салтини (содени крекери), една чаша извара.      Вечеря: два кренвирша (става все по-интересно!) без хляб, половин чаша моркови, чаша броколи, половин банан, който можете да покриете с ванилов сладолед (заслужавате го!) Ден 3         Закуска: 5 салтини с парче сирене чедър и една малка ябълка.      Обяд: препечена филийка, едно яйце (лек обяд).      Вечеря: чаша риба тон и десерт - половин банан с цяла чаша ванилов сладолед. Препоръки: Ако искате да постигнете по-добри резултати, спазвайте диетата стриктно през трите дни, след което четири дни яжте нормална храна, но внимавайте да не преяждате, за да не върнете свалените килограми. Повторете диетата няколко последователни седмици, докато постигнете желаната цел. Най-добре е да продължите да следвате този ритъм около месец. Започвайте деня си с чаша вода и пийте по две чаши вода преди всяко хранене – и докато спазвате диетата, и в останалите дни. Рязкото ограничаване на калориите не е подходящо за всеки. Винаги е добра идея да се консултирате с лекар, преди да опитате нова диета.  Какво мислите за „военната диета“? Изпробвали ли сте я?", "date": "2018.03.19", "title": "Тридневната „военна” диета топи ударно килограми"}
{"url": "https://www.blitz.bg/lyubopitno/ucheni-napravikha-senzatsionno-otkritie-razbikha-nay-golemiya-mit-za-khronichnata-umora_news587135.html", "text": "Синдрома на хроничната умора (СХУ) или миалгичния енцефаломиелит (МЕ) е едно от най-мистериозните болестни състояние в модерната медицина. Засяга около 2.6% от населението на планетата и понякога достига до такива крайности, че страдащите не могат да работят и учат. В продължение на десетилетия учените се опитваха да намерят истинската причина за синдрома, като за дълъг период от време много учени просто приемаха, скептично, че “няма такава истинска болест”, пише Science Alert.Но миналата година на тази хипотеза бе сложен окончателен край, след като учени от Австралия за първи път свързаха синдрома на хроничната умора с с увреден клетъчен рецептор в имунните клетки.   “Това откритие е много добра новина за всички болни от това разпространено състояние, до голяма степен защото разрешава съмненията и спора около природата на заболяването. Вече е ясно, че това е съвсем реална болест, а не самовнушение, и тази яснота отваря практически пътища за работа по разрешаването на проблема”, коментира Лиан Енох, научния министър на Куинсленд, чието министерство е финансирало изследването на учените.  “СХУ и Ме са печално известни като изключително трудни за диагностициране, като страдащите от тях често живеят в продължение на много години, без да получават необходимите грижа и лечение”, допълва тя. Резултатите от изследването не само показват истинската причина за проблема, а именно увредения клетъчен рецептор, но и дават ясна мишена за разработване на конкретно лечение.  ", "date": "2018.03.19", "title": "Учени направиха сензационно откритие: Разбиха най-големия мит за хроничната умора!"}
{"url": "https://www.blitz.bg/lyubopitno/izchislikha-sebestoynostta-na-samsung-galaxy-s9_news587098.html", "text": "Експерти от канадската компания TechInsights сметнаха колко струва на Samsung направата на един апарат от флагманския модел Galaxy S9+. В себестойността на телефона са включени цените на различните компоненти и производствените разходи.Според сметките на канадците Galaxy S9+ струва $379 или с $10 повече от Galaxy Note8. Това прави S9+ най-скъпият телефон на Samsung, но въпреки това остава по-евтин от iPhone X. Със себестойност $389.50 представеният миналата година флагман на Apple си остава най-скъпият телефон в производство, задминавайки новия върхов модел на Samsung с $10. В тези цени не са включени разходите за разработка, маркетинг, реклама, логистика и данъци.", "date": "2018.03.19", "title": "Изчислиха себестойността на Samsung Galaxy S9+"}
{"url": "https://www.blitz.bg/stsena/strakhotna-novina-za-fenovete-na-marvel-chernata-pantera-shche-ima-prodlzhenie_news587137.html", "text": "От Marvel обявиха, че ще има втора част на филма „Черната пантера“, съобщи Empire. Това беше потвърдено от изпълнителния директор на студиото Кевин Фейг.„Ние определено ще направим продължение. Когато правим първи филм за даден герой, винаги обичаме да говорим и да си представяме втория. Имаше доста такива разговори, докато снимахме първия филм. Имаме идеи и сериозна посока, по която ще поемем“, заяви Фейг.  Първият филм за героя се оказа огромен успех. В момента той се очертава като един от най-печелившите филми за годината.", "date": "2018.03.19", "title": "Страхотна новина за феновете на Marvel: \"Черната пантера\" ще има продължение"}
{"url": "https://www.blitz.bg/layfstayl/za-damite/mislite-che-ste-seksomani-eto-kakvi-sa-simptomite-na-seksualnata-zavisimost_news587159.html", "text": "Въпреки че все още няма официални критерии за диагностициране на сексуалната зависимост, лекари и изследователи определят разстройството, като използват критерии, заети от литературата върху химическите зависимости. Ето някои от симптомите, които хората със сексусална зависимост преживяват: Чести сексуални контакти с повече партньори, отколкото първоначално имат намерение.  Обсебващо и непрекъснато желание за секс; желание да намалят или неуспешни опити да ограничат сексуалната си активност.  Натрапчиви мисли за секс в ущърб на други дейности или непрекъснато ангажиране с прекомерна сексуална активност, въпреки желанието да спрат.  Прекарват значително време в дейности, свързани със секса, като например пътуване до различни партньори или прекарване на часове онлайн в порно сайтове.  Пренебрегват задължения като работа, училище или семейство в преследване на стремежа към секс.  Не спират да поддържат сексуалното си поведение въпреки отрицателните последствия, например разрушени връзки или потенциални рискове за здравето.  Ескалиране на честотата на сексуалната активност, за да постигнат желания ефект, например повече посещения при проститутки или повече сексуални партньори.  Раздразнителност при липса на възможност да удовлетворят желанието си.  Може да имате проблеми със сексуалната пристрастеност, ако откривате три или повече от споменатите критерии в поведението си. Като цяло, секуално зависимите хора са склонни да организират живота си около секса така, както кокаиново зависимите – около кокаина. Тяхната крайна цел в общуването с хората и в социалните взаимодействия е да получат сексуално удоволствие.  През 2010 г. американската психиатрична асоциация издаде предварителни критерии за диагностициране на т. нар. „хиперсексуално разстройство“, което може да се приеме като алтернативна дефиниция или сбор от диагностични критерии за сексуалната зависимост.  От друга страна не е за пренебрегване и позицията, според която сексуалнта зависимост е просто поредният етикет, с който психолозите се опитват да поставят граници и да нормират човешкото желание. Къде е истината според вас? Споделете в коментарите.  Източник: PsychCentral", "date": "2018.03.19", "title": "Мислите, че сте сексомани? Ето какви са симптомите на сексуалната зависимост"}
{"url": "https://www.blitz.bg/lyubopitno/dzhadzhi/facebook-se-izpravya-pred-nay-golyamoto-izpitanie-v-istoriyata-si_news587151.html", "text": "Американската компания Facebook се сблъсква с огромно изпитание, а нейното ръководство се проваля в опитите да се справи с него, пише в свой анализ CNBC, предава Inverstor.bg. Добрите лидери признават грешките си, извиняват се бързо, появяват се там, където са необходими, и показват, че вярват в компанията. От своя страна, директорите на Facebook реагират на лошите новини като увъртат и пренебрегват проблема.През миналата година във всеки един път, в който се появяваха негативни новини, директорите ги омаловажаваха. Само вижте миналогодишните изявления за това колко души са видели купени от Русия реклами, свързани с изборите в САЩ - първо бяха 10 млн., а след това - 126 млн.  Топ директорите отклониха темата, когато бяха запитани от Конгреса за руската намеса. Действията им днес напомнят за това как реагираха директорите на Nokia и BlackBerry след появата на iPhone. Приходи на компаниите продължиха да растат няколко години, а ръководителите им пренепрегнаха заплахите. По същото време обаче потребителите започнаха да се оттеглят масово. Но беше твърде късно. Няма външен играч, който да поваля Facebook в момента. Всичко е свързано с бизнес модела на компанията, който предполага събиране на данни от потребителите и използването им за продаването на таргетирани реклами. Години наред хората бяха съгласни с това. Но след близо година на негативни новини в тази посока, търпението им сякаш започна да се изчерпва. Facebook не е отговорила на запитвания за коментар по темата. От повече от година социалната мрежа заобикаля въпросите за това как нейната платформа е използвана за влияние върху президентските избори в САЩ през 2016 г. Част от тази дейност - например ангажирането на служители на Facebook в кампанията на Тръмп, за да показват как по-ефективно да се рекламира - е напълно законна и в съответствие с нормалните бизнес практики. Всички тези тактики вероятно нямаше и да привлекат внимание, ако Доналд Тръмп не беше изненадал всички с победата си на изборите, след като всички прогнози сочеха, че ще загуби. Други дейности са били откровено срещу политиките на Facebook, или като цяло незаконни. Най-забележителното - наскоро американските власти обвиниха 13 руски граждани за провеждане на кампания за дезинформация на американска територия, която има за цел по-нататъшно политическо разделение в страната. Тактиката включва използването на групи във Facebook за организиране на политически протести и купуването на таргетирани реклами. Основателят и главен изпълнителен директор на Facebook Марк Зукърбърг остана встрани от цялата тази поредица от събития. Той засегна част от проблемите в публикации в личния си профил в социалната мрежа, но рядко говори за тях пред медиите. Зукърбърг прекара по-голямата част от миналата година в това да си прави снимки с хора от цяла Америка, но не се появи, когато Конгресът отправи въпроси за това как руснаците са използвали Facebook, за да повлияят на изборите през 2016 г. Тази година той обяви, че годишното му лично предизвикателство ще бъде “да поправи Facebook” - с други думи, да свърши работата си на главен изпълнителен директор на публична компания, която е на стойност над 500 млрд. долара. През уикенда Facebook ясно показа колко неподходящо реагира на негативни новини. В петък вечерта обяви, че е блокирала компанията за политически анализи и проучвания Cambridge Analytics, която вече няма да може да ползва услугите ѝ. Фирмата е основана от големия дарител републиканец Робърт Мърсър, а кампанията на Тръмп я използва, за да насочва реклами във Facebook. В публикацията си от петък Facebook твърди, че е открила нови доказателства, че Cambridge Analytics не е изтрила данните за потребителите на социалната мрежа. Те включват информация като градовете, в които живеят потребителите и какво са “харесали” в платформата. Cambridge Analytica е заявила пред Facebook, че е изтрила данните още през 2015 г., но Facebook твърди, че е получила скорошни доклади, които сочат противното. Cambridge Analytica отхвърля обвиненията, посочвайки, че те отговарят на изискванията на Facebook и никакви данни, събирани през приложението, не са използвани за кампанията на Тръмп. Но както често се случва с политическите скандали, проблемът не е толкова в самото действие, колкото в прикриването му. Оказва се, че Facebook не просто спонтанно е решила да наложи забрана на въпросната фирма. Тя се опитва да изпревари две статии с разследвания на New York Times и The Observer, които описват подробно как точно Cambridge Analytica е събрала информация за потребителите на Facebook, за да ги използва за изпращане на политически послания. Facebook знае за тези статии от известно време и се е опитала да ги спре. Но те все пак се появиха. След като бяха публикувани, директорите на Facebook веднага заеха отбранителна позиция, посочвайки, че това не е “пробив” в базите с данни. В туит, който по-късно беше изтрит, главният директор по сигурността на Facebook Алекс Самос настоя, че е “некоректно наистина да се нарича “пробив”. 24 часа след случилото се Зукърбърг и главният изпълнителен директор на Facebook Шерил Сандбърг не бяха направили никакъв коментар по темата.", "date": "2018.03.19", "title": "Facebook се изправя пред най-голямото изпитание в историята си"}
{"url": "https://www.blitz.bg/ikonomika/nazdrave-nyama-da-povyarvate-kolko-bira-sme-izpili-prez-2017-a-godina_news587136.html", "text": "През миналата година у нас са реализирани 5,130 млн. хектолитра бира (513 000 000 литра, 1 хектолитър = 100 литра). Запазва се тенденцията за намаляване на дела на продажбите на бира в РЕТ бутилки, който спада на 56%, дялът на стъклените опаковки е 23 на сто, на кеновете – 15% и на кеговете – 6%.През миналата година пивоварните компании са разширили асортиментната си листа с 14 нови марки бира, съобщават от Съюза на пивоварите в България.  Повече от 41 млн. лева са инвестициите направени през миналата година в пивоварната индустрия. Средствата са вложени в обновяване на производствената база с нови съдове за пивоварене, ферментация и пастьоризация, с високо автоматизирани бутилиращи линии за РЕТ и стъкло, както и в модернизация и изграждане на цехове за съхранение на суровини, логистични центрове и инсталации за био-анаеробно пречистване на отпадните води. От стартирането на процеса на приватизация на пивоварната промишленост в страната през 1994 г. до днес в сектора са инвестирани над 1 милиард и 240 милиона лева. Данните от последните години показват, че по основните показатели за растеж на категорията като производство, реализация, консумация на бира на глава от населението са постигнати едни от най-високите нива от 30 години насам. Това дава индикации, че пазарът все повече се насища и прогнозите за 2018 г. трябва да са умерени“, обясни изпълнителният директор на СПБ Ивана Радомирова. По данни на Агенция „Митници“ постъпленията от акциз за бира през 2017 г. са 79 376 485 лв., от които приносът на членовете на СПБ е 95%. За поредна година намаляват и количествата на бира от внос (EС и трети пазари), като за 2017 г. импортът е 499 000 хектолитра.", "date": "2018.03.19", "title": "Наздраве! Няма да повярвате колко бира сме изпили през 2017-а година"}
{"url": "https://www.blitz.bg/layfstayl/ptuvane/zimata-se-zavrshcha-s-plna-sila-snyag-natrupa-na-petrokhan-udarno-opeschavat-prokhoda_news587160.html", "text": "Сняг вали на прохода Петрохан, пътят е заснежен и опесъчен, каза дежурният служител в Областно пътно управление – Монтана. Той посочи, че пътят се опесъчава заради ниските температури през нощта, при които може да се получат заледявания, съобщава Канал 3.Трафикът през прохода е с нормална интензивност, остава забраната за преминаване на тежкотоварни автомобили над 12 тона. ", "date": "2018.03.19", "title": "Зимата се завръща с пълна сила: Сняг натрупа на Петрохан, ударно опесъчават прохода"}
{"url": "https://www.blitz.bg/lyubopitno/nauka-i-tekhnologii/gotvyat-sekira-za-detsata-v-internet-no-s-dobri-namereniya_news587168.html", "text": "Национално представително изследване посочва, че 73% от децата на възраст между 9 и 11 години в България имат профил в социална мрежа. Голяма част от тези деца са се регистрирали с фалшива възраст, коментира пред БНР Емануил Георгиев от Националния център за безопасност в интернет. Белгия въвежда минимална възраст от 13 години, за да могат младежите да имат профил в социалните мрежи. Това е свързано с новия общ европейски регламент за защита на личните данни и препоръката на Центъра е и в България да бъде избрана същата възраст.Намеренията европейския регламент е възрастта да се вдигне още повече. Той дори споменава 16-годишна възраст, но се дава възможност на всяка от страните членки да избере сама минимална възраст, но тя да е не по-ниска от 13 години.  \"Ако вдигнем възрастта и я направим, например, 15- 16 години, ще имаме още повече деца, които практически ще лъжат за възрастта си. Това ще затормозява работата на нашата гореща консултативна линия, защото децата, които са под съответната възраст, ще се притесняват да сигнализират. В края на краищата и компаниите вероятно ще започнат да събират още повече данни, което ще бъде ефект, обратен на този, който регламентът иска да постигне\", коментира Георгиев. Той посъветва родителите да водят разговори с децата си относно рисковете и опасностите в интернет и да създадат една атмосфера, в която децата по-лесно могат да споделят, когато имат проблем. Добра стратегия е родителите \"да се съветват\" с децата си, за да могат да установят контакт с тях. \"Установихме, че много често децата не споделят с родител, а споделят с връстници. Затова е важно да се водят такива разговори\", смята той. Допълва, че използването на програми за проследяване е добра практика, когато се касае за по-малките деца, но по-големите имат нужда от самостоятелност и затова трябва да се разчита, че те са подготвени да се предпазят сами. \"За съжаление, много бързо се промени динамиката на Фейсбук, който става водещата социална мрежа. Имаше един много прекрасен момент преди да се комерсиализира, в който изпълняваше основно информационна функция\", обясни психологът Маргарита Бакрачева. Когато родителите влизат в мрежата заедно с децата си и показват своето отношение, без рестрикции децата получават важна информация, че родителите и училището не възприемат мрежата като някаква заплаха и могат да се насочат към социалните форми, коментира тя. \"Иначе, със законодателни мерки, докато интернет пространството не бъде регламентирано, няма как да разчитаме на външна намеса, а още по-малко - на забрани\", допълва Бакрачева. Тя коментира, че реакцията на децата към кибертормоз е идентична на тази към физическо насилие: \"Родителите могат да забележат една малко по-трайна промяна в поведението, по която да разберат, че нещо не е нормално и се случва нещо различно. Обикновеното децата стават раздразнителни, не желаят да споделят, реагират в по-висока степен, отколкото е нормално, което е сигнал, че нещо се случва, било то в училище или в мрежата. За съжаление, травмите мотат имат идентичен ефект. Има много хубави наръчници, които се циркулират в интернет-пространството, които родителите могат да ползват\". Бакрачева съветва родителите да не ограничават децата, а да им покажат, че интернет е само една част от живота.", "date": "2018.03.19", "title": "Готвят секира за децата в интернет, но с добри намерения"}
{"url": "https://www.blitz.bg/kriminalni/nakazanie/stranniyat-sluchay-na-bate-kiril-piesh-blskash-patrulka-i-nakraya-te-puskat-ot-aresta-snimki_news587171.html", "text": "Пияният шофьор, който удари патрулка в Ботевград, е освободен от ареста. Засега Кирил Димитров е без обвинение и без мярка за неотклонение. При инцидента пострадаха двама полицаи, пише bTV.Катастрофата е станала на изхода на Ботевград.    Снимка: btvnovinite.bg  Полицаите правят ляв завой на разклона, когато ги връхлита колата зад тях. При удара колата с пияния шофьор се обръща по таван.  Полицаите, които са били в патрулката са със сериозни наранявания. Единият е със счупена ключица, а другият - с комоцио. Светлозар Иванович, началник на хирургично отделение в ботевградската болница, коментира, че той няма ясен спомен от инцидента.  Снимка: btvnovinite.bg  Шофьорът Кирил Димитров е арестуван за 24 часа, а после - освободен. По думите на прокурора в Ботевград Николай Георгиев е установено, че е шофирал с 1.68 промила алкохол.  „В обясненията си шофьорът на лекия автомобил твърди, че е употребил една бира през деня”, добави Георгиев. Димитров отказа да коментира случилото се.  Снимка: btvnovinite.bg  Малко преди инцидента той е кандидатствал за полицай. Минал е изпитите и бил одобрен. Не е ясно дали сега ще има шанс да облече униформата. Особено след като извади от строя не само двама от бъдещите си колеги и прати в моргата най-новата патрулка на районното. ", "date": "2018.03.19", "title": "Странният случай на бате Кирил: Пиеш, блъскаш патрулка и накрая те пускат от ареста (СНИМКИ)"}
{"url": "https://www.blitz.bg/layfstayl/ptuvane/poleditsata-udari-oshche-vidin-i-montana-otbivat-tirovete_news587165.html", "text": "Леденият дъжд, който заваля този следобед над Северозапада, отби движението по международния път Е79 между Видин и Монтана, пише \"Конкурент\".От Агенция \"Пътна инфраструктура\" пренасочват трафика по обходни маршрути. От ведомството съобщават, че мярката е временна и е само за превозни средства  над 12 тона в посоката от Видин към Монтана. Шофьорите трябва да преминават по трасето: Дунавци – Арчар, път III-112 Добри дол – Тополовец, път III-114 Тополовец – Ружинци. Движението се регулира от сигналисти.    ", "date": "2018.03.19", "title": "Поледицата удари още Видин и Монтана, отбиват тировете"}
{"url": "https://www.blitz.bg/ikonomika/suhman-and-wakefield-nyama-da-povyarvate-kolko-goreshch-magnit-za-pari-e-bila-blgariya-prez-2017-godina_news587170.html", "text": "Инвecтициитe в нeдвижими имoти в Бългapия зaпиcвaт peĸopдeн pacтeж пpeз 2017 гoдинa. Дoĸлaд нa Сuѕhmаn аnd Wаkеfіеld пoĸaзвa, чe пpeз изминaлaтa гoдинa тe ca ce пoвишили cъc 153% дo 856 милиoнa eвpo oт 339 милиoнa eвpo пpeз 2016 гoдинa. Taĸa Бългapия ce нapeждa нa пъpвo мяcтo cpeд oбщo 59 дъpжaви, yчacтвaли в изcлeдвaнeтo, пише money.bg. Tpябвa дa oтбeлeжим, чe ca вĸлючeни caмo cдeлĸи нa cтoйнocт oт 5 милиoнa дoлapa или пoвeчe. Moлoвeтe y нac пpoдължaвaт дa ca във фoĸyca нa инвecтитopитe пpeз 2018-a Haй-гoлямo пpeдлaгaнe нa тъpгoвcĸи плoщи имa в Coфия Πoглeд ĸъм cъceднитe ни cтpaни пoĸaзвa, чe Pyмъния e нa 7-мo мяcтo c pъcт нa инвecтициитe в 65% дo 1,26 милиapдa eвpo. Xъpвaтия зaпиcвa cпaд oт 32% дo 344 милиoнa eвpo.  C 23% нaмaлявa oбeмa нa cдeлĸитe и в Cъpбия дo 216 милиoнa eвpo. Heгaтивнa e тeндeнциятa и в Cлoвeния - cпaд oт 41% дo 71 милиoнa eвpo. Typция pacтe cъc 75% дo 325 милиoнa eвpo. Cпopeд Сuѕhmаn аnd Wаkеfіеld pъcт нa Cтapия ĸoнтинeнт мoжe дa ce oчaĸвa и пpeз тaзи гoдинa, ĸaтo тoй щe бъдe движeн ocнoвнo oт тъpceнe в Цeнтpaлнa и Изтoчнa Eвpoпa.  Haй-гoлeмитe имoтни cдeлĸи зa 2017-a: 5 мoлa пpoдaдeни зa нaд 1,3 милиapдa лeвa Kpaтъĸ cпиcъĸ нa cпopaзyмeниятa Πpeз 2017 гoдинa пaзapът в Eвpoпa e нapacнaл c 8,3%, a вoдeщa cилa e южнaтa чacт нa cтpнaтa c 19,2% pъcт нa cтoйнocттa нa cдeлĸитe. Bcичĸи peгиoни, c изĸлючeниe нa Лaтинcĸa Aмepиĸa, ca yвeличи пpиcъcтвиeтo cи нa Cтapия ĸoнтинeнт, ĸaтo нaй-виcoĸo пoвишeниe oт 96,5% зaпиcвa aзиaтcĸo-тиxooĸeaнcĸия peгиoн. Зa вcичĸи cтpaни, вĸлючeни в изcлeдвaнeтo, oбщaтa cтoйнocт нa cдeлĸитe e 1,62 тpилиoнa дoлapa, pъcт cпpямo 2016 гoдинa, ĸoгaтo тя бe 1,43 тpилиoнa дoлapa. ", "date": "2018.03.19", "title": "Сuѕhmаn аnd Wаkеfіеld: Няма да повярвате колко горещ магнит за пари е била България през 2017 година"}
{"url": "https://www.blitz.bg/politika/mariya-gabriel-dnes-v-sofiya-byakhme-svideteli-na-istoricheski-moment_news587138.html", "text": "Темата за прозрачността е важна особено, когато става въпрос за сигурността на гражданите. Днес бяхме свидетели на исторически момент. За първи път бяха приети процедурните правила за парламентарен контрол върху работата на Европол от страна на националните парламенти и Европейския парламент. Това каза в предаването \"Лице в лице\" по bTV българският еврокомисар Мария Габриел. Тя коментира провелата се днес среща на Съвместната група за парламентарен контрол (СГПК) на Европол, която бе от Парламентарното измерение на Българското председателство на Съвета на ЕС. \"Когато говорим за сигурността, е необходимо съдействие между всички. Днес излъчихме много позитивен сигнал от София.  Всичко това се случва по време на Българското председателство на Съвета на ЕС. Роб Уейнрайт ясно заяви, че Европол трябва да стане водещ фактор в борбата с киберсигурността. За това е много важно информацията да се споделя между всички. На ниво ЕС е необходимо общата база данни да започне да функционира. Много е важно държавите-членки да могат да ползват единна база данни. Днес бе излъчен много силен сигнал в тази насока\", категорична беше тя. \"Ключовите думи са сътрудничество и координация. Сътрудничеството трябва да бъде между националните власти, но също и между агенциите, органите и институциите на Европейския съюз. Мога да потвърдя, че сътрудничеството между Европол и ЕНИСА работи. Винаги може да се постигне повече и трябва да се движим в тази посока.  Даваме си сметка за нашите ограничени ресурси и трябва да сме сигурни, че те се използват по възможно най-добрия начин. Виждаме колко важна е координацията по време на мащабни кибер атаки и затова Европейската комисия представихме препоръка за координирана реакция в такива случаи. Приветствам усилията на Европол за разработване на протокол за сътрудничество с местните правоприлагащи органи в случай на криза с киберсигурността. Имаме нужда от общ подход и капацитет за бърза реакция с жертвите и авторите на кибератаки\", наблегна Мария Габриел. \"Фалшивите новини са бич. Трябва да се борим срещу тях.  Фалшивите новини са феномен. Най-много фалшиви новини, след политическите, се оказват здравните. Това влияе право върху здравето на хората. Говоря за новини, които ви обещават мигновено лечение, обявяват, че ваксините са нещо лошо. В България имаше проучване, което показа, че над 50% от гражданите не могат да различат фалшивите новини. Най-важното в борбата е да има прозрачност - да се знае кой е автор на тази новини, кой е първоизточника за тази новина. Това са предложения, които са залегнали в моите предложения към ЕК. За първи път работим по тази тема. Никопй преди мен не е работил по тази тема и това е предизвикателство\", разкри българският еврокомисар.    ", "date": "2018.03.19", "title": "Мария Габриел: Днес в София бяхме свидетели на исторически момент"}
{"url": "https://www.blitz.bg/politika/radev-pozdravi-putin-s-izbornata-pobeda_news587116.html", "text": "Българският държавен глава Румен Радев изпрати поздравителен адрес до руския си колега Владимир Путин по повод спечелената от него победа на провелите се избори за президент на Руската федерация, съобщиха от прессекретариата на държавния глава. „Надявам се заедно да работим за разгръщането на съществуващия потенциал на двустранно взаимноизгодно сътрудничество в различни области, в интерес и за благото на нашите два народа“, пише българския държавен глава.  В поздравителния си адрес до своя руски колега президентът Румен Радев отбелязва и вековната историческа и културна близост между българския и руския народ. ", "date": "2018.03.19", "title": "Радев поздрави Путин с изборната победа"}
{"url": "https://www.blitz.bg/politika/desi-atanasova-skastri-ermenkov-za-obidata-dushevnite-granitsi-na-tasko-nyamat-granitsa_news587133.html", "text": "ГЕРБ отговори на коментара на Таско Ерменков, който провокира във Facebook. „Днес Крим гласува за президент на Русия. Обидени от анексията на Русия над 90% там от гласувалите са за Путин. Ало, САЩ, ФРГ, Франция, ЕС в края на краищата - чухте ли гласа на хората в Крим? Всъщност това е без значение. Чули или не - Крим каза своята тежка дума, а Вие, както го беше казал Христо Ботев, \"...а вий... вий сте идиоти!\"“,   Десислава Атанасова посочи мнението си по въпроса отново чрез пост в социалните мрежи. „Таско, кой е адресат -Тръмп, Меркел, Макрон? БСП разграничава ли се, или е нормално депутат от държава член на ЕС и партия член на ПЕС да ги нарича идиоти?“, попита народният представител.  „Душевните граници на Таско нямат граница! БСП ще се разграничи ли? - или смята, че обръщението: \"Ало, САЩ, ФРГ, Франция, ЕС - Вий, вий сте идиоти!\" е подходящ израз на народен представител в държава член на ЕС, от партия - член на ПЕС?“, посочва в друг пост Десислава Атанасова.     ", "date": "2018.03.19", "title": "Деси Атанасова скастри Ерменков за обидата: Душевните граници на Таско нямат граница!"}
{"url": "https://www.blitz.bg/svyat/erdogan-shche-zadade-na-sreshchata-vv-varna-vpros-koyto-mozhe-da-opredeli-bdeshcheto-na-evropa_news587115.html", "text": "Турският президент Реджеп Ердоган заяви днес, че на срещата с европейските лидери във Варна ще постави категорично въпроса за финансирането за бежанците в страната му, обещано от ЕС, предаде БГНЕС. Срещата на върха между лидерите на Европейския съюз и Турция ще се проведе на 26 март в резиденция „Евксиноград”.В реч пред магистрати в Анкара Ердоган подчерта изключителната роля на Турция за предотвратяването на мигрантския наплив към Европа и припомни, че ЕС не изпълнява споразумението за финансовата подкрепа. „Ние не затворихме границите си, както направиха други съседни държави. Оказваме гостоприемство на 3,5 милиона души от Сирия и 500 000 от Ирак, и не се поколебахме да поемем този риск. Не оставихме никого да бъде жертва на режим или на терористичните групировки.  Посрещаме всичките им нужди, особено за образование, здравеопазване. Предоставихме убежище на всички, които го потърсиха. За съжаление, обещанията, които ни се даваха, не се изпълняват“, посочи държавният глава, като визира договорените два транша от общо 6 млрд.евро от ЕС за подкрепа на бежанците в Турция. От тях обаче до момента са изплатени само 850 млн.евро, които са косвена помощ за Червения кръст и Агенцията за авариите и бедствията /AFAD/. „Ако ще давате парите, давайте ги, не се подигравайте с нас. Тази нация има достойнство и чест. Но онези така са свикнали, въобразяват си, че ще се молим пред вратите им. И говорят за втория транш, а не сме получили първия. Следващата седмица ще бъдем заедно във Варна и ще им поставя въпроса – или плащайте, или си признайте честно, че няма да има пари“, каза Ердоган. Той ще предостави на всички участници в срещата фотографии и видео-материали, доказващи усилията на Турция по отношение на бежанците в страната. ", "date": "2018.03.19", "title": "Ердоган ще зададе на срещата във Варна въпрос, който може да определи бъдещето на Европа"}
{"url": "https://www.blitz.bg/politika/mo-vklyuchva-oshche-firmi-v-nadprevarata-za-novite-iztrebiteli_news587125.html", "text": "Министерството на отбраната ще покани още фирми за оферти по проекта за новите изтребители. Това обяви в Пловдив военният министър Красимир Каракачанов. В надпреварата до момента участваха чисто новите шведски „Грипен”, „Еврофайтър” втора ръка от Италия и Ф-16, използвани преди това последователно от САЩ и Португалия, информира bTV.  „Ще поканим не само тези трите фирми, които са участвали досега. Имаме писмо и от Боинг (производител на многоцелевия изтребител Ф-18), имаме и други предложения”, заяви министър Каракачанов.  Той посочи, че от Хърватия са закупили почти цяла ескадрила от Израел (всъщност сделката все още не е финализирана - б.р.), така че, ще бъдат поискани оферти и от тях: „Техните самолети са по-нови от тези, които ни предлагаха досега”.  По думите му, ако до края на април процедурата мине през парламента, след това ще започнат да се пускат покани към фирми, които биха могли да ни доставят изтребители.   Според министъра междувременно трябва да се поддържа наличната в момента техника: „Ремонтът на миговете ще излезе по-евтино, ще сключим договор с производителя”. Преди дни МО сключи многомилионен договор с РСК МиГ за поддръжката на нашите МиГ-29 за следващите няколко години.  Плановете на управляващите са нашите ВВС да имат нови изтребители към 2023 г. Процедурата по придобиването им обаче забуксува. Години наред се смяташе, че ще бъде взето политическо решение в полза на Ф-16, но в края на служебния кабинет „Герджиков” излезе експертен анализ в полза на „Грипен”. След връщането на ГЕРБ на власт обаче конкурсът на практика беше върнат в начална фаза на фона на взаимни обвинения в лобизъм между управляващите и президента Румен Радев. ", "date": "2018.03.19", "title": "МО включва още фирми в надпреварата за новите изтребители"}
{"url": "https://www.blitz.bg/obshtestvo/stolitsa/ban-otkriva-na-22-mart-neshcho-mnogo-interesno-vseki-tryabva-da-go-vidi_news587106.html", "text": "Институтът по експериментална морфология, патология и антропология с музей при БАН (ИЕМПАМ-БАН) открива на 22 март от 17.00 часа в Националния антропологичен музей при ИЕМПАМ-БАН временната изложба \"Болести и лечение през вековете\", съобщиха от пресцентъра на Академията. Националният антропологичен музей при БАН се намира на бул. \"Цариградско шосе\" 73 в София. Изложбата в него се организира съвместно с Регионалния исторически музей в Шумен, с Историческия музей в Дългопол и с Общинския исторически музей в Средец, които също участват със свои експонати.  Посетителите на изложбата ще може да видят непосредствените поражения на различни заболявания, установявани върху костите, както и артефакти, свързани с лечебни практики от различни епохи - скалпели от античността, уред за пневмоторакс от 30-те години на ХХ век, походна аптечка и други.  В изложбата ще бъдат представени също медицински и козметични инструменти, открити при проучването на термите /банята/ в античния Деултум и от най-ранния \"Южен некропол\", в който са погребани едни от първите заселили се ветерани на Осмия Августов легион, както и лекари, прилагали хирургични практики, и лечители, познаващи и практикуващи фитотерапията. Изложбата е част от официалната културна програма на Българското председателство на Съвета на Европейския съюз.    ", "date": "2018.03.19", "title": "БАН открива на 22 март нещо много интересно, всеки трябва да го види"}
{"url": "https://www.blitz.bg/kriminalni/nakazanie/bay-geno-obvini-selski-kmet-v-koruptsiya-drzhavniyat-chinovnik-go-osdi-zhestoko_news587077.html", "text": "Кметът на Шемшево Кирил Ангелски е осъдил свой съселянин заради публични обвинения в корупция и обиди. Случаят е станал в началото на миналата година на общоселско събрание в присъствието на кметския екип на Велико Търново, общински съветници и местното население, пише \"Борба\". С присъденото обезщетение от 7000 лв. Ангелски ще облагородява селото, информира самият той. Като част от наказанието на човека, който го обидил, съдията Владимир Страхилов присъжда и публично порицание по радиоточката на ответника.  Преди години предприемачи пожелаха да доразвият местната спортна база с изграждането на тенис комплекс край двата терена за футбол, на които се подготвят формациите на „Етър”. Пенсионерът Гено Генов, който е и стар противник на кмета, се явява на организираното по повода общоселско събрание и му отправя обидни думи и квалификации. Според свидетелските показания, Генов нарекъл Ангелски „тиквеник”, обиждал го публично и казал пред всички, че „чува шумоленето от парите от комисионите му”, визирайки проекта за спортния комплекс. Местният управник запазил самообладание и завел дело, а като свидетели докарал присъстващи на събранието. Впоследствие пък заради публичния скандал кандидатът да прави кортовете се отказал.  Според местните, бай Гено живеел точно до футболните терени, които са една от гордостите на Шемшево, и заради тренировките не можел да си изкарва на тях добитъка на паша. Многократно той и негови близки саботирали игрищата и даже опитали да срежат оградата и борчетата, засадени край нея. „Имаме запис как режат борчетата, който е предаден в полицията. Много пъти ми е казвал, че ще ме гони до дупка, защото му преча на животните. Не ми е проблем това, просто навсякъде има криви хора, които живеят по собствени правила и за жалост те противоречат на нормите на останалите”, обобщава случаят Ангелски.  С присъдените му средства местният управник планира инвестиции в спортната база, която привлича десетки спортисти и техните родители. Кметът Кирил Ангелски е един от доайените на местната власт и се ползва с добра репутация, най-вече заради изграждането на спортна база в селото. ", "date": "2018.03.19", "title": "Бай Гено обвини селски кмет в корупция, държавният чиновник го осъди жестоко"}
{"url": "https://www.blitz.bg/obshtestvo/glavniyat-prokuror-ne-si-poplyuva-pogna-zhestoko-tasko-ermenkov_news587162.html", "text": "Главният прокурор Сотир Цацаров е внесъл сигнал в Народното събрание срещу депутата от БСП Таско Ерменков. Той ще бъде разгледан от Комисията за борба с корупцията, конфликт на интереси и парламентарна етика, съобщава Флагман бг. Цацаров вероятно настоява Ерменков да бъде санкциониран. А причината са думи на депутата в предаването на Милен Цветков по Нова тв във връзка със скандален случай на границата от началото на ноември м.г., в който била замесена прокурорка от Хасково.  На съответния граничен пункт тогава бил проверен автомобил, в който се возели двама души. Единият извадил дипломатически паспорт. Контролът констатирал, че документът е с изтекла давност. Бил поискан друг документ, при което бил изваден служебен паспорт.  „След което проверяват автомобила и в автомобила се намира злато, ако не се лъжа, 30 кг; около 500 кутии цигари и ампули с хормона на растежа за 230 000 лева. На всичко това се прави опис. Двамата са там. Пуска се писмо до прокуратурата, за да бъдат задържани, и прокурорът, който е там в това време, ги пуска и завежда дело срещу неизвестен извършител. Въпросът, който зададох, е – дали това е безкористно“, разказа  Таско Ерменков.  В предаването на Милен Цветков депутатът не споменал име.  „Само съм казал, че прокурорът ги е освободил и е започнал разследване срещу неизвестен извършител. И попитах може ли да бъде неизвестен извършителят този, който си го хванал на местопрестъплението, и дали това е било безкористно“, обясни Таско Ерменков.  „Ако някой се е разпознал в действията, това вече си е негов проблем, не е мой“, заяви още народният представител.  Ерменков каза и че още не е виждал сигнала, който е бил внесен от името на главния прокурор вероятно миналата седмица.  Доколкото бил запознат, обаче, жалбата в парламента била подадена чрез Цацаров от прокурорката в Хасково.  Депутатът е категоричен, че срещу нея той не е говорил нищо специално. Таско Ерменков щял да поиска да бъде изслушан от съответната парламентарна комисия и то в присъствието на медии, защото по принцип този орган заседава закрито.  „Ще бъдете поканени и всичко ще стане ясно на място“, отсече депутатът от БСП. ", "date": "2018.03.19", "title": "Главният прокурор не си поплюва, погна жестоко Таско Ерменков"}
{"url": "https://www.blitz.bg/obshtestvo/poredna-ognena-vendeta-sreshchu-biznesmena-mantarliev-v-marikostinovo-snimki_news587001.html", "text": "Тази нощ около 03 часа е пламнал пожар в едно от халетата на бизнесмена С. Мантарлиев в петричкото село Марикостиново, предаде struma.com. Пожарът е тръгнал от задната част на новоизграденото хале, в което се е помещавал цех за мебели. Наемателят на помещението е гръцка фирма, която преди време е била съдружник на известния в Петричко производител на мебели и бивш съпруг на бизнес дамата Цветелина Бишарова, Илия Гумас. Миналата година той бе обект на улична вендета няколкократно. Две от колите му бяха опожарени пред дома му.  Миналата година през април умишлено бе опожарен склад за целулоза и хартия, собственост на Мантарлиев и фирмата му \"Мантар\". Тогава щетите бяха огромни. Няколко халета бяха погълнати от огнения ад.  И до днес не е ясно кой предизвика този пожар. И днес разследващите органи работят по версията за умишлено опожаряване, тъй като пламъците са тръгвали в близост до входната врата на помещението.  Работата по случая продължава.  През април 2017 г. горя складът на \"Мантар\":", "date": "2018.03.19", "title": "Поредна огнена вендета срещу бизнесмена Мантарлиев в Марикостиново (СНИМКИ)"}
{"url": "https://www.blitz.bg/obshtestvo/eu2018bg/tsvetanov-s-prvi-dumi-sled-sreshchata-s-shefa-na-evropol_news586997.html", "text": "Темата за Западните Балкани намира място като акцент в работата на Европол. Това каза председателят на Комисията по вътрешна сигурност и обществен ред и председател на ПГ на ГЕРБ Цветан Цветанов на откриването на Срещата на Съвместната група за парламентарен контрол (СГПК) на Европол, предаде агенция „Фокус“. „Днешната среща събира повече от 130 парламентаристи от всички държави - членки на ЕС. Първата си работна среща с Клод Мораес проведохме след учредителното събрание на съвместната група на парламентарния контрол през октомври 2017 г. в ЕП в Брюксел. Оттогава работим съвместно в търсене на консенсус за най-ефективния начин, по който да бъде организирана работата на групата“, коментира Цветанов.  „По време на естонското председателство се проведе учредителната среща на работната група по парламентарен контрол, но за съжаление тогава не успяхме да постигнем съгласие по приемането на процедурните правила и оставихме това решение за днес, поради резерви от 9 национални парламента“, заяви Цветанов. Той призова на днешната среща да вземат това историческо решение, което е ключово, за да може да се осъществява необходимият парламентарен контрол върху дейността на Европол.  „Трябва да получим всичко заедно, усилията страните от Западните Балкани да имат сигурно бъдеще и да запазят евроатлантическата си ориентация, означава много за всички нас. Радвам се, че темата за Западните Балкани намира място като акцент в работата на Европол. Централно място заема и киберсигурността в ерата на дигитализацията и онлайн услугите, както и борбата с тероризма и организираната престъпност, които са свързани с гарантиране сигурността онлайн и неутрализирането на незаконното съдържание в интернет пространството“, каза още Цветан Цветанов. ", "date": "2018.03.19", "title": "Цветанов с първи думи след срещата с шефа на Европол"}
{"url": "https://www.blitz.bg/na-tozi-den/tragediya-predi-37-godini-v-sovalka-kolumbiya-belyazala-dneshniya-den_news586968.html", "text": "Петима техници започват да се задушават по време на наземни тестове на космическата совалка „Колумбия“, която по това време се готви за STS-1 – своята първа мисия. Двама от тях умират.Инцидентът се случва вследствие на азотно очистване. 50-годишният Джон Бьорнстад – един от петимата техници от Рокуел Интернешънъл, който влиза в задната част на совалката, точно над двигателя, загива по пътя към болницата. Втората жертва – Форест Кол – умира две седмици по-късно.  Азотното очистване е стандартна процедура. Преди стартирането на „Колумбия“  (с помощта на азот) се изкарва целия кислород от двигателя. В противен случай всяка искра може да предизвика пожар. Няма ли кислород – няма и опасност от огън. NASA, вярвайки че условията са безопасни, дава разрешение на техниците да влязат в „Колумбия“. Те не носят кислородни маски. Азотът е безцветен и няма специфичен мирис и петимата души, без въобще да разбират какво се случва, губят съзнание. Шести техник ги открива и алармира охранителите, които донасят кислородни маски и изнасят жертвите от отделението. Операцията се усложнява допълнително от факта, че линейката е спряна в периметъра около совалката в космическия център „Кенеди“, за да бъде претърсена. Процес, който отнема цели 7 минути. На портала не са знаели, че в „Колумбия“ е настъпил инцидент. След тримесечно разследване NASA заключва, че промяна в тестовите процедури, направена в последния момент, както и сривът в комуникационните системи на космическия център, са довели до този инцидент. Двамата техници са първите жертви на американската космическа програма от 27 януари 1967 г., когато астронавтите Върджил Грисъм, Ед Уайт и Роджър Чарфий са убити от пожар, който избухва в тяхната капсула по време на наземните тестове на първата „Аполо“ мисия. Инцидентът в „Колумбия“ не довежда до забавяне на нейното изстрелване на 12 април.  Ветеранът от „Аполо“ Джон Йънг е неин командир. Заедно с Робърт Крипън, двамата извършват първия успешен полет на совалката. Какво още се е случило на днешната дата? Събития •    238 г. — Гордиан I e провъзгласен от сената за анти император на Максимин Трак. Неговият син Гордиан II e сърегент. Двамата управляват само до 9 април. 238 г. е годината на Шестте императори.  •    1366 г. — Състои се сватбата на Ото V и Катарина Люксембургска.  •    1452 г. — Фридрих III e коронясан в Рим от папа Николай V за император на Свещената Римска империя.  •    1474 г. — Във Венеция е приет закон за защита на изобретенията — първият в света закон за защита на авторското право.  •    1895 г. — В София започва конгрес на македонските емигрантски дружества и братства в Княжество България и извън него.  •    1915 г. — Направени са първите снимки на Плутон, който (правилно) не е определен като планета.  •    1920 г. — Сенатът на САЩ отхвърля Версайския договор за втори път (първия е на 19 ноември 1919).  •    1943 г. — Италианският диктатор Бенито Мусолини официално отказва да предаде на немците италианските евреи.  •    1945 г. — Участие на България във Втората световна война: Завършва Дравската операция на Първа българска армия.  •    1953 г. — Церемонията по връчване на американските филмови награди „Оскар“ за първи път се излъчва по телевизията.  •    1958 г. — В Страсбург се открива първото заседание на Европейския парламент.  •    1962 г. — Приключва Алжирската война за независимост.  •    1978 г. — В отговор на израелската операция Литани в Ливан, Организацията на обединените нации призовава Израел да изтегли войските си от страната и създава Временни сили на ООН в Ливан.  •    1982 г. — Фолкландска война: Аржентински войници слизат на остров Южна Джорджия, предизвиквайки войната.  •    1984 г. — Открит е големият електрифициран жп пръстен София-Горна Оряховица-Русе-Варна-Бургас-Пловдив-София.  •    1990 г. — В Отава, Канада, започва първият световен шампионат по хокей за жени.  •    2003 г. — Война в Ирак (2003): Малко след 22:00 EST Джордж У. Буш се обръща към американската нация и обявява започването на въздушни удари срещу цели в Ирак. Родени •    1542 г. — Ян Замойски, полски държавник  •    1629 г. — Алексей, цар на Русия († 1676 г.)  •    1776 г. — Василий Тропинин, руски художник, портретист († 1857 г.)  •    1813 г. — Дейвид Ливингстън, английски мисионер и пътешественик († 1873 г.)  •    1821 г. — Ричард Франсис Бъртън, британски пътешественик († 1890 г.)  •    1843 г. — Йорданка Филаретова, българска революционерка и общественичка († 1915 г.)  •    1848 г. — Иван Драсов, български революционер († 1901 г.)  •    1886 г. — Адриен Борел, френски психиатър († 1966 г.)  •    1900 г. — Фредерик Жолио-Кюри, френски физик, Нобелов лауреат през 1935 († 1958 г.)  •    1903 г. — Рада Балевска, професор († 1984 г.)  •    1905 г. — Алберт Шпеер, нацистки архитект и министър († 1981 г.)  •    1909 г. — Петър Славински, български писател и драматург († 1993 г.)  •    1912 г. — Адолф Галанд, германски пилот († 1996 г.)  •    1917 г. — Ласло Сабо, унгарски шахматист († 1998 г.)  •    1918 г. — Радка Бъчварова, българска аниматорка и режисьорка († 1986 г.)  •    1923 г. — Тодор Андреев, български треньор по бокс († ?)  •    1926 г. — Петър Горанов, български историк, професор († 2011 г.)  •    1932 г. — Иван Вукадинов, български художник  •    1936 г. — Урсула Андрес, швейцарска актриса  •    1938 г. — Лъчезар Стоянов, български актьор († 1991 г.)  •    1944 г. — Иван Вутов, български футболист  •    1945 г. — Йозеф Моравчик, министър-председател на Словакия  •    1945 г. — Йосип Ости, словенски, босненски поет  •    1946 г. — Огнян Герджиков, български политик  •    1947 г. — Глен Клоуз, американска актриса  •    1949 г. — Валери Леонтиев, руски естраден певец  •    1953 г. — Били Шиън, американски рок музикант  •    1955 г. — Брус Уилис, американски актьор  •    1956 г. — Егор Гайдар, руски политик и икономист († 2009 г.)  •    1956 г. — Люба Кулезич, български журналист и кинокритик  •    1967 г. — Петър Витанов, български футболист  •    1969 г. — Конър Триниър, американски актьор  •    1971 г. — Хосе Кардосо, парагвайски футболист  •    1973 г. — Александър Валентинов, български футболист  •    1973 г. — Елена Бозова, българска актриса  •    1976 г. — Алесандро Неста, италиански футболист  •    1979 г. — Иван Любичич, хърватски тенисист  •    1979 г. — Тони Робъртс, американска порноактриса  •    1979 г. — Чавдар Ценков, български футболист  •    1981 г. — Коло Туре, котдивоарски футболист  •    1983 г. — Ваня Дзаферович, хърватски футболист  •    1997 г. — Рута Мейлутите, литовска плувкиня Починали •    1286 г. — Александър III, шотландски крал (* 1241 г.)  •    1406 г. — Ибн Халдун, арабски учен (* 1332 г.)  •    1721 г. — Климент XI, римски папа (* 1649 г.)  •    1822 г. — Валентин Аюи, френски педагог (* 1745 г.)  •    1872 г. — Джоузеф Бейтс, американски християнски водач (* 1792 г.)  •    1884 г. — Елиас Льонрот, финландски филолог (* 1802 г.)  •    1887 г. — Юзеф Крашевски, полски писател (* 1812)  •    1897 г. — Антоан Томсън д'Абади, френски изследовател на Африка (* 1810 г.)  •    1916 г. — Василий Суриков, руски художник (* 1848 г.)  •    1924 г. — Димитър Яблански, български политик (* 1859 г.)  •    1930 г. — Артър Балфур, Министър-председател на Обединеното кралство(* 1848 г.)  •    1930 г. — Уилфрид Войнич, американски антиквар (* 1865 г.)  •    1946 г. — Константин Мутафов, български драматург (* 1879 г.)  •    1955 г. — Леонид Говоров, съветски маршал (* 1897 г.)  •    1965 г. — Георге Георгиу-Деж, комунистически ръководител на Румъния (* 1901 г.)  •    1978 г. — Гастон Жюлиа, френски математик (* 1893 г.)  •    1987 г. — Луи дьо Бройл, френски физик, Нобелов лауреат през 1929 г. († 1892 г.)  •    1991 г. — Васил Арнаудов, български диригент (* 1933 г.)  •    1993 г. — Алексей Аджубей, съветски журналист (* 1924 г.)  •    1995 г. — Димитър Панделиев, български писател (* 1927 г.)  •    1996 г. — Климент Цачев, български писател (* 1925 г.)  •    1998 г. — Георги Ангелов, български политик († 1915 г.)  •    2004 г. — Христо Градечлиев, български художник (* 1935 г.)  •    2008 г. — Сър Артър Кларк, британски писател (* 1917 г.)  •    2008 г. — Хюго Клаус, белгийски писател (* 1929 г.)  •    2008 г. — Пол Скофийлд, британски актьор (* 1922 г.) Празници •    Римокатолическа църква и Англиканска църква — Ден на свети Йосиф, съпруг на Дева Мария, баща на Исус Христос  •    също в Италия, Испания, Португалия — Ден на бащата  •    Русия — Ден на подводничаря", "date": "2018.03.19", "title": "Трагедия преди 37 години в совалка „Колумбия“ белязала днешния ден!"}
{"url": "https://www.blitz.bg/analizi-i-komentari/prof-konstantinov-i-volgin-za-moshchnata-pobeda-na-putin-i-fatalnata-greshka-na-zapada_news586987.html", "text": "Изводите от мощната победа на Путин трябва най-вече да си ги направят най-вече силите извън Русия, които преди 4 години решиха, че с въвеждането на санкциите срещу Русия ще свалят руския президент. Това заяви журналистът Петър Волгин в ефира на Bulgaria ON Air. \"Истинската причина на санкциите не бе Крим или Донбас, а желанието да се свали Путин. Още през 2014 г. обаче много умни хора на Запад казаха, че планът няма да проработи. Колкото повече удряш руснаците, те толкова повече се съпротивляват. Те са с много силен праг на издръжливост и една агресивна кампания само ще сплоти народа и ще го накара още повече да гласува\", каза още той.  Проф. Михаил Константинов от своя страна заяви: \"Ако говорим за намаляване на икономическите резултати, спорен е въпросът в дългосрочен план дали са вредни санкциите. По-скоро са полезни. Ресурсно ориентираната икономика не може да продължи вечно, ресурсите са крайни, трябва да оставим и на децата си. Трябва да се премине и към друг вид икономика. Русия се готви да стане самодостатъчна и може да го направи. Ако някой разчита, че ще разбуни руснаците, като им намали стандарта, няма да стане. Съжалявам, че нашите ръководители не го виждат\".  Относно Навални Волгин каза: \"Грешка бе, че хората в Кремъл не го допуснаха да участва в изборите. Той щеше да вземе не повече от 5%, а сега може да твърди, че, ако се бе явил, щеше да спечели изборите. В момента, ако ти си в Русия и си опозиционер, между теб и Запада няма никаква разлика. Дори и най-умните неща говориш, на теб ще гледат като предател. Западът със своята политика направи две неща - укрепи Путин и съсипа истинската опозиция в Русия\".  Проф. Константинов предупреди обаче, че хората в Кремъл не бива да мислят, че всичко е завинаги. \"Фокусът трябва да се обърне към упрекване на икономиката. Не съществува само западната - съществуват и други модели. В Япония например има избори. След Втората световна война американците казаха да се правят избори. Механизмите са различни - тя е малка, но много мощна  империя. Русия, Китай и САЩ също са империи, всичко друго са джуджета. Ако се обединят двете Кореи обаче, ще видите един тигър. А тези, които искат да обединят Корея, не знаят всъщност какво искат\".  Запитан дали изборите са фалшиви, той отвърна: \"Във всяка секция има камери и машинна обработка, сканиране. Поне на пръв поглед не изглежда да са такива. Проблемите поне формално в известна или максимална степен са решени\".  По темата за кандидатурата на Ксения Собчак, Волгин заключи: \"Още когато тя реши да се кандидатира, се появиха твърдения, че кандидатурата й идва от Кремъл и вероятно самата тя не го знае. Едни ти помагат, защото имат интерес към това. Виждате, че и тя не можа да вземе над 1,5%\".   \"Наследник на Путин трябва да има и той вероятно вече се търси. Има хипотетична опция да се смени и конституцията, но зависи от политическата обстановка\", каза проф. Константинов.     ", "date": "2018.03.19", "title": "Проф. Константинов и Волгин за мощната победа на Путин и фаталната грешка на Запада"}
{"url": "https://www.blitz.bg/politika/izvnredno-v-blits-cherven-deputat-obidi-blgarite-tasko-ni-nareche-idioti_news586999.html", "text": "Скандалният червен депутат Таско Ерменков е на път да вкара България в международен скандал. Преди минути народният представител от БСП излезе с обиден пост в личния си профил във фейсбук. За да не излиза обидата от негово име, Таско е сложил като щит пред себе си великия български поет и революционер Христо Ботев. Това, обаче няма как да скрие обидата, която нанесе на Америка, държавите от Европейския съюз и на България като част от европейското семейство.  До този момент Ерменков не е внесъл нито един законопроект, който да улесни живота на нашите сънародници. За сметка на това единственото, с което се занимава в пленарната зала, е да прави скандал след скандал.   И докато циничното му отношение към политическите му противници е в резултат на партийните ежби, то това към страната ни и нейните партньори е проява на скандално безочие!", "date": "2018.03.19", "title": "Извънредно в БЛИЦ! Червен депутат обиди българите! Таско ни нарече \"ИДИОТИ\"!"}
{"url": "https://www.blitz.bg/politika/borisov-obyasni-zashcho-ptishchata-sa-oseyani-s-dupki-i-razporedi_news587083.html", "text": "Противодействието на битовата престъпност и състоянието на републиканската пътна мрежа в края на зимния сезон бяха основните теми на оперативно заседание на правителството, свикано днес от министър-председателя Бойко Борисов, съобщиха от правителствената информационна служба. Премиерът възложи на министъра на вътрешните работи организирането на видеонаблюдението и осигуряването на полицейско присъствие в малките населени места да стане негов личен приоритет. Борисов нареди също така при пътуванията си в страната и участието си в анализи за работата на областните дирекции на МВР Валентин Радев да провежда срещи с всички кметове, включително кметските наместници, да се информира лично от тях за работата на мобилните полицейски групи и да предприема незабавни мерки за подобряването й, ако бъдат докладвани проблеми.  Министър-председателят обвърза осъществяването на пътните ремонти с безопасността на движението. Той препоръча администрацията на АПИ и полицията да бъдат ангажирани активно с осигуряване на сигурността на пътуващите по време на ремонтите, както и с подпомагане на местните власти при изпълнение на отговорностите им по отношение на общинските пътища.  \"Има обективни причини да се отворят много дупки по улиците – от минус 10-15 градуса за един ден стана плюс 20 градуса. Ако е пломба на зъб, при такава рязка температура – пада. Обърнете внимание, Нанков, особено по скоростните пътища. Където отговарят общините, ще им помогнете да вземат мерки. Вижте и горещото рециклиране. Но отворят ли се такива дупки, започвате от кмета. Администрацията на АПИ – слагате им светлоотразяващите жилетки.  Полицията – ако трябва, една част от нея поема контрола на пътищата и стоят до дупките докато не се запълнят. Това не може да продължава! Хората чупят коли, пукат гуми, а и това си е реална опасност за живота. И после им обяснявате, че в общи линии още година ще е така, докато влезе ТОЛ системата. Пътищата като километри са ни много, парите за поддръжка са малко. Влезе ли ТОЛ системата, аз съм убеден, че поне милиард – милиард и половина приходи ще се генерират, които ще отидат за поддръжка\", посочи той.   „Убеден съм, че имаме и сили, и мощности, стига да има воля и желание. Не само да регистрираме хорското нещастие. Защото, като си счупиш джантата и пукнеш гумата – да говорим за европейска интеграция, Европейски съюз, европейско председателство... Последното, което минава на хората през ума, е това. Двеста хиляди души администрация имаме. Ако трябва – всички ги изкарвате навън и докато не се поправи – стоят, алармират. И тогава ще видите как много по-бързо ще стане ремонтът“, посочи премиерът Борисов.  ", "date": "2018.03.19", "title": "Борисов обясни защо пътищата са осеяни с дупки и разпореди..."}
{"url": "https://www.blitz.bg/obshtestvo/obrazovanie/krasimir-vlchev-kaza-kakvo-tryabva-zadlzhitelno-da-se-sluchi-s-uchitelskata-zaplata-za-da-pochnat-detsata-ni-da-se-uchat_news587109.html", "text": "Учителската заплата трябва да превишава средната за страната, за да мотивираме младите хора да се включат в учителската професия. Това каза в Пловдив министърът на образованието и науката Красимир Вълчев, в отговор на журналистически въпрос за очаквания недостиг на учители и големия брой такива в предпенсионна възраст.По думите на министъра най-мотивиращият фактор е възнаграждението и той припомни ангажимента на правителството за двойно увеличение на учителските заплати в неговия 4-годишен мандат.  Министър Вълчев даде пример, че през миналата година средната брутна заплата за младши учители вече е била 930, в момента е 1080 лева и отново каза, че е важно учителската заплата да превишава средната за страната. В модерните общества учителската професия е станала по-непривлекателна за младите хора и, за да ги мотивираме да се включват в образователната система, ние трябва да предложим не само добро възнаграждение, но политики за квалификация на педагогическите специалисти, за подобряване на работата в училищата, за кариерно развитие и за подбор, посочи Вълчев. Важно е във всяко училище да имаме достатъчно учители, затова променихме модела на разпределение, като водещ е разходът за учители, посочи още той. Предизвикателството пред всички образователни системи е да привлекат младите хора за включване най-напред в педагогическо образование, било чрез отпускане на допълнителни стипендии или допълнителен прием в приоритетните образователни направления, като и допълнителна квалификация за хора без педагогическо образование. По думите на министъра, през следващите години педагогическата професия ще става много по-отворена към специалисти от другите системи. В Пловдив министър Вълчев взе участие в Национална конференция на тема: \"Ресурсният учител - значим фактор за приобщаващото образование\". По темата той каза, че мерило за адекватността на всяка една образователна система е доколко тя успява да приобщи всяко едно дете и да го включи в образователната система. По отношение на децата със специални образователни потребности, концепцията за приобщаващо образование предвижда предоставяне на подкрепа за тях във всяка една образователна институция т.е. те да се обучават интегрирано заедно с другите деца, като получава необходимата специфична подкрепа.", "date": "2018.03.19", "title": "Красимир Вълчев каза какво трябва задължително да се случи с учителската заплата, за да почнат децата ни да се учат"}
{"url": "https://www.blitz.bg/politika/borisov-komentira-uzhasa-sled-uraganniya-vyatr-vv-vratsa-dade-golyamo-obeshchanie_news587023.html", "text": "Около 500 хил. лева ще дадем за пораженията след урагана във Враца. Това каза премиерът Бойко Борисов по време на връчването на наградите „Достойните българи“ в столицата, предаде aгенция „Фокус“. Министър-председателят награди с копие на Златния ритон от Панагюрското златно съкровище трима млади програмисти от Враца. „Искам да благодаря, че сте в България и че сте останали във Враца.  Искам да благодаря и на кмета, че е създал тези условия. Днес бяхме на съвещание заради урагана, който беше във Враца, и около 500 хиляди лева в четвъртък ще дадем за пораженията, които има – в училищата, по детските градини, за стълбовете и т.н.“, каза още Борисов. ", "date": "2018.03.19", "title": "Борисов коментира ужаса след ураганния вятър във Враца, даде голямо обещание"}
{"url": "https://www.blitz.bg/obshtestvo/intervyu/otets-georgi-gelemenov-pred-v-shou-tretata-svetovna-voyna-veche-e-zapochnala_news586203.html", "text": "Отец Георги Гелеменов беше една от най-ярките фигури в първите преломни за България години. В началото на кариерата си той малко „преигра” всеотдайността си, като започна да се прави на фюрер и да се появява в пространството, облечен в нацистка униформа. После се позагуби. Днес си изкарва хляба като служител в Централния софийски гробищен парк. И е все така интересен събеседник, с когото бихме могли да разговаряме по теми най-различни, включително и за прословутата Истанбулска конвенция, която противопостави политиците.- Отче, отмина и първата задушница за тази „проскубана” за българите година. Не знам как да я нарека иначе. Като човек, който се докосва постоянно до живи и мъртви как виждате средностатистическия българин? Ще го бъде ли?  - Българинът ще го бъде, но България няма да я има, ако всички продължават в същия дух, защото горе във висините на държавата тече национално предателство. Ердоган се заканва да възстановява Османската империя. Ние няма да можем да се противопоставим, защото България няма армия. Г-н Каракачанов, който предлага да се възстанови армията и задължителната военна служба и да се напълнят поделенията, след като вече ги няма, как да стане? Цялата материална част на старите казарми вече е разбита. И така ще караме, докато България се съсипе съвсем. Този път нещата са трагични. Не можем да се надяваме на НАТО, НАТО е враждебна. Можем да се опираме само на Русия, България и Русия рамо до рамо… - Трети пол? Възможен ли е такъв хуманоид, да го наречем, да съществува и що за „животно” би изглеждало според библейската и житейската представа?   - Невъзможно е! Когато се роди дете, лекарите веднага го включват в неговия първи акт за раждане. Има пишка – е момче, има вагина, значи е момиче. Останалото нататък са аномалии, които не могат да се вместват и тези лица, които се раждат с повредени полови органи, страдат цял живот. Те не могат да представляват обществото, те са малцинство и трябва да си налягат парцалите. - Балканите, в частност България, роди първия транссексуален – Адриана Миронова от гр. Рудозем, мъж, който смени пола си пред близо 5-6 млн. телевизионни зрители. Той, тя, то – към кой пол се числи? Веднъж мъж, втори път жена?  - Виж какво, това е евнух, много добре го познавам този Адриан, той идваше в с. Баня, Панагюрско, където аз съм израснал. Лятно време пееше неграмотно на плажа песни на Лили Иванова, нещо с главата не беше добре. Предполагам, че с времето състоянието му се е влошило още повече, той не бива да твърди, че си е сменил пола. Това, че си е резнал размножителния пакет, не означа, че е станал жена. Няма вагина, няма матка, не може да се размножава, не може да ражда деца. Така че, както ти казах, това е евнух. Така са постъпвали някога в Турция, в харемите, и именно такива хора са ставали слуга и подчинени на султана. - Вие сте не само доказан теолог, но и философ. Бихте ли обяснили каква трансформация настъпва в човек, който твърди, че си е сменил пола?  - Нека да се върнем към Стария завет. Когато Бог създава човека, той създава двуполово същество – мъж и жена, така пише в библията, така се размножава. Даже не е имало предпоставки, необходимост от размножаване, „Да дам на човека другар”, в този смисъл. Така че жената, която произтича от мъжа, тя е част от него. Затова се казва пол, значи половинка, така е и на латински - сексус. Няма трети пол. Хората, които искат да имат трети пол, са подвластни на външни сили, искат да разбият България. Има така наречени неправителствени организации, поддържани от  Джордж Сорос, който плаща на определени структури в България да разбиват нашата ценностна система. Няма трети пол, няма и да има трети пол и аз апелирам към моя настойник патриарх Неофит, който ме е ръкоположил, да анатемоса всеки един,  който гласува за третия пол в България. - Западната цивилизация постоянно се тупа в гърдите, че светът върви към съвършенство, но реалността е съвсем друга – падение. Достатъчно е всеки ден да гледаме или слушаме новините – тук-таме ще се появи някоя добра новина. Всичко останало е свързано с насилие. Откъде идва това разминаване?  - Падението идва от такива лакеи, които се промъкват, просмукват се във всяко общество, които го разбиват. Какво значи мъж да стане съпруга на мъж, и жена да стане съпруг на жена. Това е противоестествено и противозаконно. Тук няма никакъв нравствен закон. Така че нарушили се естественият нравствен закон на природата, загиват и държавите. Хомосексуализмът се опитва да се натрапи в целия свят, в цяла Европа, за да може обществата да се разбият и да се върви напред. Така че зад всичко това стоят много пари и много неправителствени организации. - Отче, аз съм един простосмъртен и вярващ в доброто християнин, който със сетивата си обаче усеща, че светът върви към апокалипсис. Прав ли съм или не?  - Наистина светът е пред апокалипсис. Това е точно така. Макар че аз имам резерви към изказването на свети Йоан Богослов. Там има много змейове, лами, някои чудовища, които той е видял благодарение на това, че му е паднала захарта в кръвта. Но апокалипсисът наближава и той ще бъде в самите държави с подбиване устоите на обществото. Третата световна война вече е започнала в арабския свят и тя ще се прехвърли и в Европа. Аз ги наблюдавах арабите на Лъвов мост в София, когато бяха тук. Между тях няма жени, няма деца и старци, млади, здрави, боеспособни, жизнени хора. Те не са тръгнали към Европа толкова за пари, колкото да убиват местните хора и да разрушават държавите. Антикръстоносен поход на Запад, за да могат да отмъстят на времената, когато кръстоносните походи са отстранили за 200 години арабското владичество, което сега се завръща. Отмъщението ще бъде жестоко… Не можеш да хванеш арабин, тръгнал да убива с автомобил, защото не знаеш намеренията му. - Като служител на Бога и единствения български екзорсист демонът вече шета ли в душите ни? Според мен това е видно. Как ще му се противопоставим?  - Първо, трябва да се забрани всякаква дейност на магове, магьосници, ясновидци и всякаква друга сган, която ограбва хората. Магията е това, което произтича от дявола, и може да бъде развалена единствено от свещеник. Така трябва да стане и при нас, така, както стана и в Русия. Там магьосничеството се наказва с много строг тъмничен затвор. Нека да си помислят върху това и Бойко Борисов, и Румен Радев. Защо тези хора са допуснати в България и защо безчинстват, лъжат и мамят хората. - Сексуалната революция от началото на 60-те години на миналия век не е ли първият пробив на сатаната към заличаване на цивилизацията ни и към приобщаването й към силите на мрака?  - Това е точно така, хипитата и другите организации ратуваха за свободен секс и създадоха подобен хаос в обществото и ето докъде се стигна – мъже да се женят за мъже, жени за жени. Те не мислят какво ще стане с осиновеното дете, защото то ще има двама бащи или две майки. Този акт трябва абсолютно да бъде забранен в България и в другите държави, защото те осиновяват дете от егоистична гледна точка. Когато тези деца тръгнат на детска градина, на училище, учителката ще пита кой е майката и кой е бащата от тези двамата брадати. Или двете майки – коя е майката и коя е бащата. Това е неестествено, това са закони против природата. Това не трябва да се случва в България в никакъв случай!  - Кой е най-интересният случай в практиката ви в последно време?  - Имам средно по 20 посещения на седмица. Едно момиче циганче от варненските села беше обладано от демони. Изпитваше неистов ужас, като види котка, започваше да буйства, да рипа и да скача и да хапе. При мен дойде и едно момче от Благоевград, което се опитваше да докопа кръста, който държах, и да го захапе. Това са хищници, внедрени в тях животински същества, които ги карат да вършат несвойствени за човешката природа дела. Екзорсизмът е явление, което засега православната църква отрича, държи се като ощипана мома, но слава на дядо Дионисий, който в новия требник, който издаде, е внедрил и молитвите на свети Киприан, християнски служител, радетел, който някога е бил магьосник. Така че екзорсизмът в България има бъдеще. В требника има екзорсистки молитви и аз в момента обучавам едно младо момче, което много добре се справя и което ще стане добър служител на Българската православна църква и на българския християнски дух.", "date": "2018.03.19", "title": "Отец Георги Гелеменов пред в. \"ШОУ\": Третата световна война вече е започнала!"}
{"url": "https://www.blitz.bg/obshtestvo/regioni/kmet-v-karlovsko-abdikira-seloto-otiva-na-izvnredni-izbori_news587036.html", "text": "Кметът на карловското село Столетово от известно време е неоткриваем. До БЛИЦ Пловдив постъпиха редица сигнали от местни хора, които заявяват, че от повече от месец селото е на самотек. Твърдят, че Иванов от самото начало на избирането си е абдикирал от задълженията си. БЛИЦ научи, че тази седмица Тодор Иванов ще подаде молба до ОИК  да бъде освободен от поста си, комисията съответно ще сезира президента. Проверка на медията ни установи, че кметът е бил в платен отпуск от януари до края на февруари. След това не се е явил на работа. Никой не го е виждал.  Към момента Тодор Иванов не е подал молба нито за платен, нито за неплатен отпуск. В кметството висят редица документи, които секретарката няма как да подпише, тъй като не е в правомощията й. Официално близките на Иванов казват, че синът им е в чужбина на екскурзия. Мобилният телефон на Тодор Иванов е изключен. В селото се носят слухове, че младият кмет е имал неприятности с органите на реда в Германия.  Селото буквално виси във въздуха, няма управник, гневят се местните хора. От община Карлово потвърдиха пред БЛИЦ, че в Столетово ще има предсрочни избори. По закон президентът Румен Радев трябва до 3 месеца да насрочи извънредни частични избори. ОбС Карлово ще вземе решение кой през това време ще изпълнява функциите на кмет.  ГЕРБ Карлово, чиито кандидат бе Тодор Иванов, усилено търсят нов кандидат. По закон до извънредни избори може да се стигне при три случая-ако кметът е в трайна невъзможност да изпълнява задълженията си, при смърт на лицето или ако то само се откаже от поста.  Кристина ИВАНОВА, БЛИЦ", "date": "2018.03.19", "title": "Кмет в Карловско абдикира, селото отива на извънредни избори"}
{"url": "https://www.blitz.bg/svyat/anglichanka-prespa-s-kolega-kharesa-no-posle-go-obvini-v-iznasilvane-i-toy-se-samoubi-snimki_news586946.html", "text": "Англичанинът Рос Бълок завърши живота си със самоубийство след обвинение в изнасилване от колежка на работното си място, пише \"Дейли Мейл\". Както съобщава изданието, вината на Бълок не е била доказана. 38-годишният британец от Редитч е задържан през 2015 г. Той бил вкаран в ареста в продължение на месец, въпреки показаната от него кореспонденция, показваща флирта между него и жената, която го обвинила в изнасилване. \"Надявам се, че си се забавлявала и си се чувствала добре\" - пита мъжът в едно от съобщенията, намеквайки за времето, прекарано заедно. Тя отговаря утвърдително.  Случаят бил замразен, но Бълок бил предупреден, че по-късно може да бъде официално обвинен. Мъжът се самоубил в гаража. В предсмъртната си бележка той съобщава, че \"цялата тази година на истински ад\" е приключила за него.  Според родителите, вината за смъртта на сина им е на местната полиция, която разглежда случая. Майката на Рос, 74-годишната Карол Бълок, разказа, че обвиненията завинаги са променили сина й. \"Рос щеше още да е жив, ако полицията се бе отнесла по-внимателно към думите му\", казва бащата на Бълок, 76-годишният Роналд.  Родителите на Бълок може да подадат граждански иск срещу полицията в Западна Мърсия. От полицията са изказали съболезнования на семейство Бълок във връзка със смъртта на сина си. Служителите на реда също така са обърнали внимание на факта, че мъжът е бил освободен без каквито и да било действия спрямо него. Превод и редакция: БЛИЦ", "date": "2018.03.19", "title": "Англичанка преспа с колега, хареса ѝ, но после го обвини в изнасилване и той се самоуби (СНИМКИ)"}
{"url": "https://www.blitz.bg/obshtestvo/eto-zashcho-e-dobre-da-se-zavivate-s-debeli-odeyala-po-vreme-na-sn_news586949.html", "text": "Тежките завивки наподобяват пашкул и родителска прегръдка, а това може да подобри съня ви и да облекчи тревожните състояния, показва ново проучване на университета Масачузетс. Проучванията са стигнали и до извода, че дебелите одеяла са полезни не само при безсъние, но също и при някои психични разстройства като тревожност, депресия, посттравматичен стрес и аутизъм. Учените са доказали, че колкото по-тежка е завивката, толкова по-добро ще е качеството на съня. Методът е тестван върху хора, страдащи от безсъние, като за подобряването на състоянието им са използвани различни способи.  Дебелите завивки обаче са показали по-убедителни резултати, тъй като намалявали физическата възбуда, улесняват заспиването и стабилизират психическото състояние.  Доказано е и че тревожността се намалява с 63%, което улеснява заспиването.  От неврологична гледна точка натиска от завивките потиска кортизола и увеличава новата на серотонин и мелатонин в мозъка. Това намалява пулса и кръвното налягане, като съдейства за по- бързото заспиване.  Кортизолът е хормон, който се освобождава в стресови ситуации. Високите му нива в организма причиняват безсъние, тревожност и депресия.  Серотонинът, от друга страна, подпомага регулирането на вътрешния часовник и предразполага към естествено отпускане и успокояване. Затова се нарича още хормонът на щастието.  А мелатонинът е хормонът, отговорен за заспиването. Много хора, имащи проблеми със съня, приемат мелатонин, за да заспят по-лесно.   Източник: sanovnik.bg ", "date": "2018.03.19", "title": "Ето защо е добре да се завивате с дебели одеяла по време на сън"}
{"url": "https://www.blitz.bg/obshtestvo/rumen-radev-i-sprugata-mu-na-poseshchenie-v-izrael-i-palestina_news587167.html", "text": "От 20 до 22 март президентът Румен Радев ще бъде на официално посещение в Държавата Израел по покана на президента Реувен Ривлин. В ръководената от българския държавен глава делегация участват народни представители, представители на еврейски организации в България, както и на деловите среди, на работодателски и търговски организации. В рамките на визитата си президентът Румен Радев ще бъде придружаван от своята съпруга.Визитата на българския държавен глава е свързана със 75-ата годишнина от спасението на българските евреи и 70-ата годишнина от създаването на Държавата Израел. Сред темите на срещите на българския държавен глава ще са задълбочаване на сътрудничеството във всички области от взаимен интерес, в това число в сферата на сигурността, борбата с тероризма, икономиката и инвестициите.   На 20 март българският държавен глава ще бъде посрещнат от израелския си колега Реувен Ривлин с официална церемония в президентския дворец в Йерусалим, след което ще се проведат пленарни разговори на официалните делегации на България и Израел. В първия ден от визитата си Румен Радев ще се срещне и с представители на организациите на българските евреи в Държавата Израел. На 21 март, в Мемориала \"Яд Вашем“ държавният глава ще участва в церемония по запалването на вечния огън в памет на жертвите на Холокоста, а по-късно през деня ще положи венец и пред гробовете на жертвите на кораба \"Салвадор“ на хълма \"Херцел“. Президентът Радев ще се срещне с председателя на Кнесета Юли-Йоел Еделщайн и ще направи изказване в рамките на Шестия глобален форум за борба с антисемитизма. Той събира политици, общественици, духовници, дипломати, преподаватели, представители на гражданското общество от цял свят. На форума се обсъждат стратегически мерки за борба с антисемитизма и други форми на расова и етническа омраза. В рамките на деня Румен Радев ще посети също високотехнологичния парк \"Гав Ям Негев“, който се намира в град Беeр Шева. На 22 март българският държавен глава ще разговаря с Роберт Сингер, вицепрезидент и главен изпълнителен директор на Световния еврейски конгрес. По-късно Румен Радев ще проведе среща с министър-председателя на Държавата Израел Бениамин Нетаняху. Програмата на президента в Йерусалим предвижда още посещение в църквата “Божи гроб” и Стената на плача. Двамата ще обсъдят перспективите за развитието на двустранните българо-палестински отношения. Задълбочаването на политическия диалог и на сътрудничеството в сфери като търговско-икономическите контакти, образованието, науката и културата ще бъдат във фокуса на срещата.", "date": "2018.03.19", "title": "Румен Радев и съпругата му на посещение в Израел и Палестина"}
{"url": "https://www.blitz.bg/lyubopitno/nauka-i-tekhnologii/blgari-s-unikalen-probiv-v-meditsinata-otkrikha-kak-da-popravyat-dnk-rakt-i-drugi-strashni-bolesti-shche-ostanat-v-istoriyata_news587177.html", "text": "Пробив в борбата с рака с адрес: България. Учени от Академията на науките откриха как ключови белтъци поправят уврежданията на ДНК. Резултатите може да се използват за изследване на действието и ефекта на лекарства срещу рака. Вероятно сте чували, че във Формула 1 решаваща е всяка секунда - дори и части от нея. Но и в човешкото тяло, всяка секунда в клетките ни текат процеси, пише Нова телевизия.„В една клетка над 10 000 повреди стават за 24 часа. Като имате предвид, че имате 1 милиард клетки, може да си представите, колко в момента стотици хиляди комплекси действат и се борят вашата ДНК да остане да е чиста от мутации”, обяснява доц. Стойно Стойнев от Института по молекулярна биология към БАН.  В хиляди лаборатории по света учените изследват механизмите на ДНК, които ако се повредят, може да доведат до раково заболяване. Но българските учени правят крачка напред.  „Това, което ние успяхме да направим, което другите не са е, че успяхме стотиците белтъци, които поправят ДНК, ние успяхме да изберем 70 от тях и да разберем в каква последователност успяват да дойдат до мястото, което трябва да се поправи”, добави доц. Стойно Стойнев от Института по молекулярна биология към БАН. „Досега нямаше такова проучване, което да показва кога точно, кой работи, на какъв етап се включва, а това е изключително важно, защото могат да се видят групи на едни такива бързо действащи белтъци на поправка и по-забавено действащи”, обясни доц. Марина Велева, зам.-директор на Института по молекулярна биология към БАН. Вследствие на откритието, учените могат да събират повече информация за действието на антираковите лекарства - как те повлияват, доколко са ефективни. „Да се персонализира процесът, защото ракът не е едно заболяване, те са хиляди видове рак и те са напълно различни заболявания”, коментира доц. Стойно Стойнев от Института по молекулярна биология към БАН. Евентуално откритията могат да помогнат за изследването и лечението и на други болести. „Всички заболявания, които се случват в организма, имат някаква генетична основа, като изключим може би травмата, всичко останало се дължи на грешки в ДНК”, коментира Теодора Дянкова, докторант. По данни на Световната здравна организация само през 2015 г. близо 9 милиона души по света са умрели от рак. След болестите на сърцето, това е втората водеща причина за смъртност в глобален мащаб.", "date": "2018.03.19", "title": "Българи с уникален пробив в медицината! Откриха как да поправят ДНК, ракът и други страшни болести ще останат в историята"}
{"url": "https://www.blitz.bg/obshtestvo/sheft-na-evropol-se-sreshchna-s-tsvetanov-i-razkri-strashna-statistika-blizo-30-000-sa-potentsialni-teroristi-v-evropa_news587150.html", "text": "30 000 са потенциални терористи в Европа. Това стана известно от директора на Европол Роб Уейнрайт. В рамките на българското европредседателство се проведе Срещата на Съвместната група на парламентарен контрол на Европол, пише Дарик. Председателят на вътрешната комисия в парламента Цветан Цветанов посочи, че Европол действително се е отворил към всички потенциални партньори. И предвиди, че в следващите години работата на агенцията ще може да гарантира сигурността на Европа.     „Около 5000 са гражданите на страни от ЕС, които са били бойци на групировката „Ислямска държава”, а 800 са от Западните Балкани“, посочи Цветанов.  Уйенрайд изнесе информация за около 30 000 потенциални терористи в Европа:     „Очевидно точният брой на терористите или други такива тайни общества в Европа е трудно да се прецени, тъй като те действат по много прикрит начин. Може би е достигнат броят от 30 000, а може би и повече“.   Директорът на Европол допълни, че не всички от тези лица имат намерение да станат терористи. ", "date": "2018.03.19", "title": "Шефът на Европол се срещна с Цветанов и разкри страшна статистика: Близо 30 000 са потенциални терористи в Европа"}
{"url": "https://www.blitz.bg/intsidenti/katastrofi/izvnredno-ot-egipet-avtobus-s-blgarski-turisti-se-preobrna-ima-mnogo-postradali_news587045.html", "text": "20 български граждани са пострадали при автобусна катастрофа днес в Южен Египет, съобщават от Министерството на външните работи. Автобусът се е преобърнал на пътя. В него са се превозвали 40 български туристи. Петима от пътниците имат фрактури. Другите 15 са с охлузни рани и натъртвания,  предават местни сайтове.   Всички са минали през болници.  Посолството на около 800 км от мястото на инцидента поддържа връзка с туроператора, който има представители в болницата.   Туристите имат застраховки. Оказана им е медицинска помощ.", "date": "2018.03.19", "title": "Извънредно от Египет: Автобус с български туристи се преобърна, има много пострадали!"}
{"url": "https://www.blitz.bg/svyat/krasavitsa-prezhivya-strakhovita-katastrofa-koyato-ya-prevrna-v-grozno-pate-snimkivideo_news587040.html", "text": "Маша винаги е била популярно и весело момиче. През лятото на 2016 година завършва факултета по мениджмънт в Новосибирск с червена диплома. Пред себе си младата жена има много планове, но всичко рухва за миг - на 20 август момичето оцелява след страшна катастрофа, съобщава НГС.Зад волана е годеникът й Андрей, с когото Маша се среща от четири години. В деня на трагедията двамата се скарали и младият човек искал колкото се може по-бързо да я закара у дома. По пътя не спирали да се карат, Андрей настъпил газта, за да премине по-бързо през кръстовището, но не успял... И с 80 км/ч автомобилът му се врязал в идващата срещу него Toyota Land Cruiser.           ", "date": "2018.03.19", "title": "Красавица преживя страховита катастрофа, която я превърна в грозно пате (СНИМКИ/ВИДЕО)"}
{"url": "https://www.blitz.bg/intsidenti/prvi-snimki-18-v-blits-ot-koshmarnata-katastrofa-s-blgarski-turisti-v-egipet-kmett-na-marsa-alam-general-mayor-atef-uagdi-s-goreshchi-novini-za-22-mata-raneni_news587049.html", "text": "Медицински апарати в хирургическата болница Марса Алам, южно от Червено море, започнаха да оказват първа помощ и лечение на българските туристи, ранени при катастрофата в курорта Марса Алам, южно от Червено море. Това предаде вестник \"Ал Масри Ал Яум\". Пострадалите българи са общо 22 на брой. След катастрофата незабавно са пристигнали десетина линейки, които са откарали ранените до болницата.      Лекарите потвърдиха, че нараняванията са предимно ожулвания и натъртвания и на ранените са направени необходимите изследвания.      Генерал-майор Атеф Уагди, кмет на Марса Алам, заяви, че състоянието на всички българи е стабилно.  Автобусът е пътувал към туристическите и археологическите райони на южния град Асуан.  Катастрофиралото превозно средство се е движило в група от три автобуса, които са превозвали общо 123 души. Те са били на туристическа фирма \"Абакс\".   Марса Алам е курортно село в Южен Египет с около 6000 жители, което го прави идеално място за по-спокойна почивка. Пътят дотам и от Луксор, и от Хургада е около 3-4 часа. Селището става все по-популярно и в околностите му вече има летище, а броят на луксозните съоръжения и комплекси продължава да расте. Превод: БЛИЦ        ", "date": "2018.03.19", "title": "Първи СНИМКИ 18+ в БЛИЦ от кошмарната катастрофа с български туристи в Египет! Кметът на Марса Алам генерал-майор Атеф Уагди с горещи новини за 22-мата ранени"}
{"url": "https://www.blitz.bg/svyat/bashar-asad-napravi-ryadka-publichna-poyava-v-iztochna-guta_news587175.html", "text": "Сирийският президент Башар Асад направи рядка публична поява, като посети войниците на фронтовата линия в превзетите наскоро райони недалеч от столицата Дамаск.Видеото на сирийската телевизия показва Асад, който поздравява сирийската армия. Сирийският президент се усмихва, разговаря с отделни войници, които победоносно вдигат юмруци към небето в Източна Гута.  Според базираната в Лондон Сирийска обсерватория за човешки права, правителството на Асад контролира над 80% от района край Дамаск, където при офанзивата загинаха стотици. Източна Гута беше под контрол на бунтовниците от 2012 г. насам. Връщането на контрола върху провинцията е една от най-големите победи за Асад в гражданската война.", "date": "2018.03.19", "title": "Башар Асад направи рядка публична поява в Източна Гута"}
{"url": "https://www.blitz.bg/obshtestvo/baba-yordana-se-sboguva-s-blizkite-si-napisa-belezhka-i_news587099.html", "text": "Възрастна жена от Петрич разтърси близките си вчера, след като направи опит за самоубийство. Йордана М. написала бележка, в която обяснява намерението си да сложи край на живота си, сбогувала се с близките си и се нагълтала с голяма доза лекарства. В тежко състояние я намерил нейния внук, който информирал 112 и полицията. При огледа около възрастната жена са намерени празни опаковки от лексотан и атаракс, съобщава struma.com.   Жената е настанена в реанимация с временна опасност за живота.  ", "date": "2018.03.19", "title": "Баба Йордана се сбогува с близките си, написа бележка и...."}
{"url": "https://www.blitz.bg/analizi-i-komentari/nov-problem-udari-germaniya-khorata-napuskat_news587184.html", "text": "Проблемите с достъпа до жилища в Германия нараства главоломно. Поради значителното увеличение на месечната рента част от наемателите в Берлин се принуждават да се изселят. Като цяло много германците наемат апартаменти доста по-често, отколкото столичани в редица западноевропейски държави, пише Факти бг.Исторически партньорството между държавния сектор, посредством субсидии и частните предприемачи способства за стабилизиране пазара на наемни нива. Това именно караше повечето германци да предпочетат покупката пред наема на апартамент. В последно време обаче ситуацията се промени. Достъпните предложения на пазара са все по-малко, а наемните нива в големите германски градове растат и то бързо. В същото време се строи по-малко, наблюдава се значителен ръст на имигрантите и завишаване на изискванията за енергийна ефективност.  Известният закон Mietpreisbremse или Закон за нарушаване на наемните нива, влязъл в сила през 2015 г. забрани ръст на наемите повече от 10% на година. Той обаче трудно се спазва в големите градове, където търсенето е високо. Той бива заобикалян по няколко начина. Така например, ако собственикът харчи над 1/3 от стойността на новопостроеното жилище за неговото поддържане, законът не го засяга. В резултат собствениците повишават рентата и това принуждава все повече наематели да напускат. В Германия има около 1.25 млн. социални жилища. Годишно за 40 000-50 000 от тях отпада статута на социално жилище, но това не води до засилване на предлагането на свободния пазар. Към 1990 г. във ФРГ да е имало близо 3 млн. социални жилища. Най-силно проблемът се усеща в Берлин. Там населението расте с 40 000 души на година. С 46% са се повишили наемните нива от 2009 г. досега. Много от новите наематели прекарват уикендите в търсене на подходящото жилище, като се съревновават с над 50 потенциални клиенти в бързо облагородяващите се райони.", "date": "2018.03.19", "title": "Нов проблем удари Германия, хората напускат"}
{"url": "https://www.blitz.bg/analizi-i-komentari/bivsh-agent-na-ds-i-2-mandata-deputat-ot-bsp-iztochva-drzhavnite-zheleznitsi-nad-15-godini_news585486.html", "text": "Разчита ли ръководството на „БДЖ-Кончар” АД само на договор от преди 20 години, за да съществува? Или целта му е по сериозна, заобикаляне на Закона за обществени поръчки? Отговорите на някои въпроси са еднозначни, но остават няколко с отворен отговор:  Кой има сметка от всичко това, което се случва? Еднолични ли са всички тези действия от страна на изпълнителния директор на  „БДЖ-Кончар” АД Гинчо Маринов  Павлов или получава указания за това свое поведение? Дали пък неговата цел не е ремонт на локомотиви чрез заобикаляне на ЗОП? Какви са целите на различните медийни нападки?     Над 15 години бивш агент на ДС е несменяем изпълнителен директор в „БДЖ-Кончар“ АД. Професионалното развитие на Гинчо Павлов започва с преподавателска дейност, по-късно става и училищен инспектор докато е агент на ДС, може би на това се дължи това издигане в кариерата. След промените е депутат от БСП в два последователни мандата (36-то и 37-то Народно събрание) в периода 1991-1997 г., зам.-председател на Отечествената партия на труда и на Общонародния комитет за защита на националните интереси през 90-те години на ХХ век. Кариерата на бившия учител достига връх през 2001 г. когато застава начело на „БДЖ-Кончар“ АД като изпълнителен директор.  Проверка в търговския регистър показва, че зад част от акциите на главния акционер в „БДЖ-Кончар“ АД стои семейното дружество на изпълнителния директор Гинчо Маринов Павлов, сигурно това е причината за гласуваното доверие да седне на този пост. Семейният подход той прилага и при назначенията в смесеното българо-хърватско дружество, в което финансов директор е брат му, счетоводител е съпругата му, за племенниците си също е намерил подходяща длъжност. Има ли конфликт на интереси при тези роднински връзки или единствената цел е еднолично управление на дружеството?  Основната търговска дейност на „БДЖ-Кончар“ АД е свързана с изпълнението на един единствен договор за ремонт на локомотиви, собственост на националния железопътен превозвач. Въпросният контракт е подписан през 1997г между БДЖ ЕАД и КОНЧАР ЕЛЛОК Загреб, Хърватия, който към днешна дата е с 12 анекса. Последното удължаване на договора е от далечната 2007 г. Това е и периодът, в който БДЖ се намира в изключително трудно финансово състояние. Дружеството по това време не може да се разплаща към своите кредитори, доставчици и дори към своите служители. Една година по-късно, в края на 2009 г. БДЖ е със задлъжнялост от 849 млн. лева към различни институции. Тук изниква въпросът – Било ли е необходимо да се подписва Анекс 12? Имайки предвид, че дружеството от една страна е в тежко финансово състояние, а от друга – чрез него се договаря ремонт на 5 броя локомотиви тип Серия 46 на стойност над 5 млн. евро.  Интересното в случая е, че тези локомотиви са мощни, предназначени са да возят товарни влакове и с голям разход на енергия, което ги прави не рентабилни за превозвача „БДЖ-Пътнически превози“ ЕООД.  През  2012 г. ръководството на БДЖ прави опит да прекрати това безумие и уведомява „БДЖ-Кончар” АД за отпадналата необходимост от тези 5 локомотива. Освен това държавното дружество настоява за прекратяване на търговските отношения между двете фирми, защото от 2001 г. са настъпили промени в законодателството в България съгласно  изискванията на Закона за обществени поръчки.  И това действие от страна на БДЖ не води до резултат, нито опитите на държавното дружество да сключи договор за наем с „БДЖ-Кончар” АД. Защото всички сгради и терени и други активи, които се ползват от „БДЖ-Кончар” АД за неговата дейност са еднолична собственост на БДЖ-Пътнически превози. Те се ползват абсолютно неправомерно от „БДЖ-Кончар” АД, тъй като договорът за наем е прекратен преди 6 години или по-точно – към 24.05.2012 г. Към днешна дата „БДЖ-Кончар” АД дължи на БДЖ-Пътнически превози сумата от 3 110 000 лева. Тази сума е засвидетелствана не само в кореспонденция между двете дружества, но и пред компетентните органи. С тази сума семейната фирма на г-н Гинчо Маринов  Павлов (агент „Пенев“) се е обогатила неправомерно от държавното дружество „БДЖ-Пътнически превози“ ЕООД. Намиращо се в един омагьосан кръг, държавното дружество е потърсило своите права по съдебен ред.  След тези действия на националния превозвач да се защити, чрез типично агентурски подходи Гинчо Маринов Павлов започва медийни нападки в публично пространство, целящи компрометиране ръководството на „Холдинг БДЖ“ ЕАД, „БДЖ-Пътнически превози“ ЕООД и други държавни институции с цел продължаване източването на държавното дружество и преливането на значителни средства в семейната му фирма. Тиражират се обвинения към БДЖ-Пътнически превози за задължения към „БДЖ-Кончар” АД, но те са напълно не основателни. Документите показват точно обратното. Какви са целите на тези обвинения и кой има сметка това да се случва? Причината е една – управляваното от Гинчо Маринов Павлов дружество да продължи да извършва ремонти на локомотиви като заобикаля ЗОП.  Защо е необходимо всичко това? Отговорът на този въпрос е много прост – „БДЖ-Кончар” АД не притежава сертификат за ремонт на локомотиви и не покрива условията за участие в обществени поръчки. По тази тема защитната реакция на бившия агент бе същата, медийни престрелки, но този път към Изпълнителна агенция „Железопътна администрация”. В тях той твърди, че умишлено не се издава този документ на българо-хърватското дружество.  Потърсихме отговори в ИА „Железопътна администрация” дали „БДЖ-Кончар” АД притежава сертификат за ремонт на локомотиви съгласно българското законодателство. Защото е редно, дружество създадено с тази цел да бъде сертифицирано за извършване на тази дейност. Такива са изискванията на националния орган за безопасност в железопътния транспорт. От там ни отговориха:  „От „БДЖ-Кончар” АД подадоха документи на 21.03.2016 г. за издаване на сертификат на лице, което изпълнява функция по поддръжка. След направен анализ на документите от експерти на Агенцията беше установено, че част от тях липсват, не е уточнен обхвата по отношение на функциите, за които се отнася кандидатурата, трябва да се представят актуални към датата на заявлението документи и др. За всички тези факти дружеството е уведомено в писмена форма много кратно, вкл. е проведена среща с ръководството на „БДЖ-Кончар” АД, но това не доведе до представянето на необходимия набор документи и доказателствени материали съгласно националното законодателство. В тази връзка и поради неспазване и на неколкократно даваните му срокове от ИАЖА на 26.06.2017 г. е издадена заповед за отказ за издаването на сертификата за изпълнение на функция по поддържане на железопътни превозни средства.“ Справка за господин Гинчо Маринов Павлов - агент „Пенев“, вербуван на 16.10.1986г.  https://agentibg.com/index.php/bg/2014-02-18-15-58-30/253-2015-04-07-08-55-36    ", "date": "2018.03.19", "title": "Бивш агент на ДС и 2 мандата депутат от БСП източва държавните железници над 15 години"}
{"url": "https://www.blitz.bg/intsidenti/katastrofi/predstavitel-na-abaks-v-egipet-progovori-za-strakhovitiya-intsident-s-blgarski-turisti-i-razkri-kakvo-se-sluchva-s-postradalite_news587131.html", "text": "Автобусът с български туристи, който катастрофира в района на град Марса Алам, е изпуснал завой. Това съобщи Стефан Богданов, представител на туристическата фирма в Египет. По думите му пътниците са уплашени, но по-важното е, че няма тежко ранени. „Не се притеснявам толкова за физическото състояние на туристите, защото то ще бъде оправено. Просто психически искам да ги успокоим, защото това е стрес“, каза той, цитиран от Дарик.  Както БЛИЦ съобщи, десетки българи пострадаха при катастрофа с туристически автобус в Египет. Инцидентът е станал в района на град Марса Алам, като автобусът е излязъл от пътя и се е преобърнал.  Ранените туристи са настанени в местната болница и им се оказва медицинска помощ. Всички пътници имат застраховки, увериха от фирма „Абакс\", собственик на катастрофиралия автобус.  Инцидентът е станал тази сутрин около 09.15 ч. местно време. Три автобуса, превозващи общо 123 души са пътували от Хоргада до Марса Алам. Единият от автобусите е излязъл от пътя и се е преобърнал. Информацията за броя на пострадалите е противоречива.  „В момента пътниците са в болницата заедно с наш представител и полицейските власти. Полицата е активирана още сутринта за застраховка. Няма сериозно ранени – 11 души са с леки контузии, за трима знаем, че имат фрактури. Когато се окаже необходимото медицинско внимание, те ще се върнат към групата. Тези, които не са пострадали, продължават по програма екскурзията си“, обясни представител на туристическа фирма „Абакс”.  От Външно министерство съобщиха, че посолството ни в Кайро е в непрекъснат контакт с представителя на туроператора, който се намира в болницата, както и че дипломатите ни са в готовност да окажат пълно съдействие на пострадалите граждани.  От ведомството обявиха и три телефона в посолството не в Кайро, на който български граждани, които искат да подадат сигнал за свои близки или да получат актуална информация – могат да го направят.  Министърът на туризма Николина Ангелкова е в постоянна връзка с компетентните органи и следи непрекъснато състоянието на българските туристи, пострадали при пътен инцидент с автобус в Египет. Ведомството е в контакт и с представител на туроператора „Абакс“, който организира пътуването.    ", "date": "2018.03.19", "title": "Представител на „Абакс” в Египет проговори за страховития инцидент с български туристи и разкри какво се случва с пострадалите"}
{"url": "https://www.blitz.bg/obshtestvo/pozharnikari-okupirakha-opasna-sgrada-na-bsp-vv-vratsa-snimki_news587014.html", "text": "Екип пожарникари се отзова на сигнал за опасност в центъра на Враца, предаде BulNews. Граждани се оплакали от ламарини, надвиснали застрашително от покрива на сградата, където се помещава врачанската структура на БСП на ул. „Мито Цветков“ 2. Най-вероятно те били издухани от ураганния вятър в събота. Ламаринените платна са от обшивката на покрива и всеки момент можело да паднат на главата на някой минувач.  Пожарникарите реагираха светкавично и преминаха с включени сирени през града.  Те спряха специализирания си автомобил пред паметника на свети Софроний Врачански в края на улица „Търговска“ и отидоха пеша до мястото. В момента те отстраняват опасните ламарини, за да не се стигне до инцидент.     ", "date": "2018.03.19", "title": "Пожарникари окупираха опасна сграда на БСП във Враца (СНИМКИ)"}
{"url": "https://www.blitz.bg/obshtestvo/regioni/treti-den-zhitelite-na-selo-kazanka-treperyat-zaradi-voda-s-uran_news586977.html", "text": "Трети ден жителите на старозагорското село Казанка не могат да пият вода от чешмите, нито да готвят с нея. Причината - наличие на естествен уран над нормите. Питейна вода се доставя с водоноски.Нови проби от двата водоизточника в селото са взети и изпратени за изследвания в Националния център по радиобиология. Дотогава остава в сила забраната за пиене и готвене с водата.  В селото живеят около 80 души. Притесненията на хората са, че замърсяването идва от военния полигон, където се намират водоизточниците, обясни кметският наместник на село Казанка Елка Михайлова, предава Нова тв. , обясни полковник Евгени Динев от военния полигон „Змейово”.", "date": "2018.03.19", "title": "Трети ден жителите на село Казанка треперят заради вода с уран"}
{"url": "https://www.blitz.bg/obshtestvo/uraganen-vyatr-i-proliven-dzhd-eksperti-predupredikha-za-eventualni-navodneniya_news586976.html", "text": "Към момента няма данни за преливащи реки, но тази вечер има опасност от наводнения. Това заяви в ефира на Bulgaria ON Air хидрологът Валерия Йорданова и уточни, че става дума за водосбора на река Струма в горната и средната част. \"Утре сутрин очакваме по-значителни нарушения в горната част на водосбора на река Янтра край Велико Търново и в горната част на водосбора на река Камчия, както и по-значителни повишения утре и през нощта в притока на река Тунджа\", добави тя.  \"Следващите дни не се очакват екстремни явления в дунавския басейн. Ще има валежи от сняг, което ще задържи нивата на реките високи\", каза още хидрологът.    ", "date": "2018.03.19", "title": "Ураганен вятър и проливен дъжд: Експерти предупредиха за евентуални наводнения"}
{"url": "https://www.blitz.bg/analizi-i-komentari/gen-kircho-kirov-za-otravyaneto-na-skripal-teprva-shche-bdem-svideteli-na-oshche-po-skandalni-razkritiya-za-antiruskata-operatsiya_news586985.html", "text": "Считам, че това беше операция, насочена към повлияване на изборната обстановка в Русия. Този шпионски скандал има изявен антипутински характер. Това заяви експертът ген. Кирчко Киров относно създалото се напрежение заради отрявнянето на Скрипал, което според експерта е умишлено заради изборите. \"Очевидно инициаторите, които са мислели, че ще повлияят на изборите, не се оценили и не познават добре психологията на руските хора\", добави той.  \"Това беше операция, предназначена да удари Путин, но резултатът е абсолютно противоположен. Това, което може да се каже е, кой няма полза от такава акция и отговорът е ясен, предвид резултатите от изборите. Борбата около отравянето на Скрипал ще продължи, ще продължи и размяната на остри реакции и от страна на Русия и от страна на Великобритания. Н ие тепърва ще бъдем свидетели и на много скандални разкрития - например от къде е пренесено и кой го е използвал.  Ако се окаже истина, че то е използвано срещу Скрипал под вид на прах, във въздушната система на неговия автомобил, то това  може да се окаже и опит за засягане на повече хора.  Ефектът би могъл да се разпространи върху други хора. Но едва ли някой е планирал акция за масово унищожение, призна експертът\", каза Киров.   \"Полето, на което ще се води тази битка, ще бъде организацията която отговаря за унищожаването от такива оръжия. Скрипал е знакова фигура. Знае се, че преди руските служби са използвали и т.нар мокри изпълнения.  Руснаците мразят предателите. Тук обаче няма логика.  Той е бил в следствен изолатор, бил е в затворническа среда и през 2010 година той бе разменен.   На въпрос дали има възможност този шпионски скандал да се превърне в нещо повече от напрежение, Кирчо Киров заяви, че не смята, че всичко това ще прерасне в нещо по-голямо.    ", "date": "2018.03.19", "title": "Ген. Кирчо Киров за отравянето на Скрипал: Тепърва ще бъдем свидетели на още по-скандални разкрития за антируската операция"}
{"url": "https://www.blitz.bg/obshtestvo/tezi-5-nachina-shche-vi-pomognat-da-se-spravite-s-aroganten-kolega_news586942.html", "text": "Почти всички са имали или имат такъв колега - човек, който им казва как да си вършат работата, държи се надменно, досадно и превишава правомощията си. От Inc.com обаче пишат, че има начин да се справите дори и с тези личности. Ето как: 1. Бъдете директни.  За да се справите с арогантния колега, трябва да бъдете директни и решителни. Говорете със спокоен и професионален тон и опитайте да направите дискусията възможно най-кратка и ясна. Избягвайте сцените и не се дръжте неуважително. Добре е да обясните на този колега, че неговото поведение ви влияе негативно и че искате то да спре. 2. Не го приемайте лично.  Не забравяйте, че причината за поведението на вашия колега не е във вас и не приемайте неговите думи и действия лично. Тези хора искат да се чувстват важни и да контролират останалите – вие просто сте човека, който в момента им е под ръка. 3. Натиснете \"Ignore\".  В някои ситуации, особено ако лошото поведение не спира, най-доброто решение на проблема е просто да ги игнорирате арогантния колега. Ако се научите да пренебрегвате неговите подмятания и забележки, те губят своята ефективност, а той губи усещането за контрол и значимост. Ако не друго, така поне ще си спестите много нерви и загубено време. 4. Задайте граници.  Бъдете последователни в утвърждаването и защитата на вашите професионални и лични граници. Вашите колеги трябва да знаят, че има граница, която не трябва да прекрачват в професионалното си отношение към вас. 5. Потърсете допълнителна подкрепа.  Ако поведението на ваш колега пречи на работата ви, не се страхувайте да говорите за това с вашия началник или с мениджър човешки ресурси. Потърсете подкрепа от други колеги, които са имали сходни преживявания с проблемната личност в офиса.  Източник: еxpert.bg ", "date": "2018.03.19", "title": "Тези 5 начина ще ви помогнат да се справите с арогантен колега"}
{"url": "https://www.blitz.bg/dnes-cherpiat/chetiri-chudni-imena-cherpyat-dnes-pochitame-pametta-na-zhestoko-izmchvani-i-prebiti-s-kamni-mchenitsi_news586966.html", "text": "В ІІІ век, когато жестоко били преследвани християните, един знатен човек на име Полемий пристигнал от Александрия в Рим, за да остави тук сина си Хрисант за възпитание и образование.В Рим Полемий бил приет с почести и императорът му дал званието сенатор, което значи член на държавен съвет. Младият Хрисант се учил и възпитавал при най-знаменитите философи и бидейки надарен с големи способности, той бързо преуспявал във всички науки с голямо прилежание.  Между другите книги Хрисант попаднал и на светото Евангелие, което той прочел с внимание. Това четене силно подействало върху душата на момъка. Той познал, че в тая книга има истина, светлина и истинска премъдрост, защото в нея се съдържали \"думите за вечен живот\". Хрисант започнал усърдно да изучава светото Евангелие и писанията на светите апостоли. Доверието му към светските езически учители се поколебало. Той разбрал, че людете, които не са познали Христа, още блуждаят в мрак, макар и основно да са изучили цялата човешка мъдрост. Затова той започнал да си търси учител, който да може да просвети душата му чрез познаването на закона Христов. Сближил се с християни и те му посочили един благочестив отшелник, който се бил посветил Богу. Старецът приел Хрисант с любов, обяснил му истините на християнската вяра и като се убедил, че момъкът искрено е повярвал в Христа, извършил над него свето Кръщение. Обновен от нова духовна сила и изпълнен с пламенна любов към Бога, Хрисант не искал да скрива вярата си, гласно изповядвал Христа и отричал езическите богове. Това стигнало до неговите роднини и те много се разтревожили. - Гледай що прави синът ти – казали те на Полемий. – Да не би тебе да държат отговорен за неговата вина? Той хулил боговете и говорил, че някой си Иисус Христос е истински Бог. Ако царят узнае за това,ти не ще можеш да се спасиш от гнева му, защото хулещият боговете престъпва закона. Полемий се разтревожил. Той повикал сина си и започнал да го убеждава да се отрече от Христа. Като видял, че думите му са безсилни, той решил да прибегне до строги мерки: затворил сина си и го подложил на лишения, като се надявал така да го отклони от светата вяра. Но тая мярка никак не е имала желаното въздействие; напротив, в усамотението Хрисант още по-усърдно се предал на молитва и размисъл върху дълбоките истини на християнското учение. Роднините разбрали, че такова наказание до нищо няма да доведе и казали на Полемия: - Какво правиш? Ти по тоя начин няма да отървеш сина си от християнската вяра. Християните не се боят от мъчения и затвор. Те охотно понасят страдания за своя Бог и гоненията още повече възпламеняват усърдието им. Ти по-добре обкръжи Хрисант с богатство, разкош и удоволствие – сред радостите на света той по-скоро ще забрави своя Бог. Полемий послушал съвета. Богато украсил своя дом, освободил Хрисант от затвора и го обкръжил с всякакви удоволствия, каквито могъл да измисли. Цял ден музика и пение не млъквали в неговия дом, препълнен с млади девойки. На трапезата били сложени разкошни ястия и скъпи вина. Били взети всички мерки, за да бъде развлечен юношата и да му се внуши любов към светските наслади. Но младият Хрисант не се поддавал на изкушения; молел Бога да му даде помощ и сила, непрестанно се издигал към Него с мисъл и Бог му помогнал да устои против съблазънта и да запази чистотата на душата и мъдростта на вярата. Баща му в отчаяние вече не знаел какво да прави. Роднините му казали: - Има в храма на богиня Атина една млада девойка на име Дария, която е необикновено хубава и умна. Сгоди сина си за нея и тя ще го обърне към боговете! Полемий помолил роднините си да отидат при девойката и да я уговорят да се омъжи за Хрисант. Дария се съгласила и се преместила в дома на Полемия, който със сълзи я молил да спаси сина му. На Дария се понравил младият Хрисант. Тя била необикновено добра и направила всичко, за да се понрави на юношата. Тя се обличала разкошно и се стараела да очарова Хрисант с блясъка на ума си и да го привлече към себе си чрез ласкави думи. Но Хрисант, който със цялото си сърце се стремял към Бога, оставал равнодушен към изкушенията. - Девойко! – казал й той веднъж, - колко грижливо ти украсяваш себе си, какво усърдие употребяваш, за да отвърнеш душата ми от благото начинание и да привлечеш към себе си сърцето, което е пълно с друга любов! По-добре щеше да бъде за тебе да се постараеш да придобиеш благоволението на вечния Бог, на Господа Иисуса. Както сега украсяваш тялото си със скъпоценни дрехи, така украси душата си с чистота и вяра и тогава ще намериш Самия Христос, Който ще ти приготви вечно жилище, ще впише името ти в книгата на живота и ще ти даде радост безкрайна. С изумление слушала девойката тия думи. На всички нейни увещания Хрисант отговарял с думите на християнската мъдрост и най-после светлината на истината озарила душата на младата езичница – тя повярвала и пожелала да бъде християнка. Тогава Хрисант обявил на баща си, че е съгласен да се ожени за Дария. Между другото той уговорил с нея да водят свят живот, напълно предан Богу. Скоро след това Полемий умрял. Тогава Дария, научена от Хрисант на християнския закон, приела св. Кръщение и двамата започнали да живеят само за служение Бог, и полза на ближните, усърдно проповядвайки Евангелието и обръщайки езичниците. Те се поселили в два отделни дома, устроени по подобие на манастирите. В единия дом Дария приемала повярвалите девойки, молила се с тях и изучавала Божия закон. В другия дом се поселил Хрисант с новообърнатите християни, които подобно на него се били отрекли от суетните светски удоволствия, за да се посветят напълно на Господа. Тъй минали няколко години. Най-после на римския управител донесли, че Хрисант и Дария обръщат езичници в християнската вяра. Той заповядал да уловят Хрисант и Дария и да ги предадат на мъчения, ако не се поклонят на идолите. Повелята му била изпълнена. Но Бог чудесно пазел служителите си: яките въжета, с които ги свързвали, сами се разкъсвали и железните окови се разпадали. Хрисант бил затворен в мрачна тъмница и тя изведнъж се озарила с небесна светлина. Изплашените стражари донесли за това на съдията Клавдий и той сам дошъл да провери истинността на техните думи. Приписвайки чудесата на вълшебната сила, той казал на Хрисант: - Остави твоето магесничество и лъжливата вяра и се поклони на боговете, както е прилично на твоя знаменит род! - Нима не разбираш – отговорил му Хрисант, - че на мене помага не някакво магесничество, а сила Божия? Ти щеше да разбереш това, ако умът ти и сърцето ти не бяха помрачени от мрака на езичеството. Клавдий заповядал на войниците да привържат Хрисант към един стълб и жестоко да го бият с чепати пръти. Но ударите дори следи не оставяли върху тялото на християнина. Яките пръти ставали като трева, когато се опирали до тялото на св. Хрисант. Всички били изумени. Клавдий накрай узнал, че сила отгоре пазела Хрисанта и казал на войниците си: - Престанете да го мъчите! Аз сега разбирам, че неговият Бог е велик и силен. Ние няма какво повече да правим, освен да поискаме от него прошка за нанесените му оскърбления. И Клавдий, като паднал с войниците пред нозете на светия мъченик, казал: - Ние сега разбираме, че твоят Бог е Бог истински. Заведи и нас при Него и направи ни Негови раби!\" Хрисант им обяснил, че Бог е близък до всеки човек, който със сърце Го търси. Той им говорил за Неговото могъщество, милосърдие и благост. Те всички го слушали с дълбоко внимание. След няколко дни много езичници повярвали в Бога. Клавдий, жена му Илария, синовете му Иасон и Мавър и много войници приели св. Кръщение. Това станало известно на императора, който заповядал да удавят Клавдия в морето, а синовете му и повярвалите войници да накажат смъртно. Всички те отишли радостно на смърт и били посечени с меч. Християните погребали телата им в една стара каменна гробница близо до самото място, където били посечени. Тук често идвала Илария да се моли и да плаче над гробницата на своите синове. Войниците на императора веднъж я сварили да се моли и искали да я отведат в съдилището. Тя измолила от тях кратко време за последна молитва, застанала на колене и молитвено извикала: - Владико Господи Иисусе Христе, моля Те от все сърце, присъедини ме към синовете ми, умрели за Твоето име! Едва тя завършила молитвата си, и предала Богу душата си. Християните я погребали близо до синовете й. В туй време Хрисант и Дария били предадени на нови мъчения, но както и преди сила Божия чудесно ги пазела и поличбите, които Господ явявал заради тях, довели мнозина езичници към познание на истинния Бог. Тогава императорът ги осъдил на мъчителна смърт: заповядал да ги изведат вън от града при известния римски път Салария и живи да ги закопаят в земята, което било изпълнено в 284 година. Често след това християните се събирали за молитва на онова място, гдето светите мъченици Хрисант и Дария били живи погребани. Тук се извършвали чудесни изцерявания. Веднъж в деня на светите мъченици много християни се събирали на молитва в намиращата се близо пещера. Императорът узнал за това и заповядал да засипят входа на пещерата и всички християни, между които се споменават презвитер Диодор и дякон Мариан, умрели мъченически. Тяхната памет, както и паметта на Клавдий, Илария и синовете им се чества в деня на св. мъченици Хрисант и Дария – на 19 март. Според православния календар днес празнуват Дария, Дарин, Дарина и Найден.    ", "date": "2018.03.19", "title": "Четири чудни имена черпят днес! Почитаме паметта на жестоко измъчвани и пребити с камъни мъченици!"}
