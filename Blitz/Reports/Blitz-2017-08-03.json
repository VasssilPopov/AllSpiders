{"url": "https://www.blitz.bg/svyat/potresavashcho-30-godishna-zhena-osdi-spruga-si-na-9-godini-zad-reshetkite-sled-kato-vidya-shokirashcho-video-v-telefona-mu_news533760.html", "text": "30-годишна жителка на английския град Нюкасъл била потресена като видяла случайно видеозапис в телефона на съпруга си, в който той я изнасилва няколко пъти, докато тя спяла. Жената незабавно се свързала с полицията и впоследствие мъжът й си признал вината, съобщава The Sun.\nВ момента, когато жената открила шокиращото видео, двамата били вече 10 години заедно и имали деца.  Тя казва, че вероятно мъжът й преднамерено я е приспивал, за да прави секс с нея. \n\"През март 2017 г. открих, че съпругът ми е извършвал сексуално насилие над мен. От този ден нататък моят живот и животът на нашите деца се измени напълно и аз не можах да се примиря с това\", споделя жертвата. \nМъжът се признал за виновен и заявил, че неговата съпруга не се съгласявала на предложението му да правят секс и да го записват с камерата. Преди това той не е бил подсъдим, приятелите и колегите му на работното му място имали много добри впечатления от него, но съдът го осъдил на 9 години лишаване от свобода. \n\"Вие сте го направили заради собственото си сексуално удовлетворение и сте се отнасяли към жена си като към обект на своите фантазии, без да обръщате внимание на нейните желания и потребности”, заявил съдията по делото.  Превод и редакция: БЛИЦ \n \n", "date": "2017.08.03", "title": "Потресаващо: 30-годишна жена осъди съпруга си на 9 години зад решетките след като видя шокиращо видео в телефона му"}
{"url": "https://www.blitz.bg/blits-tv/vulkan-v-indoneziya-izrigna-moshchno-i-pokri-nyakolko-sela-s-pepel-videosnimki_news533930.html", "text": "\n Вулканът Синабунг в Индонезия изригна мощно и покри периметър от няколко километра с  дебел слой пепел. Местните медии разпространиха впечатляващи кадри. \n Вулканът е един от най-активните в страната. До 2010 година обаче той е не е изригвал в продължение на 400 години.  \n   \n", "date": "2017.08.03", "title": "Вулкан в Индонезия изригна мощно и покри няколко села с пепел (ВИДЕО/СНИМКИ)"}
{"url": "https://www.blitz.bg/svyat/ogromna-tragediya-vzrivi-se-gazoprovod-v-khristiyanska-akademiya-i-nastana-ad-ima-zhertvi-i-raneni-snimkivideo_news533933.html", "text": "Двама души загинаха при експлозия на газопровод, която разруши сграда от училищен комплекс в северния американски щат Минесота, съобщават местни медии.\n Спасителните екипи са открили тялото на мъж, което било в неизвестност след експлозията в християнската Академия Минехаха, училище в Минеаполис. \n Всички ученици на възраст от 6 до 12 години са живи и здрави. \n Жертвите са портиер и служителка по посрещането на учениците. \n Ранени са деветима възрастни. Трима от тях продължават да са в болница, а един от тях е в критично състояние. \n Експлозията е станала в сграда, където са протичали строително-ремонтни дейности и вероятно се дължи на пробит газопровод. Тя е срутила покрива на сградата и два от етажите й. \nПоради училищната ваканция в училищния комплекс е имало съвсем малко деца. \nУчителката Рут Берг е една от жертвите. \"Тя беше ангел, вършеше всичко с усмивка\", разказват потресени нейни близки.  \nДругият загинал е възпитателят Брайън Дуфи.  \nПолицията разследва как точно е възникнала експлозията, работи се по всички версии, но на този етап се смята, че е по-скоро нещастен случай, отколкото тероризъм. \n  \n", "date": "2017.08.03", "title": "Огромна трагедия! Взриви се газопровод в християнска академия и настана ад, има жертви и ранени (СНИМКИ/ВИДЕО)"}
{"url": "https://www.blitz.bg/svyat/kinomanite-po-sveta-skrbyat-otide-si-zvezda-ot-khari-potr_news533936.html", "text": "\n На 91 г. почина британският актьор Робърт Харди, съобщи семейството му, цитирано от Би Би Си. Роднините на актьора отбелязват, че той е имал \"страхотен живот\" и \"много ярка кариера в театъра, телевизията и киното в продължение на повече от 70 г.\". \nХарди участва в британския телевизионен сериал All Creatures Great and Small, а през последните години се снима и в \"Хари Потър\" като Корнелиус Фъдж. \nХарди е починал в четвъртък. Роден през 1925 година актьорът започва кариерата си в шекспирови театрални роли в годините след Втората световна война. Робърт Харди стана известен с екранните си превъплъщения на британския премиер Уинстън Чърчил. \nСемейството на актьора изтъкна по повод кончината му, че той е бил \"изтънчен лингвист, чудесен артист, любител на музиката, литературата и уважаван историк\". Последният филм, в който участва Харди бе \"Малката Дорит\".\n \n", "date": "2017.08.03", "title": "Киноманите по света скърбят! Отиде си звезда от \"Хари Потър\""}
{"url": "https://www.blitz.bg/svyat/dobre-che-sa-bili-rimlyanite-11-neshcha-koito-dlzhim-na-tekhniya-geniy_news533934.html", "text": "\n Древният Рим е един от първите и най-ярките примери за цивилизация в историята на човечеството. Наследството на древните римляни е наистина колосално. То е толкова ценно, че дори днес усещаме влиянието му. \n 1. Латиницата \n Най-очевидното наследство от Рим. Днес много езици са базирани на латиницата. Половината свят я използва. Латинският език е популярен в научните среди. \n 2. Бетон \n Той е изобретен далеч преди римляните. Именно последните обаче го използват в най-голяма степен, тъй като са го оценили като достоен строителен материал. \n 3. Павирани пътища и каменни мостове \n Както и при бетона, пътища и мостове са използвали и хората преди римляните. В „западната“ част на нашата планета обаче по едно време са решили, че не е лошо пътищата да са по-дълготрайни, а мостовете – по-здрави. \nКато резултат строителството на тези инфраструктурни обекти активно започва да се осъществява с камък и бетон. \n 4. Пътна мрежа \n Римските пътища са ни оставили в подарък транспортна мрежа из цяла Европа и Мала Азия. Много съвременни магистрали и шосета и днес съвпадат като маршрут с древноримските. \n 5. Водопровод \n Трудно римляните ще патентоват това изобретение. Още във Вавилон са се строяли аквадукти. Именно римляните обаче ги използват навсякъде. \nТе прилагат творението не само за напояване, но и за снабдяване на градовете с вода, както и промишлени обекти. А на места и за добиване на ресурси. \n 6. Канализация \n Именно римляните превръщат канализацията в модна тенденция, която е жизненонеобходима за големите градове. \n 7. Редовна и професионална армия \n Преди римляните редовните армии не съществували. В Древна Гърция, в Египет и на Изток армиите се събирали по пътя на опълчения, по повод възникнала нужда от защита или нападение. Броят на „професионалните“ воини в ранните държавни образувания бил нищожен. \n 8. Меценатство \n Това явление в обществото е наречено в чест на Гай Цилний Мецената. Той бил най-добрият приятел на управителя на Рим – Октавиан Август. Гай Цилний не заемал никаква официална длъжност, той обаче активно спонсорирал културните дейности и прославял държавните ценности. \n 9. Република \n Когато съвременните хора говорят за демокрация, република и свобода, може да се заблудят, мислейки, че става дума за синоними. Това не е така. Демокрацията в Атина не е имала нищо общо с Република Рим. \n Римляните са първите, които оценяват ползата от разделението на властите. Те са осъзнали, че концентрацията на толкова много правомощия в ръцете на един човек е опасна за обществото. \n 10. Гражданство \n Най-основното наследство, което сме получили от Рим, е понятието „гражданин“. Римляните първи осъзнават, че всички свободни хора трябва да бъдат граждани на империята, независимо къде са се родили и в коя част на държавата живеят. \n 11. Християнство \n Дълго време в Римската империя християнството се е смятало за секта. Докато Константин Велики не решава друго. Той пренася кръста от Йерусалим в новата столицата – Константинопол. След това Теодосий I Велики прави християнството официална религия. \n Бонус: Социална мобилност \n Именно в Древен Рим се оформя понятието „класическо робство“ – днес това ужасно явление се определя като абсолютна диващина. Рим обаче сериозно се отличавал от всяка друга държава, когато става дума за социална мобилност. \n Преди Рим хората умирали такива, каквито се раждали. От Древен Рим хората започват да използват социалната мобилност. Вече робите можели да стават свободни, да влизат в елита, а простите войници дори можели един ден да бъдат императори. \n", "date": "2017.08.03", "title": "Добре, че са били римляните! 11 неща, които дължим на техния гений"}
{"url": "https://www.blitz.bg/svyat/reklama-na-blgarsko-kiselo-mlyako-stana-khit-v-kitay-video_news533926.html", "text": "\n Производството на българско кисело мляко в Китай започва през 2008 г. Прави го китайската компания за млечни продукти „Брайт фуд“, която продава новия продукт под марката „Момчиловци“. Избират името, след като посещават българското родопското село.  \nВдъхновява ги красивата природа и спокойните възрастни хора. Договорът за сътрудничество е за 10 години, подписан е през 2012 г. между компанията „Брайт фуд”, туроператорска фирма и кметство Момчиловци. През 2012 г. годишният оборот от продажбата на киселото мляко е 18 750 000 евро, а на следващата година се удвоява до 37 500 000 евро, съобщава кметът на родопското село Сийка Суркова. \nКиселото мляко за пиене се разпространява в целия Китай, има го във всеки магазин в столицата. По улиците често могат да бъдат видени хора, които носят големите разфасовки по литър. Дори кметът на Шанхай е казал на срещата си с българския министър-председател Бойко Борисов, че всяка сутрин пие кисело мляко „Момчиловци” и че марката е една от най-известните в страната, макар там киселото мляко не е ежедневен продукт. \nВ Китай произвеждат предимно мляко за пиене. Опаковката му е във формата на диамант, която позволява дълготрайно съхранение на млякото и запазване на неговите качества. На разфасовката от 200 грама е изписана историята на марката и произхода на името „Момчиловци”. Разказва се за едно село на дълголетниците, където животът е бавен и спокоен. На логото е изобразена родопчанка\n", "date": "2017.08.03", "title": "Реклама на българско кисело мляко стана хит в Китай (ВИДЕО)"}
{"url": "https://www.blitz.bg/kriminalni/eskluzivno-i-samo-v-blits-arestuvaniyat-na-filipinite-blgarin-tarashil-smetkite-na-bil-geyts-se-predstavyal-za-sin-na-nash-premier_news533939.html", "text": "Арестуваният на Филипините българин Константин Кавръков, който е успял да проникне в банковите сметки на топ милиардера Бил Гейтс, се представял за син на известен наш премиер от близкото минало. Той твърдял още, че е собственик и на голяма интернет компания.\nКонстантин Кавръков казал още, че се намира под пряка опасност за живота.  \nКой е политикът, за който \"Кралят на хакерите\" твърди, че му е баща, за голяма престъпна организация е работил Константин и какво е разкрил пред местен журналист в първите си минути след ареста - очаквайте подробности утре в БЛИЦ.  \n \n", "date": "2017.08.03", "title": "Есклузивно и само в БЛИЦ! Арестуваният на Филипините българин, тарашил сметките на Бил Гейтс, се представял за син на наш премиер"}
{"url": "https://www.blitz.bg/svyat/interpol-ss-strashno-razkritie-drzhi-spisk-s-imenata-na-173-potentsialni-atentatori-samoubiytsi_news533929.html", "text": "\n Интерпол разполага със списък на 173 потенциални атентатори-самоубийци. Това разкрива германското издание \"Велт\". \n Списъкът е открит от иракските военни части по време на боевете около Мосул. \n Американските тайни служби го предават на Интерпол. \n По информация на \"Велт\" документите съдържат снимки на потенциалните атентатори, лични данни и държавите на произход. \n Повечето лицата са от Ирак и Северна Африка, но има и шест европейци – от Франция, Белгия, Холандия и Германия. \n През последните години 6 хиляди джихадисти от Европа са се присъединили към терористичната организация. \n", "date": "2017.08.03", "title": "Интерпол със страшно разкритие! Държи списък с имената на 173 потенциални атентатори-самоубийци"}
{"url": "https://www.blitz.bg/svyat/obichan-po-obichan-nay-obichan-putin-e-favoritt-84-go-kharesvat-v-rusiya_news533896.html", "text": "йността на президента Владимир Путин се одобрява от 83,5 на сто от гражданите на Русия, а 52 процента оценяват положително работата на премиера Дмитрий Медведев. Това сочат резултатите от проучване на Общоруския център за изучаване на общественото мнение (ВЦИОМ), публикувани днес. Пикът в одобрението за Путин - 84,1% - е регистриран през седмицата 17-23 юли.\nПрез последните няколко седмици в нивото на одобрението за Медведев не е имало значителни промени. \nПрез юли е имало лек спад в одобрението за работата на Държавната дума (49,4 на сто през юли, 52,5 през юни) и на Съвета на федерацията (54,4 процента през юли, 57,3 през юни). \nЛидерът на Либералдемократическата партия Владимир Жириновски оглавява \"антитирейтинга\" (за недоверие) - 25,9 процента от руснаците не му вярват. \nЕлекторалните рейтинги на партиите в Русия са устойчиви, се казва в съобщението на ВЦИОМ. \nЗа пропрезидентската партия \"Единна Русия\" през юли биха гласували половината от анкетираните, следват три парламентарно представени партии с показатели от 11 до 5 пункта. \nТелефонните анкети на ВЦИОМ се правят всеки ден и обхващат 600 респонденти в не по-малко от 80 административни единици в Руската федерация. \n \n", "date": "2017.08.03", "title": "Обичан, по-обичан, най-обичан! Путин е фаворитът! 84% го харесват в Русия"}
{"url": "https://www.blitz.bg/svyat/shche-otslabne-li-naprezhenieto-lavrov-i-tilrsn-se-sglasikha-da-obsdyat-amerikansko-ruskite-otnosheniya_news533951.html", "text": "\n Държавният секретар на САЩ Рекс Тилърсън и руският външен министър Сергей Лавров проведоха разговор в четвъртък, и се съгласиха да обсъдят двустранните отношения между страните си, предава AFP . \nПървите дипломати на САЩ и Русия говориха, след като президентът Доналд Тръмп предупреди, че двустранните отношения между Вашингтон и Москва са в най-ниската си и опасна точка от много време насам. \nРазговорът между двамата е проведен по американска инициатива. \nСергей Лавров и Рекс Тилърсън , са се съгласили да обсъдят различни теми, включително „състоянието на двустранните отношения между Русия и САЩ по време на регионалния форум АСЕАН, от 6 до 8 август в Манила“, заявиха от Министерството на външните работи на Руската федерация.\n", "date": "2017.08.03", "title": "Ще отслабне ли напрежението? Лавров и Тилърсън се съгласиха да обсъдят американско-руските отношения"}
{"url": "https://www.blitz.bg/svyat/potopi-v-tayland-strashni-navodneniya-prichinikha-shcheti-za-300-mln-dolara-ima-desetki-zaginali-snimki_news533962.html", "text": "\n Най-малко 23 души загинаха при наводнения в североизточния аграрен регион на Тайланд, съобщи министерството на вътрешните работи в Банкок. Нанесените щети се оценяват на 300 млн. долара, предаде Ройтерс. \n  \nВ десет от 77-те провинции на Тайланд е обявено  бедствено положение , посочи министерството, както и че по-голямата част от  засегнатите територии са земеделски площи  за  отглеждане на ориз . \n  \n\"Загубите от наводненията са за най-малко 10 млрд. бати (300 млн. долара)\", каза пред репортери Джирапан Асаватанакул, ръководител на Генералното сдружение на застрахователите в Тайланд. \n  Тайланд е най-големият износител на ориз в света , като част от него се отглежда в Североизтока. В момента по тези географски ширини е традиционният за това време на годината сезон на дъждовете и наводненията, който започна на 5 юли. Според властите тази година валежите и заливащите води са в необичайно големи количества. \n \n  През 2011 г. имаше големи наводнения, при които загинаха над 900 души и бяха причинени големи нарушения в работата на промишления сектор. \n", "date": "2017.08.03", "title": "Потопи в Тайланд, страшни наводнения причиниха щети за 300 млн. долара, има десетки загинали (СНИМКИ)"}
{"url": "https://www.blitz.bg/layfstayl/svetski/paparashki-udar-zasnekha-goloto-stegnato-dupe-na-dshcherya-na-stiyv-dzhobs-snimki_news533827.html", "text": "Лорън Пауъл Джобс и децата ѝ се радват на слънчевите лъчи до италианското крайбрежие по време на почивката си на яхтата, която покойният Стийв Джобс си поръча, но не доживя да види. 53-годишната вдовица и дъщерите ѝ – 21-годишната Ерин и 19-годишната Ив, бяха заснети да карат водни ски до италианския остров Понца в понеделник, а след това отидоха на шопинг с приятели.\n На следващия ден те прекараха известно време с 25-годишния ѝ син Рид до бреговете на Портофино. \nПауъл и момичетата ѝ прекараха понеделнишкия следобед, возейки на малка лодка, редувайки се на водните ски. \nМайката и дете ѝ дъщери бяха облечени със специални жилетки, а в един момент Пауъл си сложи и сламена шапка на главата, докато гледаше как рожбите ѝ се забавляват във водата. \nВ един момент от почивката 21-годишната Ерин се разхождаше по палубата на яхтата на своя покоен татко, при това по доста оскъден бански. Вездесъщите папараци не изпуснаха момента и заснеха нейното бяло и стегнато дупе.   Превод и редакция: БЛИЦ Още снимки може да видите в галерията по-горе", "date": "2017.08.03", "title": "Папарашки удар! Заснеха голото стегнато дупе на дъщеря на Стийв Джобс (СНИМКИ)"}
{"url": "https://www.blitz.bg/svyat/sprugt-na-datskata-kralitsa-otkazva-da-bde-pogreban-s-neya_news533957.html", "text": "\n Съпругът на датската кралица Маргрете Втора, принцът консорт Хенрик, който е от френски произход, отказва да бъде погребан с нея. Отчаян от факта, че заради протоколните изисквания винаги е бил поставян на второ място, 83-годишният принц реши да не сподели гроба на Маргрете, която одобрява избора му. \n  \nХенрик изтъква обстоятелството, че той приживе не можа да се сдобие с титлата и ранга, които желаеше. Поради тази причина той не е бил поставян на равна нога със съпругата си докато е бил жив, и не би искал това да стане и след смъртта му. Хенрик  никога не скри огорчението си, че  не е получил царско звание , и неговото недоволство се е усилило през последните години. \n  \nВъпреки отказа му да бъде погребан в кралската гробница в  катедралата в Роскилде , където обикновено почиват в мир кралските двойки, той би искал гробът му да е в Дания. Той обичал тази страна и е работил за нея в продължение на 50 години.  Принц Хенрик , чието име по кръщелно свидетелство е  Анри дьо Лаборд дьо Монпеза срещнал бъдещата си съпруга  в  посолството на Франция в Лондон през 1965 г. \n", "date": "2017.08.03", "title": "Съпругът на датската кралица отказва да бъде погребан с нея"}
{"url": "https://www.blitz.bg/svyat/vtreshen-chovek-pomognal-na-zhestokata-banda-gta-v-moskva-video_news533960.html", "text": "\n Разследващиет търсят вътрешен човек сред затворниците или сътрудниците на полицията, който да е помогнал на жестоката банда GTA при опита на арестуваните за бягство.  \nВ момента се извършват разпити на арестанти, затворници и сътрудници на полицията.  \nРуските медии публикуваха видео, запечатало престрелката между правоохранителните органи с членовете на бандата GTA в сградата на московския областен съд. \nНа кадрите се вижда как няколко души стоят край вратите в залата на съда, където след известно време се опитват да влязат бандитите. Веднага след това започва и самата престрелка. \nКървавият инцидент стана на първи август. Петима подсъдими нападнаха конвоиращи и успяха да им вземат оръжието. Охранителите успяват да пресекат опита им за бягство и ликвидираха трима от бандитите, а други двама са в реанимацията в тежко състояние. В резултат на престрелката са ранени още боец от ОМОН и двама полицаи.  \nМалко по-късно от Руската жандармерия заявиха, че охранителите са допуснали груби грешки при конвоирането на задържаните.  \nТ. нар. \"Банда GTA\" върши безчинства по улиците на Подмосковието през 2012-та - 2014-та година. С помощта на самоделни шипове спират коли, убиват шофьорите и крадат цялото им имущество. Разследването предполага, че са извършили 15 разбойнически нападения и са свързани със смъртта на поне 17 души. В бандата влизат 15 души, повечето от които с произход от Средна Азия.  Превод БЛИЦ \n \n", "date": "2017.08.03", "title": "Вътрешен човек помогнал на жестоката банда GTA в Москва (ВИДЕО)"}
{"url": "https://www.blitz.bg/svyat/tusk-szrya-konspiratsiya-sreshchu-sebe-si_news533965.html", "text": "\n Европейският президент Доналд Туск заяви, че процесът за разбилия се самолет на покойния президент на Полша Лех Качински, се използва срещу нещо, предава AFP. \nТуск заяви това след осемчасов разпит по случая от прокурори във Варшава.  \nДоналд Туск, който по това време е премиер на Полша заяви пред журналисти, че „няма съмнение“, че е нападнат от консервативния си архивраг Ярослав Качински. \n„Под въпрос е поставено европейското бъдеще на Полша“, заяви Туск, коментирайки наказателните действия на ЕС срещу Полша заради съдебната реформа, която от Брюксел осъдиха. \nЛидерът на консервативната „Партия на закона и справедливостта“ Ярослав Качински заяви пред католическия телевизионен канал „Trwam TV“, че Доналд Туск „има много причини да се страхува“, добавяйки, че разследването за разбилия се самолет, е само една от тях. \n„Не бършете предателските си усти с името на покойния ми брат. Вие го унищожихте, вие го убихте, вие сте мерзавци“, каза Качински към депутати от партия „Гражданска платформа“, на която член е и Доналд Туск.\n", "date": "2017.08.03", "title": "Туск съзря конспирация срещу себе си"}
{"url": "https://www.blitz.bg/kriminalni/eto-go-blgarina-koyto-se-probva-da-iztochi-bankovata-karta-na-bil-geyts-narichali-go-kralya-na-khakerite-snimki_news533913.html", "text": "Константин Кавръков, който бе арестуван на Филипините, след като не можа да покаже документи, е известен още и като „краля на хакерите”. Именно това е човекът, пробвал да източи през 2011 година банковата карта не на кого да е, а на самия Бил Гейтс.\nТой е щял да се качи на ферибот в посока южния остров Тави-Тави, когато е задържан от бреговата охрана за разпит. \nСъобщава се, че е установена информацията, че Кавръков е същият човек, който е задържан през 2011 г. за кражба на хиляди долари от банковата сметка на основателя на \"Майкрософт\" и смятан за най-богат човек в света Бил Гейтс. \nДен преди задържането му Константин е посетил Градския музей в Замбоанга, a Джон Марк е бил неговият гид. Той споделя пред Vesti.bg впечатленията си за българина. \n„Мъжът беше сам по време на обиколката в музея, запомних го, тъй като това беше последната ни група от посетители във вторник вечер. Не изглеждаше съсредоточен през цялото време, а единствените въпроси, които ми зададе бяха свързани с определени места в града.\" \nМомчето е забелязало, че Кавръков постоянно е отбягвал погледа му. \n\"Държеше се неестествено през цялото време. На излизане го чакаше ексурзовод, който щеше да го развежда из града ни.“, коментира служителят на музея. \nФилипинските полицаи смятат, че той е лидер на международна престъпна група, която се занимава с клонирането на дебитни и кредитни карти. Кавръков не е имал в себе си паспорт и пътни документи. Въпреки това властите откриват у него филипинска шофьорска книжка с неговите име и снимка. \nАрестът на Кавръков е в резултат на засилените мерки за сигурност, наложени в пристанищната част на град Замбоанга, след като президентът на Филипините Родриго Дутерте наложи в региона състояние на извънредно положение, което ще остане в сила до края на годината. \nТова е третият арест на хакера. През 2015 г. той бе арестуван по обвинения в извършване на киберпрестъпления и кражби. \n \n", "date": "2017.08.03", "title": "Ето го българина, който се пробва да източи банковата карта на Бил Гейтс, наричали го „краля на хакерите” (СНИМКИ)"}
{"url": "https://www.blitz.bg/lyubopitno/v-kitay-nyama-labavo-ako-sbrkash-v-tazi-firma-piesh-voda-ot-toaletnata-chiniya-video_news533857.html", "text": "В Китайската провинция Съчуан в една от компаниите началството наказва своите офисни служители, карайки ги да пият чаша вода, но налята от тоалетната чиния. Служителите на фотостудиото в град Гуанян (Guang'an), съдейки по кадрите, са готови на всичко, за да запазят своята работа, пише Newsflare.\nВъв видеото се вижда как един от служителите си налива чаша вода от тоалетната, а след това я оглежда няколко секунди, преди да я изпие. След него на наказанието се подлага и момиче, което също не бърза да си утоли жаждата. \nКакто се оказало, този метод за наказание се прилага от началството при неизпълнение на квотата за продажби.   \nПо думите на служителка заради „мотивацията” на компанията тя често се разболява от диария. Въпреки това тя отказва да напусне.  \nПопадналото случайно в мрежата видео е достигнало до полицията, която се заела с разследването на инцидента. Човекът, снимал шокиращата сцена, е задържан за четири дни.   Превод и редакция: БЛИЦ   \n", "date": "2017.08.03", "title": "В Китай няма лабаво! Ако сбъркаш в тази фирма, пиеш вода от тоалетната чиния (ВИДЕО)"}
{"url": "https://www.blitz.bg/svyat/osdikha-chetirima-na-dozhivot-vv-velikobritaniya-za-gotven-teroristichen-akt_news533862.html", "text": "\n Четирима души са осъдени на доживотен затвор във Великобритания за планирането на нападения срещу полицията и армията с експлозиви и хладно оръжие, пише The Guardian. \nТрима от осъдените за притежание на оръжие и планиране на терористичен акт са се кръстили „Тримата мускетари“ в чат-програма, с която са планирали ударите. 29-годишният Навид Али, 25-годишният Хобаиб Хусаин, Мохибур Рахман на 33 години и Тахир Азиз на 38 г. са задържани през август 2016 г. и полицията смята, че планираните от тях нападения са щели да бъдат едни от най-големите терористични актове в историята на страната.  \nМъжете са арестувани на 26 август 2016 с торба оръжия, включващи импровизирана бомба, въздушен пистолет и сатър, на който е бил изгравиран надпис „Неверник“. Трима от осъдените са излежавали и преди присъди по обвинения в тероризъм. \n", "date": "2017.08.03", "title": "Осъдиха четирима на доживот във Великобритания за готвен терористичен акт"}
{"url": "https://www.blitz.bg/svyat/golyama-tragediya-s-britanska-turistka-na-ostrov-krit_news533876.html", "text": "\n 18-годишна британска туристка е била заразена с вирус менингит, докато е почивала на остров Крит. По-конкретно момичето е хоспитализирано в университетската болница на острова в критично състояние и е изпаднала в кома, след като е вдишвала „райски газ“ по време на нощната си разходка в курорта Маля, пише \"Български новини\".  \nБалони, пълни с райски газ, докарват туристите  до еуфория. „Веселият газ“ се продава свободно, тъй като не е в списъка със забранените субстанции. Специалните изследвания, на които е била подложена са доказали, че е претърпяла остро нараняване на органи в резултат на атака от менингит. 18-годишната британка, е лекувана в болница за няколко дни в интензивното отделение на болницата на остров Крит. \nСлед като е стабилизиране се е върнала в Родината си, където е приета отново в болница и там е оставила последния си дъх. \n \n", "date": "2017.08.03", "title": "Голяма трагедия с британска туристка на остров Крит"}
{"url": "https://www.blitz.bg/svyat/potrebitelite-na-skype-v-evropa-izrignakha-prilozhenieto-se-srina_news533882.html", "text": "\n Стотици потребители на Skype в Европа имат проблеми с използването на приложението, съобщава Нова телевизия. Сайтът \"DownDetector\", който следи социалните мрежи за съобщия, свързани с проблеми с определени онлайн услуги, съобщава, че повечето оплаквания са свързани с невъзможност да се отвори приложението и с проблеми при получаване на съобщения.  \n Според съобщенията на потребителите, проблеми е имало в Чехия, Словения, Украйна, Холандия, Мароко, Турция, Беларус, Русия, Армения, Гърция, Израел, Белгия и редица други държави. Има и няколко съобщения за проблеми и в България.  \nОт Skype все още не са коментирали какво е довело до оплакванията на потребителите. \n", "date": "2017.08.03", "title": "Потребителите на Skype в Европа изригнаха: Приложението се срина!"}
{"url": "https://www.blitz.bg/layfstayl/ptuvane/daily-telegraph-dava-nyakolko-nasoki-koi-mesta-da-izberete-za-priyatna-vakantsiya-snimki_news533891.html", "text": "\n Ако искате наистина приятна ваканция, насочете се към някой остров. Знаете, че ще бъдете заобиколени от вода и ще се откъснете напълно от ежедневието, свързано с висене пред екрана на компютъра, изпращането на имейли и пиенето на свръхскъпо кафе. \nНо коя страна има най-много острови и кой точно от тези острови е идеалното място за релакс?  \nDaily Telegraph дава някои насоки. Великобритания \n \n Великобритания има 6289 острова, повечето от които се намират в Шотландия. Британските острови, включително Ирландия, са 6806. \n Не бива да пропускате Скай, съветва експертът Ник Крейн. Островът предлага гледки, които не могат да се видят никъде другаде във Великобритания. На север пътят между Стафин и Уиг минава покрай острите планински върхове и скали на Куиранг. \nНа западния бряг има планина, обградена с многоъгълни колони от засъхнала лава в причудливи форми, като Пътя на великаните. След това идват Блек Куилин - най-свирепата скалиста планина във Великобритания. \n Япония \n \n6852 острова, от които 430 са обитаеми. Японският архипелаг се простира на площ от 3000 км, почти същата площ като американското източно крайбрежие. \n \nИма множество странни и прекрасни японски острови. Например Наошима, който приема нарастващ брой арт проекти на открито, островите Яеяма, които сякаш са били преместени от Карибите. \nА какво ще кажете за призрачния изоставен остров Гунканджима, който се появи във филма за Джеймс Бонд „Скайфол“? Филипини \n \nПо последни данни 7641 острова. Те са струпани в три големи островни групи – Лусон, Висаяс и Минданао. \nЕкспертът Стив Лънт съветва да поемете към Палаван. „Спомнете си за „Плажът“ с Лео ди Каприо и ще разберете какво да очаквате от праисторическото очарование на този остров. Дали продавате коли или плажове, „великолепен“ се използва прекомерно, но в Палаван суперлативите са съвсем заслужени. \nВаровикови скали се издигат като готически катедрали над мъгливи лагуни. Мистериозните острови са осеяни с плажове с бял пясък. Дивата природа преобладава на острова и като цяло е недокосната от хората. Австралия \n \n8222 според официалната статистика. Повечето от тях (3747) са в Западна Австралия, следвана от Куинсланд с 1955, Тасмания с 1000, Северната територия с 887 и Южна Австралия с 346. Най-големият остров, с изключение на Тасмания и самата Австралия, е Мелвил, северно от Дарвин. \nСпоред експерта Кейт Хъмбъл това е остров Кенгуру. „Той е известен с дивата си природа и природни резервати. Можете да наемете колело и да изследвате целия остров или да поемете по някоя от многобройните пътеки. Тук ще откриете много малки ферми и занаятчии, произвеждащи лавандула, овче мляко, сладолед и мед. \nИма великолепни гледки от крайбрежието, включително на морски лъвове и удивителни скални образувания, наречени Забележителни скали. Разбира се, ще видите кенгура да подскачат навсякъде. Островът е осеят с много езера и гори, изпълнени с коали и птици“, разказва Хъмбъл. \nИзточник:  \n", "date": "2017.08.03", "title": "Daily Telegraph дава няколко насоки кои места да изберете за приятна ваканция (СНИМКИ)"}
{"url": "https://www.blitz.bg/svyat/trmp-s-vazhen-post-v-tuitr-za-rusiya-nashite-otnosheniya-sa-na-istoricheski-nay_news533875.html", "text": "\n Президентът на САЩ Доналд Тръмп заяви, че отношенията между Вашингтон и Москва са достигнали до най-ниски и много опасни равнища, след като одобри  , гласувани от Конгреса, предаде AFP. \n„Нашите отношения с Русия са на исторически най-ниски и много опасни равнища“, написа Тръмп на страниците на социалната мрежа „Туитър“.  \n \n \n \n„Може да благодарите на Конгреса, същите хора, които не могат да гласуват промени в здравеопазването“, добави той, посочвайки скорошното си поражение в Сената, където се опита да представи планове за здравна реформа.  \n", "date": "2017.08.03", "title": "Тръмп с важен пост в \"Туитър\" за Русия! Нашите отношения са на исторически най..."}
{"url": "https://www.blitz.bg/lyubopitno/nauka-i-tekhnologii/novi-vremena-kupuvame-si-koli-kato-ot-kafeavtomat_news533892.html", "text": "\n Лидерът в онлайн търговията Alibaba, който има логистична база и у нас, възнамерява да инсталира гигантски търговски автомат за продажба на автомобили. Предвижда се и мобилно приложение, чрез което да се поръчва желаната кола. \n Генералният мениджър на компанията Юй Вей заяви, че  Alibaba Group планира до края на годината да въведе в експлоатация многоетажен търговски автомат за продажба на автомобили. За това за първи път бе съобщено по централната телевизия на Китай (CCTV). \n Юй Вей поясни, че покупката на автомобил става възможна чрез мобилно приложение. \"Да се закупи кола ще стане толкова просто, колкото е продажбата на опаковка газирана напитка\", обясни генералният мениджър. \n Клиентът прави своя избор през мобилното приложение и само след няколко минути автоматичната система сваля автомобила на приземния етаж. Не се уточнява къде точно в Китай ще бъде инсталиран първият такъв автомат. \n Коли ще могат да купуват по този начин лица, които имат не по-малко от 750 точки  за предишни покупки по рейтинговата система Sesame Credit на Alibaba. \n След изплащане на първата вноска в размер на 10% от стойността на колата, остатъкът от цената се доплаща чрез платежната система Alipay. Юй Вей не уточнява как ще се решава проблемът с регистрационните номера на новозакупените автомобили. \n", "date": "2017.08.03", "title": "Нови времена! Купуваме си коли като от кафеавтомат"}
{"url": "https://www.blitz.bg/svyat/vrancha-ne-spira-da-se-lyulee-udari-ya-nov-trus_news533899.html", "text": "Земетресение с магнитуд 3,8 по скалата на Рихтер е регистрирано днес в окръг Бузъу, Източна Румъния, съобщава Медиафакс.\n Трусът е станал в 13.13 часа днес на дълбочина 116 километра, според данни на Националния институт по геофизика. \n Във вторник в окръг Бузъу в сеизмичния район Вранча беше регистрирано земетресение с магнитуд 4,6 по скалата на Рихтер, а вчера имаше нов трус с магнитуд 4,9. \n", "date": "2017.08.03", "title": "Вранча не спира да се люлее, удари я нов трус"}
{"url": "https://www.blitz.bg/svyat/reuters-kak-zapadnite-nefteni-kompanii-zaobikalyat-sanktsiite-protiv-rusiya_news533854.html", "text": "Агенция Reuters разказа как големи европейски нефтени компании успяват да разработят най-сложни руски нефтогазови находища и при това да не попаднат под санкциите.\nВъвеждайки ограниченията през 2014 г., САЩ искаха да попречат на Русия да разработва така наречените нетрадиционни източници на нефт. За да бъдат извлечени от тях суровини, са нужни нови сложни варианти за добив, за които са необходими западни технологии. \n  \nТри години обаче след въвеждането на санкциите нищо не пречи на норвежката компания Statoil в рамките на съвместен проект с „Роснефт” да работи в Русия, без да нарушава санкциите. \n  \nРаботата е там, че Вашингтон за описване на забранените за разработка ресурси използвал термина „шистови резервоари” (shale reservoirs), но не включил по-малко известни форми на нетрадиционните ресурси. \n  \n„Роснефт” и Statoil обаче не се занимават с шисти: те пробиват по-дълбоко, за да достигнат до нефт от варовикови утайки (limestone), където забраната на САЩ не се разпространява. \n  \nПреди санкциите в прессъобщения Statoil заявяваше, че възнамерява да разработва в Русия шистови находища, но после изменила във всички документи „шистови” на „варовикови” (shale на limestone). Компанията обяснила, че първоначално използвала неточен геологичен термин, но сега неточността е поправена. \n  \nСпоред информация на Reuters, по стъпките на Statoil е готова да тръгне британската компания ВР. Още през май 2014 г. само няколко месеца преди налагане на санкциите против Русия, ВР подписала с „Роснефт” договор за разработка на доманикови (вид шистови) утайки в Самарска област. \n  \nСтартът засега не е даден, обаче представители на ВР потвърдили за агенцията, че компанията работи за получаване на разрешение от британското правителство за начало на работа. \n  Превод и редакция: БЛИЦ \n \n", "date": "2017.08.03", "title": "Reuters: Как западните нефтени компании заобикалят санкциите против Русия"}
{"url": "https://www.blitz.bg/svyat/vinagi-si-nosete-seshoar-kogato-ptuvate-tezi-v-khotelite-se-okazvat-strashno-opasni-zashchoto_news533911.html", "text": "\n Никога не разчитайте на сешоара, оставен от администраторите в хотелската стая. По-добре си носете собствен. Това съветват специалисти пред телевизионния канал Ей Би Си, цитирани от в. \"Дейли мирър\".  \nЕлектроуредите, оставени за общо ползване, толкова гъмжат от зарази, че в сравнение с тях дъската на тоалетната чиния би изглеждала като сълза. \n Докато санитарните възли в хотелите редовно биват почиствани, сешоарите с години стоят без грижи по шкафовете. В рамките на експеримента на Ей Би Си микробиологът Чък Джърба изследва 9 сешоара от различни хотелски стаи. \nЦените на нощувките варираха при тях от 60 до 300 долара. Независимо колко луксозна била обстановката, всички електроуреди показали опасни нива на микробно заразяване. Други неща, към които трябва да сме особено предпазливи в хотелите - дръжките на каните и електрическите контакти.  \n", "date": "2017.08.03", "title": "Винаги си носете сешоар, когато пътувате, тези в хотелите се оказват страшно опасни, защото..."}
{"url": "https://www.blitz.bg/svyat/vnezapna-smrt-nay-edrogrdata-orientalska-aktrisa-i-tantsorka-legna-pak-pod-nozha-no-dokato-ya-operirakha-se-sluchi-nay-loshoto-snimkivideo-18_news533863.html", "text": "Известна танцьорка и актриса от Кайро почина по време на пластична операция на гърдите, предаде youm7.\nГазал е танцьорка, която в последно време се прочу в египетската столица с участието си в различни сериали и клипове. \nПрез последните години тя усилено уголемяваше бюста си все повече и повече. Този път тя е направила операция за смаляване на гърдите, но е получила тежък сърдечен пристъп, който е причинил смъртта й. \nГазал е родена в египетския град Александрия през 1992 г., но е от марокански произход. Тя започва да танцува на 19 години. Превод и редакция: БЛИЦ \n \n \n \n  \n  \n", "date": "2017.08.03", "title": "Внезапна смърт! Най-едрогърдата ориенталска актриса и танцьорка легна пак под ножа, но докато я оперираха се случи най-лошото (СНИМКИ/ВИДЕО 18+)"}
{"url": "https://www.blitz.bg/svyat/wannacry-napravi-szdatelite-si-milioneri-eto-kolko-pari-gushnakha-khakkerite_news533923.html", "text": "\n Хакерите, стоящи зад вируса WannaCry, са прибрали 143 хил. долара под формата на биткойн откупи, платени от пострадалите потребители. Засегнатите потребители имаха опцията да откупят „заключените“ си файлове в резултат на вируса, като платят чрез криптовалутата. \n Така хакерите събраха 52.2 биткойна, чиято стойност се равнява на около 143 хил. долара, като сумата е изтеглена от онлайн портфейлите, където се е съхранявала. \n Това бе потвърдено от Elliptic – базирана в Лондон компания, която помага на властите да проследяват престъпници, използващи криптовалути, предава CNBC. \nПоследното изтегляне на биткойни от онлайн портфейл е било осъществено през нощта на вторник срещу сряда, по данни на Elliptic. \n Том Робинсън, съоснователят на лондонската компания, отбелязва, че най-вероятно изтеглените биткойни са обменени в няколко други виртуални валути. \n По думите му, Elliptic са проследили движението на изтеглените криптовалути, като според тях част от тях са обменени в дигиталния актив Monero – криптовалута, фокусирана върху неприкосновеността на личните данни. \n „Продължаваме да работим с властите, за да подкрепим техните усилия за проследяване на собствениците на тези активи“, казва Робинсън. \n Балансът по онлайн портфейлите, към които трябваше да се изпраща откуп, понастоящем е нула. \nВирусът WannaCry плъзна по целия свят през май тази година. \n Злонамерената програма криптира всички файлове на компютрите на потребители, правителства, фирми и други, като след това изисква откуп, за да отключи файловете, в размер на 300 долара на компютър, платен чрез биткойн. \n По време на вирус атаката цената на биткойн падна от тогавашните 1 848 долара до 1 644 долара.  \nИзточник:  \n", "date": "2017.08.03", "title": "WannaCry направи създателите си милионери! Ето колко пари гушнаха хаккерите"}
{"url": "https://www.blitz.bg/svyat/prints-charlz-i-kamila-se-zabavlyavat-v-lyubimata-na-dayana-vila-na-semeystvo-rotshild-v-korfu-snimki_news533924.html", "text": "Принцът на Уелс Чарлз и съпругата му Камила Паркър Боулс са щракнати на борда на супер яхта, собственост на гръцкият милионер Теодор Ангелопулос. На снимките от  Корфу Чарлз разговаря със съпругата на магната Яна Ангелопулу, която е бивш депутат и бивш президент на организационния комитет за Олимпийските игри през 2004 година. Тя е обявена за една от 50-те най-влиятелни жени на списание Forbes, пише в. \"Български новини\".\nЯхтата, с която милионерът се гордее има басейн, палуба за танци, кино зала и плувен басейн със светлини, за да променят цвета на водата. Той също така разполага с фитнес зала, официална трапезария, и се оценява на  54.5 милиона евро, според британския таблоид Daily Express. \nСнимки от яхтата, която в момента е акостирала край бреговете на Корфу, показват шпалирът от елегантният персонал, подреден на опашка, за да поздрави техни кралски височества. Наследникът на британския престол прекарал част от лятната си почивка в Корфу. \nТе останаха във вилата на  семейство Ротшилд, където принцеса Даяна е също често прекарваше празниците.  \nКамила и Чарлз кацнаха на летището в Корфу късно в сряда следобед. Двойката, придружавана от необходимата охрана се качи на луксозна яхта с британски флаг и замина в неизвестна посока. \n", "date": "2017.08.03", "title": "Принц Чарлз и Камила се забавляват в любимата на Даяна вила на семейство Ротшилд в Корфу (СНИМКИ)"}
{"url": "https://www.blitz.bg/obshtestvo/tsenata-na-petpola-ppodlzhava-da-leti-nadolu-vppeki-cpada-na-zapacite-v-cashch_news533802.html", "text": "Цeнитe нa пeтpoл в чeтвъpтъĸ пoд нaтиcĸa нa yвeличeния дoбив в OΠEK пpeз юли, въпpeĸи cъĸpaщaвaнeтo нa зaпacитe oт cypoвинaтa в CAЩ.\nCyтpинтa фючъpcитe зa copтa Вrеnt пoeвтиняxa c 0,42 пpoцeнтa дo $52,14 зa бapeл. B cъщoтo вpeмe aмepиĸaнcĸият eтaлoн WТІ ce тъpгyвa пo $49,40 зa бapeл, c 0,38 пpoцeнтa пoд цeнaтa в ĸpaя нa вчepaшнaтa cecия. Зaпacитe oт пeтpoл в CAЩ пpeз минaлaтa ceдмицa ca ce пoнижили c 1,53 милиoнa дo 481,89 милиoнa бapeлa, дoĸaтo aнaлизaтopитe пpoгнoзиpaxa cпaд oт 2,96 милиoнa бapeлa cъoбщи вчepa Упpaвлeниeтo зa eнepгийнa инфopмaция (ЕІА). \nCпopeд oфициaлнитe дaнни нa ЕІА, зaпacитe oт бeнзин ca ce cъĸpaтили c 2,52 милиoнa бapeлa дo 227,68 милиoнa пpи пpoгнoзa зa cпaд oт 0,64 милиoнa бapeлa. Ho ocнoвeн фaĸтop зa пeтpoлния пaзap ocтaвa pъcтa нa дoливa в OΠEK пpeз юли. Kaĸтo пoĸaзвaт paзчeтитe нa Rеutеrѕ, пpoизвoдcтвoтo в cтpaнитe oт ĸapтeлa ce e пoвишилo c 90 xиляди бapeлa - дo 33 милиoнa бapeлa в дeнoнoщиe. Pъcтът e глaвнo зa cмeтĸa нa Либия, ĸoятo e нe yчacтвa в cпopaзyмeниeтo зa cъĸpaщaвaнe нa дoбивa. \nΠo дaнни нa Rеutеrѕ, дocтaвĸитe нa пeтpoл oт OΠEK и Pycия, бeз тeзи пo тpъбoпpoвoди, пpeз юли ca дocтигнaли мaĸcимyмa oт нaчaлoтo нa гoдинaтa - 32 млн. бapeлa cпpямo 30,5 млн. бapeлa в дeнoнoщиe пpeз янyapи.\n", "date": "2017.08.03", "title": "Цената на пeтpoла пpoдължaвa дa лети надолу въпpeĸи cпaдa нa зaпacитe в CAЩ"}
{"url": "https://www.blitz.bg/svyat/transporten-ad-v-london-sriv-v-sistemata-na-british-erueyz-otmeni-670-poleta_news533807.html", "text": "Срив в системата на британската авиокомпания \"Бритиш еъруейз\" предизвика отмяната на повече от 670 полета. Повреда в системата наложила ръчно чекиране на пътниците, което е довело до дълги опашки на летищата \"Хийтроу\" и \"Гетуик\".\n Пасажери описват ситуацията в Лондон като \"пълен хаос\". Това е седми случай на срив в системата на авиокомпанията в рамките на година, като последният беше преди два месеца. \n", "date": "2017.08.03", "title": "Транспортен ад в Лондон! Срив в системата на \"Бритиш еъруейз\" отмени 670 полета"}
{"url": "https://www.blitz.bg/analizi-i-komentari/medvedev-za-sanktsiite-statukvoto-pobedi-trmp_news533813.html", "text": "\n Новите американски санкции са равносилни на търговска война срещу Русия. Това заяви руският премиер Дмитрий Медведев, коментирайки новите икономически санкции, които САЩ наложи на Русия, Иран и Северна Корея. Мерките бяха одобрени от американския Конгрес миналата седмица, а вчера бяха подписани от президента Доналд Тръмп, с което на практика влизат в сила. \n Самият Тръмп заяви, че законът за новите санкции е \"дълбоко несъвършен\", но го подписва в името на националното единство. Текстовете му отнемат правото да сваля ограниченията, без това да бъде одобрено от Конгреса. \n \n \"Правителството на Тръмп демонстрира пълно безсилие, като предаде изпълнителната си власт в ръцете на Конгреса по възможно най-унизителния начин\" написа във \"Фейсбук\" Медведев. \n Според него на Русия е обявена търговска война,  а санкциите са победа на американското политическо статукво над Тръмп, който Медведев вижда като \"антисистемен играч\". \n Това е опасна и недалновидна политическа линия, способна да подкопае световната стабилност, за която Москва и Вашингтон носят особена отговорност, пишат в свое комюнике от руското външно министерство. \n \"Вече сме показали, че няма да позволим безответни враждебни действия и си запазваме правото да предприемем ответни мерки\", допълват от дипломатическото ведомство. \n   \n", "date": "2017.08.03", "title": "Медведев за санкциите: Статуквото победи Тръмп"}
{"url": "https://www.blitz.bg/lyubopitno/kralski-banski-eto-v-kakvi-toaleti-lsvat-na-plazha-nay-znamenitite-printsesi-snimki_news533806.html", "text": "Изглежда, че тоалетите на популярните личности са писнали на всички. Наглите папараци ще разузнаят всяка един техен детайл, ще разкажът къде е бил купен той и за колко. Но всичко ли ни е известно за най-популярната лятна премяна - банския?\n Вижте колекция от снимки на принцеси по бански. \nПринцеса Даяна  \n Принцесата не бе привърженик на определен стил. В медиите се появяваха нейни снимки в бански с тропически и флорални мотиви, разноцветни и дори с леопардов принт.    \n Въпреки скромния си стил, Даяна изглеждаше забележително в банските си.   \n \nМария Олимпия, принцеса на Гърция и Дания  \n21-годишната Мария е истински майстор, когато става дума за начало на нова мода. Любителка е на ярките тоалети, обича Dolce & Gabbana. В Инстагранм я следват над 100 000 души. \n Трябва ли да споменаваме, че момичетата по цял свят изкупуват банските с наситени оттенъци, които поне малко си приличат с тези на Олимпия?  \n \n Кейт Мидълтън, херцогинята на Кеймбридж   \nКатрин само един път е била хваната по бански, но тя няма от какво да се срамува: красива фигура, класически бял бански.   \n \n Шарлен от Монако \nПонеже княгинята на Монако е професионална плувкиня, тя може да бъде видяна само в съответните бански.   \n Каролина, принцеса на Монако и Хановер  \nБурният характер на Каролина, за който свидетелстват тримата ѝ мъже, изцяло е преминал и върху стгила ѝ на обличане.   \n \nНо в банските тя цени ярко-оранжевия и прасковия отенък.   Грей Кели, принцеса на Монако   \nТя успя да зададе тона за цели 70 години напред! Нейните класичекси бели и черни бански и до момента се смятат за признак за добър вкус.   \n Принцесата обичаше да допълня своя образ с риза или голяма шапка. Превод и редакция: БЛИЦ \n", "date": "2017.08.03", "title": "Кралски бански: Ето в какви тоалети лъсват на плажа най-знаменитите принцеси (СНИМКИ)"}
{"url": "https://www.blitz.bg/svyat/ruski-voenni-predotvratili-ataka-na-damask-kato-izpolzvali-zenitna-raketa-verba_news533753.html", "text": "Руски военни предотвратили пореден опит за обстрел от терористи на жилищни квартали на Дамаск, съобщи „Русская весна”. Снощи, сряда, разчет на най-новия ЗРК „Верба” унищожил безпилотник на терористите от „Хайят Тахрир аш-Шам” (Джебхат ан-Нусра), чрез който е коригиран огън по квартали на Дамаск, включително по руското посолство.\nС цел осигуряване на сигурността и спазване на режима за прекратяване на бойните действия в зоните на деескалация в района на Източна Гута от 24 юни са разположени 2 КПП и 4 наблюдателни поста. Дежурството се носи от руска военна полиция и специално обучени сирийски подразделения. Освен това от 2 август над Източна Гута е обявена безполетна зона за всякакви летателни апарати и на двете КПП застъпили на бойно дежурство разчети на „Верба”. \n  СПРАВКА БЛИЦ: \nПЗРК „Верба” е нов, на въоръжение от 2014 г. и е изключително модерен. Разполага с вградена малогабаритна защитена от лазерни смущения РЛС, способна да открива на разстояние 40 км (модификация 1Е) и на 80 км (модификация 2Е) приближаваща цел, своевременно подава звукови команди на оператора на ПЗРК за заемане на позиция за стрелба, автоматично изчислява по ГЛОНАСС мястото на позицията на стрелеца и с помощта на вградени жироскопи и надянат на едното око на стрелеца видеотранслатор на данните от радара, а указва азимута на стрелбата. На стрелеца му остава да активира запитвача „свой-чужд”, да насочи ракетата в необходимата посока и при влизане в зоната на поражение да натисне спусъка. \nКомплексът е изключително подходящ против крилати ракети и БЛА. Ракетата на „Верба” има боен заряд от 17 кг експлозив, който мощен двигател извежда на височини до 4 км и дистанции до 6 км. \n  Редакция БЛИЦ \n \n", "date": "2017.08.03", "title": "Руски военни предотвратили атака на Дамаск като използвали зенитна ракета „Верба”"}
{"url": "https://www.blitz.bg/svyat/vkhodt-na-bezhantsi-ot-siriya-v-evropa-se-okaza-blgarskiyat-pasport-film_news533815.html", "text": "Закупуване на два фалшиви български паспорта за 3500 евро - това се оказва последната стъпка в одисеята на мъж и жена от Сирия, опитващи се да достигнат до Западна Европа. 20-годишната Раниа Мустафа заснема дългото си пътуване от Кобане до Виена по поръчка на британското издание \"Гардиън\", цитиран от Вести бг.\n Жената е от Рака, своеобразната столица на \"Ислямска държава\" в Сирия. За да влезе нелегално в Европа преминава през шантажи от страна трафиканти на хора. Впоследствие пресича Средиземно море заедно с други 50 души в лодка, събираща 15. \n Филмът на \"Гардиън\" вижте тук: \n \n Раниа и още хиляди мигранти от Близкия изток се озовават на границата между Македония и Гърция през пролетта на 2016г. след затварянето на Балканския бежански маршрут. \n Заснетият от нея филм демонстрира сблъсъци с граничарите в западната ни съседка, които използват стоп патрони и сълзотворен газ срещу мигрантите.  \n В самият край на лентата Раниа и нейн приятел намират начин да вземат пари назаем и да си купят 2 български документа за самоличност за 3500 евро. Под предлог, че са туристи от нашата страна, двамата се качват на самолет за Виена. \n Там са задържани от властите и в крайна сметка получават убежище в Австрия. \n", "date": "2017.08.03", "title": "Входът на бежанци от Сирия в Европа се оказа ... българският паспорт (ФИЛМ)"}
{"url": "https://www.blitz.bg/svyat/planirat-da-zabranyat-burkite-i-v-kazakhstan_news533820.html", "text": "В Казахстан се обсъждат изменения в законодателството, предвиждащи забраната на обществени места да се носят дрехи, скриващи лицето и възпрепятстващи разпознаването на личността, предаде РИА Новости, цитирана от Фокус.\nИма предложение да се забранят за носене на обществени места на дрехи, криещи лицето и затрудняващи идентифицирането на личността. Това е международен опит, той е продиктуван от съображения за обществената сигурност, както и от етични съображения и от желанието да се съхранят националните културни традиции“, заяви министърът на религиозните въпроси и гражданското общество на Казахстан Нурлан Ермекбаев. Министърът посочи, че инициативата за поправките изхожда от гражданското общество.  \n„Хората, които носят такива дрехи, демонстрират несъгласие с принципите и духовните ценности, които исторически са се наложили в нашето общество. Те оказват негативно влияние на другите, предизвикват недоволство и раздразнение и повечето граждани“, поясни Ермекбаев.  \n \n", "date": "2017.08.03", "title": "Планират да забранят бурките и в Казахстан"}
{"url": "https://www.blitz.bg/layfstayl/svetski/sofiya-vergara-se-sbleche-chisto-gola-i-se-oplaka-kolko-e-truden-zhivott-s-tezi-golemi-grdi-snimki-18_news533758.html", "text": "Актрисата София Вергара, една от най-сексапилните жени на телевизионния екран, зарадва милионите си почитатели като се разсъблече напълно гола за фотосесия за американско списание. Тя покрива само с ръце зашеметяващото си тяло и изглежда прекрасно на 45-годишна възраст.\nСофия Вергара също така признава пред списанието, че не е голям привърженик на тренировките и споделя, че нейните доста големи гърди й пречат да прави упражнения в залата. \n\"Не знам дали съм силна. Аз притежавам слаби колене и много тънки кости и едва успявам да направя лицева опора. Бих искала ако можех да бъда малко по-атлетична, но когато си роден с такива гигантски гърди... Имам ги още от 13-годишна и те станаха още по-големи когато бях бременна с детето ми. Нямам амбиции да съм с мускули и плочки на корема, защото не искам да бъда като фитнес модел с перфектно тяло. Това би ми отнело прекалено много усилия\", заявява красавицата. \nСофия Вергара все пак тренира 3-4 пъти седмично с личен треньор. \n\"Аз съм на на 45 години. На тази възраст не можеш да бъдеш перфектен, дори и да искаш. Не се разстройваш заради тялото си, не го и мразиш, просто свикваш с положението. Човек се променя според възрастта си, но също така искам да изглеждам прекрасно\", заявява актрисата. Превод и редакция: БЛИЦ \n \n", "date": "2017.08.03", "title": "София Вергара се съблече чисто гола и се оплака колко е труден животът ѝ с тези големи гърди (СНИМКИ 18+)"}
{"url": "https://www.blitz.bg/svyat/erdogan-odobri-novi-komandvashchi-vidovete-vorzheni-sili-v-armiyata-na-turtsiya_news533831.html", "text": "Президентът Реджеп Тайип Ердоган одобри решенията на Висшия военен съвет (ВВС) от 2 август за кадрови промени във висшия ешелон на турските въоръжени сили, предаде информационната агенция Догу хабер ажансъ (ДХА), цитирана от Фокус.\nСъгласно тях, командващ на сухопътните войски става досегашният командващ на жандармерията армейски генерал Яшар Гюлер; на ВМС – досегашният началник-щаб на ВМС корпусен адмирал Аднан Йозбал; на ВВС – досегашният командващ на бойната авиация армейски генерал Хасан Кючюкакюз.  \nПо традиция на редовните заседания на ВВС се разглежда служебното положение на действащите генерали/адмирали и полковници в турските въоръжени сили. На някои от тях се присвоява по-високо военно звание и се назначават на по-високи длъжности; на други се удължава срокът за престой в звание и длъжност; а трети преминават в резерва поради навършени години за пенсиониране или несъответствие на сроковете за престой в звание и длъжност. \nКонкретно на вчерашното заседание на ВВС на 6 генерали/адмирали е присвоено по-високо военно звание; на 61 полковници е присвоено първо генералско/адмиралско звание; на 8 генерали е удължен срокът за престой в звание с една година, а на 168 полковници е удължен срокът за престой в звание с две години. Кадровите промени в турската армия влизат в сила от 30 август, посочва още ДХА. \n \n", "date": "2017.08.03", "title": "Ердоган одобри нови командващи видовете въоръжени сили в армията на Турция"}
{"url": "https://www.blitz.bg/svyat/glupak-reshi-za-udovolstvie-da-podrazni-gladna-mechka-s-khrana-tya-go-otvleche-v-brlogata-si-i-video_news533835.html", "text": "36-годишният Найфум Проматрее от Тайланд си почиваше с приятели в провинция Пхетчабун. Посещавайки местния храм, той реши да подразни с храна държаната там мечка, но хищникът се оказал по-бърз и ловък от туриста и успяла да завлече наглеца в леговището си.\nНа кадри, разпространени от Mirror, се вижда как мечката първо зашеметява Найфум, а след това го влачи към леговището си. Вероятно, там звярът е искал да си устрой гощавка, далеч от хорските очи. На тези му намерения обаче попречили приятели на туриста. Те успели да отблъснат мечката с помощта на голям шиш и да измъкнат ранения мъж от леговището. Спасителните служби на Тайланд съобщиха, че туристът е оцелял и дори може да говори. \nДен преди инцидента монасите в храма призовали посетителите да дадат дарения, защото животните в светата обител не получавали достатъчно храна поради липса на средства.  Превод и редакция: БЛИЦ \n", "date": "2017.08.03", "title": "Глупак реши за удоволствие да подразни гладна мечка с храна, тя го отвлече в бърлогата си и... (ВИДЕО)"}
{"url": "https://www.blitz.bg/svyat/dnr-ukrainski-diversanti-otnovo-se-vzrivili-na-sobstveni-mini_news533832.html", "text": "Диверсионно-разузнавателни групи от украинската армия снощи (сряда) около 21 часа се опитали да проникнат на територията на ДНР, но се натъкнали на свои мини и понесли човешки загуби, пише РИА Новости.\nГрупите в състав от по 10-15 души се опитали да навлязат на територия на опълченците в района на Водяное. Те били осигурявани от украински подразделения от 59-а отделна механизирана пехотна бригада, които след взривовете с цел осигуряване на изтеглянето на диверсантите открили безредна стрелба по позиции на силите от ДНР от бронирана техника и стрелково оръжие. \n  \nДесет дни преди това шестима украински военнослужещи от 28-а механизирана бригада с кола навлезли в свое минно поле край село Николаевка, четирима загинали. \n  \nПреди това още трима украински войници попаднали в свое минно поле край Авдеевка и също загинали. Основната причина е в безредното миниране на територии от ДНР и ЛНР. \n  Превод и редакция: БЛИЦ \n \n", "date": "2017.08.03", "title": "ДНР: Украински диверсанти отново се взривили на собствени мини"}
{"url": "https://www.blitz.bg/obshtestvo/nashiyat-pametnik-pred-ndk-beshe-kato-kheruvim-pred-nay-krvavata-statuya-v-sveta-koyato-stresira-vlastite-v-london_news533748.html", "text": "\n 2 години са били необходими на склуптура Алфи Редли, за да създаде статуа на ангел от 100 000 ножа. И това не са обикновени ножове, а оръжия от престъпление, извършени в цяла Англия. \nНякои от тях са дарение от местните власти, а други са получени от Британският център по металообработване в Шропшир, който развива програма „Спаси живот, предай своя нож”. \nНа много от остриетата е имало следи от кръв, споделя Алфи, но всички те са били почистени и притъпени. \n\"Моля ви, чуйте ни. Лондон има нужда от помощ”, гласи надпис до статуята. Творецът е поканил всички, които имат близки, пострадали при нападение с нож, да гравират имената им върху остриетата заедно с послание за мир. Потокът от желаещи е нескончаем. Сред тях има дори разкаяли се престъпници.   \n  \nАлфи Радли се е обърнал към правителството с молба статуята на кървавия ангел да бъде монтирана на Трафалгарския площад. Властите са отговорили отрицателно, защото така щяла да бъде опетнена репутацията на Британия. \nСклупторът обаче не губи надежда и е организирал петиция на сайта Change.org. В подкрепа на паметника вече има 9000 подписа при необходими 10 000.   Превод: БЛИЦ \n \n", "date": "2017.08.03", "title": "Нашият паметник пред НДК беше като херувим пред най-кървавата статуя в света, която стресира властите в Лондон"}
{"url": "https://www.blitz.bg/analizi-i-komentari/le-temps-kreml-ne-izgori-mostove-no-pokaza-sila_news533847.html", "text": "Владимир Путин изчака празника на Руските ВМС, за да „обърне наказанието в цвета на триумфа” и да обяви най-голямото за цялата история изгонване на американски дипломати от Русия, пише швейцарският вестник Le Temps. При това самият Путин тогава беше в Санкт Петербург на най-големия парад от времето на Съветския съюз, показващ мощта на руската армия.\nДемонстрацията на сила е много важна за Путин, пише изданието, той изгради своята популярност върху обещанията да направи от Русия свръхдържава, способна да конкурира САЩ. С наближаването на президентските избори в Русия догодина, Путин все по-малко е склонен на отстъпки на международната арена. \n  \nСпоред експерти, Путин е изгубил всякакви илюзии, че Тръмп е способен да управлява американската система за сдържане и доминиране в американския демократичен апарат. \n  \nКолкото са обаче по-силни американските санкции, толкова по-голяма е поддръжката за руския президент, а затова се получава, че в резултат американските власти се намесват в руските политически процеси в изгода за Путин, пише изданието. Други експерти обаче считат, че Кремъл изпитва досада по повод създадената ситуация, тъй като разчиташе на нормализация на отношенията. \n  \nВпрочем руският отговор на санкциите е само „подобие на твърдост”, тъй като взаимното изгонване на дипломати е най-безболезненият начин да се изрази недоволство. Нещо повече, мярката е напълно обратима. \n  \nПолитолози предполагат, че сега мерките ще се втвърдят и във вътрешната политика по отношение на правозащитниците, НПО, медиите и опозицията. Що се отнася до външнополитическата сфера, то Русия все повече идва до мнението, че непредсказуемата и твърда политика, асиметричните отговори без излишни угризения на съвестта се оказват по-ефективни, отколкото диалогът със Запада. „Кремъл мостове не е горил, но приближаването на президентските избори явно подтиква към изпробване на преградните бариери” – прави извод Le Temps. \n  Превод и редакция: БЛИЦ \n \n", "date": "2017.08.03", "title": "Le Temps: Кремъл не изгори мостове, но показа сила"}
{"url": "https://www.blitz.bg/svyat/obvinikha-lekar-v-izvrshvaneto-na-118-seksualni-prestpleniya_news533749.html", "text": "Маниш Шах, на 47 години, е обвинен за 65 нападения чрез проникване, 52 случая на сексуално насилие и един случай на сексуално насилие над дете. Той е лекар, който е практикувал в източен Лондон, пише The Guardian, цитиран от \"Фокус\".\nДеянията са извършени по време на практиката му като лекар, между юни 2004 г. и юли 2013 г., над 54 жертви. \nОбвиненията бяха обявени в сряда (02.07), след дълго разследване. Той е пускан под гаранция на няколко пъти, като първият арест е през 2013 г. Делото ще се гледа на 31 август в съда Баркингсайд. \nМаниш Шах е регистриран лекар и е работил с националната здравна служба на Великобритания.\n", "date": "2017.08.03", "title": "Обвиниха лекар в извършването на 118 сексуални престъпления"}
{"url": "https://www.blitz.bg/intsidenti/stikhii/dramatichen-intsident-mzh-be-pokosen-ot-uzhasyavashcha-mlniya-na-letishche-vizhte-kakvo-se-sluchi-snimkivideo_news533755.html", "text": "Служител от международното летище във Флорида оживя след удар на мълния. 21-годишният Остин Дан бил транспортиран незабавно в болница с изгаряния от трета степен в областта на ръцете, краката и гърдите, според информацията от американските издания. Мъжът получил и сериозни наранявания на мишниците.\nВ момента на произшествието младият мъж се намирал до самолет, който се готвел за излитане. Както се вижда от кадрите, отначало мълнията ударила по машината, а след това и работника. \nИнцидентът е станал на 22 юли, но за него стана известно едва сега, когато Остин бил изписан от болницата.  Превод и редакция: БЛИЦ \n  \n", "date": "2017.08.03", "title": "Драматичен инцидент: Мъж бе покосен от ужасяваща мълния на летище, вижте какво се случи (СНИМКИ/ВИДЕО)"}
{"url": "https://www.blitz.bg/svyat/shofor-shokira-politsaite-kato-otkaza-da-izleze-ot-goryashcha-kola_news533756.html", "text": "Шофьор от североизточния американски щат Ню Хампшър отказа да излезе от горящата си кола и каза на полицаите, че е монтьор, съобщи ABC News, цитиран от fakti.bg\nСилите за сигурност разкриха, че автомобилът се е забил в дърво и малко по-късно се запалил близо до магистралата. На място пристигнали полицейски служители и пожарникари. \nУниформените извели от колата 53-годишния шофьор, но той се върнал в горящата машина в опит да я поправи. Казал на полицаите, че е автомонтьор и знае какво прави. \nСлед като пламъците обхванали почти целия автомобил и гумите избухнали, полицейските служители извадили насила безразсъдния мъж. \nНяма пострадали при инцидента. На шофьора са му повдигнати обвинения за каране в нетрезво състояние, както и притежание на наркотични вещества. \n", "date": "2017.08.03", "title": "Шофьор шокира полицаите като отказа да излезе от горяща кола"}
{"url": "https://www.blitz.bg/intsidenti/krasiva-uchenichka-otide-do-toaletnata-i-izchezna-otkrikha-ya-pregazena-ot-pet-vlaka-snimki_news533721.html", "text": "Тялото на 16-годишна ученичка от Англия е открито на релсите, след като за една нощ върху него минали пет влака. Предполага се, че Тая-Грейс Пъбс от английското графство Кент била ударена от ток и паднала на релсите, където загинала.\nМомичето се прибирало през нощта  към къщи  заедно със свои приятели, когато ги оставило за малко, за  да отиде до тоалетната . Но така и не се появило повече. Намерили я едва на сутринта, а тялото й било, след като през него минали поне пет от нощните влакове, идващи от Лондон, съобщава The Sun. \nПолицаите, дошли на мястото на трагедията, констатирали  смъртта на Тая , но все още не е потвърдена официалната версия, че причината е токов удар. Роднините и приятелите  на младото момиче са шокирани от случилото се. Те са организирали събиране на средства за погребението и вече са осигурили 1300 лири. \nВ чест на Тая местните художници нарисували огромен графит. \n  Превод БЛИЦ \n", "date": "2017.08.03", "title": "Красива ученичка отиде до тоалетната и изчезна, откриха я, прегазена от... пет влака (СНИМКИ)"}
{"url": "https://www.blitz.bg/svyat/blgariya-otkriva-oshche-edno-pochetno-konsulstvo-v-ukrayna_news533766.html", "text": "Правителството прие решение за откриване на почетно консулство на България в Украйна със седалище в град Кропивницкий и консулски окръг, обхващащ територията на Кировоградска област. За почетен консул ще бъде назначен Дмитрий Василиевич Йоргачов, съобщи пресслужбата на кабинета.\nОткриването на почетното консулство ще спомогне за укрепване на връзките между България и представителите на българската общност в тази част на Украйна и ще допринесе за активизиране на българо-украинските търговско-икономически, туристически, културни и научно-образователни връзки, се посочва в прессъобщението. \n  \nКъм настоящия момент България има едно почетно консулство в Украйна - в Лвов в западната част на страната. \n  \nВ процес на откриване е почетно консулство на България в Запорожие, за което вече има решение на Министерския съвет.\n", "date": "2017.08.03", "title": "България открива още едно почетно консулство в Украйна"}
{"url": "https://www.blitz.bg/svyat/sled-vzriva-v-amerikansko-uchilishche-zhertvite-rastat-snimkivideo_news533767.html", "text": "Броят на загиналите в резултат на срутената сграда на училището в американския град Минеаполис след взрива се увеличи до двама души, предава агенция Ройтерс.  По-рано бе съобщено, че един човек е загинал, а друг се води безследно изчезнал.\nОсвен това, по думите на началника на пожарната охрана на града Джон Фрутел, са пострадали девет души. \nВъпреки ваканцията, в учебното заведение са се намирали много ученици и учители, които са посещавали летни курсове или спортни занятия. Превод и редакция: БЛИЦ \n \n \n", "date": "2017.08.03", "title": "След взрива в американско училище жертвите растат (СНИМКИ/ВИДЕО)"}
{"url": "https://www.blitz.bg/layfstayl/svetski/tsenata-na-karibskoto-imenie-na-trmp-padna-glavolomno-snimka_news533770.html", "text": "\n Kapибcĸoтo имeниe нa Дoнaлд Tpъмп cи тъpcи нoв coбcтвeниĸ oт мeceци. Имoтът дeбютиpa нa пaзapa c иcĸaни 28 милиoнa дoлapa. Ho ceгa oгpoмнaтa ĸъщa ce пpeдлaгa нa нoвa цeнa, ĸoятo e знaчитeлнo пo-ниcĸa. Иcĸaнaтa cyмa e cмъĸнaтa c пoчти 11 милиoнa дo 16.9 милиoнa дoлapa, пишe СNВС, цитирано от money.bg.  \nHaмaлeниeтo идвa в cъoтвeтcтвиe cъc cтoйнocттa нa дpyги лyĸcoзни имoти нa ocтpoвa, ĸoитo ca в диaпaзoнa мeждy 15 милиoнa и 17 милиoнa дoлapa. Имeниeтo, ĸoeтo aмepиĸaнcĸият пpeзидeнт зaĸyпyвa пpeз 2013 гoдинa, ce нapичa Lе Сhâtеаu dеѕ Раlmіеrѕ. Kъщaтa пpeдcтaвлявa oгpaдeн имoт c плoщ oт пoчти пeт aĸpa, ĸaтo paзпoлaгa c ocнoвнa ĸъщa и ĸъщa зa гocти. \nOбщият бpoй нa cпaлнитe e 11 пoмeщeния. Kyxнятa e oбopyдвaнa c пoлилeй, a нoвият coбcтвeниĸ нa имoтa щe ce cдoбиe и c дoмaшнa фитнec зaлa. Πeт oт cпaлни ca paзпoлoжeни в ocнoвнoтo имeниe, a вcичĸи пoмeщeния ca изĸлючитeлнo пpocтopни. Дopи бaнитe в имoтa ca бoгaтo yĸpaceни.", "date": "2017.08.03", "title": "Цената на карибското имение на Тръмп падна главоломно (СНИМКА)"}
{"url": "https://www.blitz.bg/svyat/nay-golemiyat-stadion-v-kanada-se-prevrna-vubezhishche-za-migranti_news533763.html", "text": "Властите в Канада предоставиха Олимпийския стадион в Монреал, построен за 66 хил. души, за приютяване на мигранти, пресичащи границата на страната, съобщава „Ройтерс”.\nПредставителите на „Червения кръст” отбелязват, че повечето бежанци са хаитяни, които са напуснали САЩ заради страх от депортация. Организацията  осигурява легла, бельо и други необходими неща за мигрантите. \nСпоред думите на кмета  на Монреал Денис Кодер, набавянето на всичко необходимо за живота на бежанците се явява „хуманитарен жест”.  Превод и редакция: БЛИЦ \n", "date": "2017.08.03", "title": "Най-големият стадион в Канада се превърна в....убежище за мигранти"}
{"url": "https://www.blitz.bg/intsidenti/stikhii/ucheni-smrtonosni-toplinni-vlni-shche-progonyat-15-ot-naselenieto-na-zemyata-ot-rodnite-mu-mesta-shche-izcheznat-tseli-drzhavi_news533780.html", "text": "\n Крайно високите температури, предизвикани от промените в климата, рискуват да направят Южна Азия, където сега живее една пета от човечеството, необитаемо място. Това е възможен сценарий, в случай, че до края на века не се направи нищо за намаляване на газовете с парников ефект, съобщава АФП. \nПовишаването на температурите и на влажността може да достигне до крайно високи стойности, надхвърлящи капацитета на човешкия организъм за оцеляване без защита, става ясно от изследване, публикувано в списание Science Advances, информира БГНЕС. \n„Тези смъртоносни топлинни вълни могат да се появят само след няколко десетилетия в райони като Индия, Пакистан и Бангладеш“, предупреждават учените. Според тях могат да бъдат засегнати и плодородните обработваеми райони по реките Инд и Ганг. През 2015 г. петата най-смъртоносна в историята топлинна вълна удари голяма част от Индия и Пакистан, убивайки 3 500 души. \nМножество научни изследвания за Южна Азия са установили връзката между климатичните промени и честотата на големите жеги, както и как се отразяват те на човешкото здраве. Учени от Масачузетския технологичен институт (MIT) и Университета Лойола Меримаунт в Лос Анджелис обръщат внимание на това, че не се правят прогнози за т. нар. „влажна жега“ и за нейното въздействие върху способността за адаптация на човешкия организъм.   \nЗа своите изследвания учените са използвали две климатични симулации, основани на последните математически модели за циркулацията на въздушни маси около земното кълбо. Учените са установили, че без намаляване на емисиите на въглероден двуокис (CO2), средните температури на влажна жега ще се доближат до 35 градуса по Целзий през лятото в по-голямата част на Южна Азия до края на века. Това е праг, над който човешкият организъм трудно оцелява. \nСпоред прогнозите в някои райони тези влажни горещини ще надхвърлят прага от 35 градуса по Целзий. При сценарий, предвиждащ намаляване на емисиите на CO2 до стойности, предвидени в Парижкото споразумение за климата през 2015 г., тези средни температури ще стигнат ни 35, а 31 градуса по целзий. \nТози температурен праг се счита за опасен за човешкото здраве. Ние се надяваме, че ще е възможно да се избегнат тези прогнози за убийствени горещини чрез намаляване на парниковите газове, за да бъде овладяно климатичното затопляне. Това не е невъзможен сценарий, казва Елфатих Елтахир – професор по екологично инженерство в MIT.\n", "date": "2017.08.03", "title": "Учени: Смъртоносни топлинни вълни ще прогонят 1/5 от населението на Земята от родните му места, ще изчезнат цели държави"}
{"url": "https://www.blitz.bg/svyat/shok-v-sashch-semeystvo-prizna-che-si-e-osinovilo-dete-ot-rusiya-za-da-go-iznasilva-godini-nared_news533764.html", "text": "В американския щат Калифорния мъж и жена ще лежат 24 и 12 години в затвора за изнасилването на приемно дете от Русия. 73-годишният Ралф Флин и 44-годишната Каролин Флин се признаха за виновни и сключиха сделка с прокуратурата в окръг Санта Клара, съобщава RT.\nМъжът е изнасилвал приемния си син Денис Флин, когато детето е било само на 9 годинки. По-късно към гаврите се присъединила и приемната майка.   \nВ момента Денис е на 25 години. Той има нормален живот – има си дом, работа и приятелка. Признанията на неговите приемни родители ще позволят на жертвата да не свидетелства публично в съда. Превод и редакция: БЛИЦ \n \n", "date": "2017.08.03", "title": "Шок в САЩ! Семейство призна, че си е осиновило дете от Русия, за да го изнасилва години наред"}
{"url": "https://www.blitz.bg/kriminalni/prestplenie/migrant-ot-nigeriya-iznasili-neplnoletna-romka-posred-byal-den_news533747.html", "text": "\n Нигерийски мигрант, който е поискал политическо убежище в Италия, е бил арестуван в северния град Ривалта ди Торино по обвинение в изнасилване на непълнолетна девойка. \nПо данни на Torino Oggi, извънредното произшествие е станало във вторник в централната част на града, близо до пазара. Тук 42-годишният мъж забелязал 17-годишната девойка, отвел я в затънтено място и я изнасилил. \nЖертвата успяла да избяга от насилника и се скрила в един магазин, чийто собственик незабавно извикал полиция. \nСтражите на реда задържали нигериеца, който се опитал да замине с автобус към Торино. \nНа разпитите той заявил, че половият акт бил по взаимно съгласие, но въпреки това му било повдигнато обвинение за изнасилване и го тикнали зад решетките. Пострадалото момиче е преминало през медицински изследвания, а сега се намира в специализирано социално заведение, където ѝ оказват психологическа помощ. \n\"Става дума за едно от най-ужасните и унизителни престъпления против личността.  Нашата община е на страната на нещастната жертва и настоява законността да възтържествува в най-кратки срокове и с цялата си строгост, заяви кметът на града Никола де Руджиеро. Превод: БЛИЦ \n \n", "date": "2017.08.03", "title": "Мигрант от Нигерия изнасили непълнолетна ромка посред бял ден"}
{"url": "https://www.blitz.bg/svyat/uchenik-instsenira-svoeto-otvlichane-za-da-proveri-kolko-go-obicha-bashcha-mu_news533785.html", "text": "Китайски младеж започнал да се съмнява в това, колко наистина го обича баща му и решил да провери нагледно по доста необичаен начин: той инсценирал своето отвличане и поискал откуп. Според информацията на Daily Mail, 18-годишният младеж на име Чжу заснел видео, на което лежи на земята с вързани ръце и крака, устата му е запушена с кърпа, а похитителите му „го бият” и поливат със студена вода.\nЗаписът той изпратил на баща си и поискал откуп от 100 000 юана. В противен случай похитителите щели да го разфасоват и да продадат органите му. \nПолучавайки съобщението, бащата на Чжу незабавно се свързал с полицията. Стражите на реда изяснили, че момчето се настанило в хотел в провинцията Джъдзян шест дни преди заснемането на видеото. Полицаите отишли да проверят какво се случва в стаята. Влизайки, те видели че чаршафите били смачкани, сякаш някой е спал в тях, а в стаята царял безпорядък. След няколко минути пред тях се явил и самият Чжу, цял и невредим. \nПолицаите веднага разбрали: момчето само си организирало отвличането. Чжу също потвърдил техните догадки. Той разказал, че баща му вече въобще не се грижел за него и решил да провери, дали той наистина все още го обича.  \nЖестоката шега обаче довела до доста сериозни последствия: майката вдигнала на крак всичките роднини да събират парите, бабата влязла в болница заради стреса, двама съучастници на Чжу са арестувани по обвинение в изнудване и шантаж, а самият младеж е трябвало да се извини на всички, които са се притеснявали силно за него. Превод и редакция: БЛИЦ \n \n", "date": "2017.08.03", "title": "Ученик инсценира своето отвличане, за да провери колко го обича баща му"}
{"url": "https://www.blitz.bg/lyubopitno/istoriyata-na-dvuglavoto-momiche-kak-ot-robinya-se-prevrshchash-v-zvezda-snimki_news533783.html", "text": "Две сестри, родени да споделят една съдба. Раждат се в робство, продадени са в цирка, неколкократно са отвличани и въпреки всичко не се оказват сами да градят своята съдба.\n Известните като „Близначките от Каролина“, „Двуглавото момиче“ или „Двуглавия славей“ сиамски близначки Мили и Кристин Маккой стават известни циркови артистки както в САЩ, така и отвъд океана. \n Те прекарват целия си живот на сцената - половината като нечия собственост, а другата половина като проучто певческо дуо, което пее специално за кралица Виктория. \n Историята на \"Двуглавото момиче\" започва на 11 юли 1851 г. \n в Уелчес Крийк, Северна Каролина – тогава близначки се появяват на бял свят свързани една с друга чрез общ гръбначен стълб. По това време майка им и баща им, Джейкъб и Монемия, са роби, притежавани от местен фермер, което автоматично прави и новородените също негови роби. \n Въпреки че освен общия гръбнак както Мили, така и Кристин има две самостоятелни ръце и крака, както и всички необходими органи, момичетата често се представяли като един човек. Близките им също ги смятали за една личност. \nЗаради необичайното си състояние момичетата са отделени от родителите си почти веднага след раждането и са продадени в цирк, за да впечатляват. \n  \n \n През годините близначките Маккой сменят много собственици, докато накрая не ги купува богатият търговец Джоузеф Смит, който започва да играе ролята на техен мениджър. \n Именно заради него те стават още по-прочути, работейки в циркови представления за „уроди“ или т.нар.“фрийк“ шоута. Всеки, който искал да види близначките, плащал по-висока от редовната цена на билета заради големия интерес към тях. Това донася значителни приходи на собственика им и води до неколкократното им отвличане. \n На тригодишна възраст близначките изчезват безследно \n С помощта на майка им те са открити не някъде в САЩ, а чак в Англия. Заради проточилото се дело Смит и съпругата му се местят в Англия, където взимат със себе си и родителите на момичетата. \n Tам Джейкъб и Монемия се научават да четат и пишат, както и два нови езика – немски и френски.През 1863 г. след отменянето на робството бившите роби остават да живеят в Англия. \n Мили и Кристин прекарват и втората половина от живота си на сцената, \n но не като забавление за публиката, а като певици. Тогава те променят прозвището си от „Двуглавото момиче“ на „Двуглавия славей“. От две сиамски близначки, родени в робство, те се издигат до световно известно певческо дуо. \nМомичетата получават покана да пеят специално за кралица Виктория, както и да бъдат почетни представители на елитен пътуващ цирк. При този развой на събитията Мили и Кристин успяват да разкажат историята си в автобиографията „Историята на Близначките от Каролина“. \n След 30 години на сцената те се пенсионират и се преместват да живеят във фермата, в която са родени. През 1912 г. Мили се разболява от туберкулоза и умира на 12 октомври на 61-годишна възраст. Сестра ѝ я последва само 17 часа по-късно. \n\n Двете са погребани в двоен ковчег в небелязан гроб, но през 1969 г. са преместени в гробището в Уелчес Крийк, където гробът им може да бъде видян и до днес. \n  \n \n \n  \n", "date": "2017.08.03", "title": "Историята на \"Двуглавото момиче\": Как от робиня се превръщаш в звезда (СНИМКИ)"}
{"url": "https://www.blitz.bg/svyat/ups-tya-go-napravi-otnovo-dzhoan-rouling-e-nay-visokoplateniyat-pisatel-za-2016-g_news533964.html", "text": "\n Британката Джоан Роулинг, авторка на поредицата книги за младия магьосник Хари Потър, оглави класацията на списание \"Форбс\" за най-високоплатените писатели в света.   \n От месец юни 2016 година Роулинг е спечелила 95 милиона долара, като е изпреварила миналогодишния лидер в подреждането - американския писател Джеймс Патерсън, автор на поредицата криминални романи за инспектор Алекс Крос. \n За една година в сметките му са влезли 87 милиона долара, отреждайки му второто място. \n В петицата на лидерите по размера на хонорарите влизат още трима американски автора. Детският писател Джеф Кини с 21 милиона долара, авторът на \"Шифърът на Леонардо\" Дан Браун с 20 милиона долара и \"кралят на ужасите\" Стивън Кинг с 15 милиона долара. \n За последен път Роулинг беше обявена за най-високоплатен писател през 2008 година, а от 1999 година тя е оглавявала тази класация на \"Форбс\" три пъти. \n", "date": "2017.08.03", "title": "Упс, тя го направи отново! Джоан Роулинг е най-високоплатеният писател за 2016 г."}
{"url": "https://www.blitz.bg/svyat/fbr-zakopcha-programista-spryal-virusa-wannacry_news533963.html", "text": "ФБР задържа в Лас Вегас британския програмист Маркус Хътчинс, спрял разпространението на вируса WannaCry, съобщава Sky News.\nПо данни на канала, програмистът е бил задържан след края на конференция по киберсигурността, в която са участвали „хиляди хакери”. \nПовече подробности не се съобщават. \n  \nВирусът WannaCry плъзна по целия свят през май тази година. Злонамерената програма криптира всички файлове на компютрите на потребители, правителства, фирми и други, като след това изисква откуп, за да отключи файловете, в размер на 300 долара на компютър, платен чрез биткойн.    \n \n", "date": "2017.08.03", "title": "ФБР закопча програмиста, спрял вируса WannaCry"}
{"url": "https://www.blitz.bg/svyat/prekhvrchakha-novi-iskri-v-makedoniya-sled-istoricheskiya-dogovor-s-blgariya_news533893.html", "text": "\n Управляващата македонска партия СДСМ да се оттегли от Договора за добросъседство с България, поиска днес опозицията от ВМРО-ДПМНЕ. Формацията, оглавявана от доскорошния премиер Никола Груевски, смята, че споразумението е вредно и че не зачита интересите на македонския народ, поради което няма да даде подкрепа за него. \n„Договор с България трябва да има, но еквивалентен в правата и задълженията, в който ще се спазват националните и държавни интереси на Република Македония”, подчертават хората на Груевски. \n„Оттеглянето от договора ще бъде израз на уважение към македонския народ. Докато в България се чества подписването, в Македония има недоволство и чувство на загуба - нещо, което видяхме и на тържествата на Илинден”, посочва ВМРО-ДПМНЕ. \nПремиерът Бойко Борисов и македонският му колега Зоран Заев подписаха във вторник в Скопие Договора за приятелство, добросъседство и сътрудничество между България и Република Македония. Няколко часа по-късно Борисов се е видял и с Груевски. Както е известно ГЕРБ и ВМРО-ДПМНЕ са от едно политическо европейско семейство - ЕНП.\n", "date": "2017.08.03", "title": "Прехвърчаха нови искри в Македония след историческия договор с България!"}
{"url": "https://www.blitz.bg/vsyaka-nedelya/statii/prvo-v-blits-nay-novata-statiya-na-kevork-kevorkyan-devizt-na-blgarskoto-predsedatelstvo_news533959.html", "text": "\n Обявиха девиза на Българското председателство на Съвета на ЕС: \n„Съединението прави силата“. \nОт фасадата на Парламента ни тази фраза звучи нелепо – дано да има по-голям късмет за нуждите на Председателството. \nЕто как я нарисува преди години гениалният Борис Димовски /за сборника с рисувани умотворения „Време да плачеш, време да се смееш“, 2003 година/. \n *** \nА „Опит за обединяване в една каруца“ може само да ни натъжи… \n*** \nДимовски ни казва и защо фразата „Съединението прави силата“ е обречена - няма как да е иначе с \"помпания въздух\"...  \nТой има и един афоризъм за напомпаните: \n„Но, господа, \nдо вчера бяхте изтривалки, \nа днес се правите на стенни килими… \n… \nА следващият афоризъм е послание към същите герои: \n„Защо мислиш, че твоите сълзи са бисери, \nа моите – солена вода?“ \n*** \n ДУМИ ЗА ДИМОВСКИ \nГлупости! – казва Гласът.  \nТой сякаш идва от отвъдното.  \nНо човекът се намира само на 6 метра, в дъното на студиото.  \nТой е вече напълно глух, никакви слушалки не могат да му помогнат.  \nДори и най-модерните, за които казват, че са използвани от МОСАД.  \nНо по някакъв необясним начин, репликата му се оказва съвсем точна. Димовски дори не гледа в екрана пред него.  \nЕдин кратък поглед – и той е наясно с човека, който сега говори в студиото. Една тънка, и по-скоро тъжна усмивка не слиза от лицето му.  \nПосле се залавя да рисува. \n… \nМежду 2002-а и 2005-а година Борис Димовски нарисува за предаването около 600 портрета.  \nНякои от тях са, без преувеличение, гениални.  \nЗатова винаги казвам, че „Всяка неделя” е едно велико приключение. \nА заради хора като Димовски, и нещо незаобиколимо. \nНяма начин да се обясни лекотата, с която той прозира в един човек.  \nКакто и удивителните тайни, които изхвърля от него.  \nНе съм срещал нещо, което да обясни гения му.  \nА ако някой се опита, вероятно ще се чуе онова „Глупости!”, вече наистина от отвъдното. \nМного пъти се обърквах от неговите портрети.  \nТрябваше да ги разчитам за броени секунди, преди края на всяко предаване.  \nА сетне и пет дни не ми стигаха, за да стигна до дъното им. \nЗа живота му няма смисъл да се говори.  \n... \nСамо един безпътен ум би помислил, че това е един несретен живот.  \nНищо подобно.  \nТой също беше гениален – заради смелостта, с които преживя безкрай изпитания, между които и загубата на две от своите деца.  \nЖивотът му беше пример за лична гордост. \n... \nДокато рисуваше за „Всяка неделя”, той оглушаваше все повече.  \nНо не се затваряше в себе си, както е обичайно.  \nРазговаряше с една необяснима ловкост, без да чува дори и една дума от онова, което му казваш.  \nИ разговорът беше напълно смислен.  \nОбяснението е просто – в края на краищата, думите преминават през образа на един човек.  \nА никой не можеше да разгадава един човешки образ по-добре от него. \nКоментарите му за персонажите във „Всяка неделя” бяха смразяващи. \nТой не изпускаше от устата си пламъци.  \nНо думите му бяха удивителни.  \nИ често – също гениални. \n /3 април 2007 година, „Приказки за телевизията“, в-к „Труд“/ \n*** \n  \n \n \n \n \n \n*Коментарът е публикуван във фейсбук страницата на Кеворк Кеворкян \n", "date": "2017.08.03", "title": "Първо в БЛИЦ! Най-новата статия на Кеворк Кеворкян: Девизът на българското председателство"}
{"url": "https://www.blitz.bg/obshtestvo/obrazovanie/shche-skochat-li-zaplatite-na-uchitelite_news533765.html", "text": "\n Заплатите на учителите ще обсъждат в Отрасловия съвет за тристранно сътрудничество. Министерството на образованието ще направи предложение за нови, по-високи, минимални възнаграждения.  \nИма вероятност да се предложат и форми на допълнително финансово стимулиране на преподавателите. Например за участие в екипите за съвместна работа на институциите, за обучение на деца с образователни дефицити и допълнително обучение по български в предучилищна възраст. \nПовишаваното на учителските заплати беше заложено като един от приоритетите в програмата на кабинета „Борисов 3”. \n \n", "date": "2017.08.03", "title": "Ще скочат ли заплатите на учителите?"}
{"url": "https://www.blitz.bg/politika/ekaterina-zakharieva-posochi-kakvo-shche-se-sluchi-v-turtsiya-ss-zadrzhanite-za-terorizm-blgarki_news533772.html", "text": "\n \"Следихме с г-н Борисов всичко за задържаните за тероризъм българки. Да, те все още са там. Ще се повдигне обвинение за прорекламиране на идеи на организация, която Турция смята за терористична.\" Това коментира министърът на външните работи Екатерина Захариева в ефира на бТВ. \n\"Семейството се е свързало с консулството моментално. Така разбрахме за случилото се. До момента следим всичко и поддържаме връзка с тях\", допълва още тя.  \n\"Моята информация е, че момичето няма досег с организацията. Приятелят й е имал. Той още е задържан. За такава дейност присъдата е от 1 до 5 години затвор, ако вината бъде доказана. Жените не са фигурирали в черния списък на Турция. Не знам чии имена са вътре. Не съм го виждала\", разказва Захариева. \n\"Веднага след подписването на споразумението с Македония започна изпълнението на част от текстовете. Години сме мечтали за това. „Зад договора стоят интереси за стабилност на Балканите. На първо място показваме, че българската политика може да решава проблемните със съседите си без посредници. На дела, а не на думи работим за стабилност. Спиране на антибългарската кампания, сближаване на гражданите, на бизнеса, на културата“, каза Захариева за ползите от това споразумение. \n \n", "date": "2017.08.03", "title": "Екатерина Захариева посочи какво ще се случи в Турция със задържаните за тероризъм българки"}
{"url": "https://www.blitz.bg/analizi-i-komentari/angel-dzhambazki-s-trevozhna-prognoza-za-opasni-konspiratsii-ot-sever-sreshchu-dogovora-s-makedoniya_news533773.html", "text": "Трябва да бъдат приложени нещата, които бяха договорени. Много обаче е важен факта, че има такъв договор. С този договор на практика получава инструменти да защитава българските граждани в Македония. Те са между 120 000 и 180 000. Това заяви евродепутатът Ангел Джамбазки в ефира на БНТ.\nДруго важно последствие от договора, по неговите думи, е да бъде прекратена провокативната практика на външните за Македония сили да се променя националността на български възрожденци и да се прави провокация спрямо българския народ. Те сами са написали какви са, уточни евродепутатът. \nИма опасност външните на Македония сили, които са предимно на север, да се опитат да направят провокация и да провалят ратификацията на договора, предупреди Джамбазки. ДПМН прави всичко възможно да няма договор. Тези сили са в Белград и тези, които подкрепят Белград, добави той. \n„Разумът направи най-големите отстъпки. Ние не делим нищо, ние сме един народ. Има хора, които се смятат за македонци, но това не е проблем. Проблем ще е ако българите не им се позволява да изразяват своето самосъзнание и този договор ще прекрати това”, каза още евродепутатът. \nТой остро подчерта, че представителите на идеята за македонско малцинство в България са „жалка картинка, те са пациенти на психиатрията, а другата половина - на МВР. Тези хора години наред водиха в Страсбург дела срещу България. С договора на това ще се сложи край”. \nНационалният ни интерес е Македония да стане максимално бързо страна членка на ЕС и границата да падне, каза още Джамбазки. \nЩо се отнася до икономиката Джамбазки посочи важността на транспортните коридори. По-специално коридор номер 8. Той трябва да свързва черноморското крайбрежие с албанското крайбрежие. Той ще се свърже с коридора, който в момента изграждат азиатските страни чрез грузинското пристанище Поти. Благодарение на това стоките от Иран и Китай може да стигат с две седмици по-бързо до Италия. Иран търси път към Европа и най-прекият път минава през България. \n„Имаме много ясен интерес Македония да бъде част от НАТО, за да не може чужди сили да взривяват в страната етнически конфликти. В наш интерес е да защитим нашата граница, българите в Македония, нашият просперитет”, каза още Джамбазки. \n \n", "date": "2017.08.03", "title": "Ангел Джамбазки с тревожна прогноза за опасни конспирации от север срещу договора с Македония"}
{"url": "https://www.blitz.bg/obshtestvo/plevneliev-se-izfuka-na-grba-na-borisov-toy-ima-tezhka-misiya-pishe-istoriya-unikalen-e-toy-prodlzhi-i-zavrshi-tova-koeto-az-zapochnakh_news533776.html", "text": "През моя мандат не посетих нито веднъж Македония и то съвсем умишлено. За да се реши един проблем, той трябва да се посочи. Аз бях този човек, който посочи проблема между България и Македония. По онова време в Македония се водеше жестока антибългарска кампания. Ако бях посетил Македония, това по никакъв начин нямаше да е от полза\nТова коментира предишният президент Плевнелиев пред камерата на бТВ. \n\"Забелязвам непознаване на Конституцията. Не бих препоръчал да се делегират толкова големи права на президента Радев. Президентът трябва да е отдалечен еднакво от всички власти\", каза още той. \n\"Когато ръководството на БНБ ме уведоми за случващото се в КТБ, аз бях сам, но поех отговорност. Бях единственият, който призова да се отворят досиетата. Стенограмите не ни решават проблема\", категоричен е Плевнелиев. \n\"Нагледахме се на обвинения, които паднаха. Притеснява ме, че досиетата на КТБ не се отворих. Успехът на правителството аз ще оценя по това, колко пари от откраднатите ще се върнат.\", констатира Плевнелиев. \n\"Чувам се и се виждам с Борисов. Той има тежка мисия. Пише история, уникален е, но се сблъсква с много проблеми. Той продължи и завърши това, което аз започнах.\", обясни той.\n", "date": "2017.08.03", "title": "Плевнелиев се изфука на гърба на Борисов: Той има тежка мисия. Пише история, уникален е! Той продължи и завърши това, което аз започнах"}
{"url": "https://www.blitz.bg/ikonomika/temenuzhka-petkova-khorata-da-bdat-spokoyni-za-tsenite-na-toka_news533786.html", "text": "В рамките на посещението в Македония бе подписан меморандум за сътрудничество в областта на природния газ, каза енергийният министър Теменужка Петкова по БНТ.\nКоментирайки документа, гостенката в студиото посочи: Това е сериозна крачка напред в двустранните отнемелия в областта на енергетиката и изграждане на евентуална газова връзка между двете страни. За Хъб \"Балкан\" Петкова посочи, че проектът е разработен в сътрудничество с Европейската комисия стои сериозно зад този проект. Подкрепата за проекта е безрезервна, каза тя. \nМинистърът допълни, че е получено официално писмо от ресорния комисар Мигел Канете. \"Наред с това има интерес от други наши партньори, които са заинтересовани от пренос на газ за и през България\", добави тя. За либерализацията на пазара на ток министърът в третото правителство на ГЕРБ припомни, че процесът бе отлаган с години. \"Българските граждани не трябва да се притесняват, защото това означава конкуренция и монополът на трите дружества ще падне\", категорична бе тя. \n \n", "date": "2017.08.03", "title": "Теменужка Петкова: Хората да бъдат спокойни за цените на тока"}
{"url": "https://www.blitz.bg/politika/rosen-petrov-blgariya-iska-dogovora-s-makedoniya-ot-18-godini_news533791.html", "text": "\n Бившият депутат Росен Петров определи подписването на договора за добросъседство с Македония като исторически момент. Той напомни в студиото на сутрешния блок на Нова телевизия, че България е искала подобен договор и 18 години е вървяла към него.  \nПетров припомни, че страната ни е воювала 4 пъти със Сърбия (Югославия), 3 пъти с Румъния, 2 пъти с Османската империя, 2 пъти с Черна гора, 3 пъти с Гърция, а единствената държава, с която не сме воювали, е Албания. \n\"Има много кръв, много мъка. И сякаш не можем да се отървем от това\", коментира още Росен Петров. \n \n", "date": "2017.08.03", "title": "Росен Петров: България иска договора с Македония от 18 години"}
{"url": "https://www.blitz.bg/politika/valeri-simeonov-ne-me-interesuvat-reaktsiite-na-romite-zakont-tryabva-da-se-spazva_news533859.html", "text": "\n Внасяме мерки, които ще бъдат реализирани във възможно най-кратки срокове. На първо място ще се предприемем със съдействието на общината да премахне част от незаконните постройки, които са върху бетонирана площадка над канала. Там никой няма право да строи. Това каза вицепремиерът Валери Симеонов по време на изказване след срещата с жители на Пловдив по повод проблемите с ромското население в квартал „Тодор Каблешков“, пише Novini.bg. \n„Ще се обърнем отново към общината да предприеме приемната на полицията на територията на този квартал да се предостави отново на органите на реда, за да се осигури постоянно полицейско присъствие“, добави Симеонов. „На трето място са мероприятията, свързани с опазването на обществения ред. Реакция незабавна на съответните служби за сигурност по отношение на възпрепятстването на движение по време на масови мероприятия. Такива празненства на открито са абсолютно забранени, не се издава разрешително за тях. Те ще бъдат санкционирани. На сигнали за силен шум ще се реагира своевременно, за да не нарушават обществения ред“, закани се Симеонов. \nТой уточни, че това са предварителни мерки и тепърва трябва да се съгласуват с общината. На въпрос дали ще има гневни реакции от страна на ромите, Валери Симеонов каза: „Въобще не ме интересуват реакциите. В България има закон и той трябва да се спазва от всички“, категоричен беше вицепремиерът. \n \n", "date": "2017.08.03", "title": "Валери Симеонов: Не ме интересуват реакциите на ромите, законът трябва да се спазва"}
{"url": "https://www.blitz.bg/ikonomika/galp-s-goreshcho-prouchvane-za-ikonomikata-i-politikata-v-navecherieto-na-100-te-dni-na-novoto-pravitelstvo_news533869.html", "text": "\n Песимизмът продължава да преобладава, но и оптимизмът си пробива път. Видим оптимизъм за икономиката и не толкова видим - за политиката. Това е картината на масовите нагласи в края на политическия сезон, в навечерието на 100-те дни на новото правителство. \n Икономическите възприятия на българите като цяло остават по-скоро негативни, но се движат в положителна посока – вероятно заради обективни икономически процеси, но и заради усещането за политическа предвидимост. По-спокойният летен сезон също оказва влияние. Индексът на очакванията за материалното положение на българите е в една от най-високите си точки от няколко години насам, а масовите очаквания за безработица – в най-ниска точка. Опасенията за скок на цените на основните стоки са разсеяни. \n В същото време възходящата тенденция на доверие във властта спира - след като няколко месеца имаше положителна инерция в популярността на правителството и парламента. Парламентът все пак остава със сравнително по-високи нива на доверие на фона на предишни години, макар по традиция недоверието да преобладава решително. Явно традиционният кредит на доверие за началото на всеки нов мандатвече отстъпва място на рутинната по-отрицателна картина на нагласите, а и скандалите от последните седмици оказват своето влияние. \n Това са част от изводите от традиционното ежемесечно изследване Политически и икономически индекс на Галъп интернешънъл - независимо от външно финансиране. Изследването е проведено между 6 и 13 юли сред 765 души в цялата страна чрез пряко интервю по метода \"лице в лице\".                  \n                 Масови възприятия за икономиката \n Индексът на очакванията за материалното положение е традиционен индикатор на „Галъп интернешънъл“, който се изчислява на базата на отговорите на въпроса „Какво очаквате да бъде материалното положение на Вашето семейство през следващите 12 месеца?“. Индексът заема стойности от  + 1 до -1. Негативизмът традиционно преобладава, затова и индексът е с минусови стойности. В последните месеци обаче негативизмът в известна степен се разсейва. \n В последните години индексът е достигал една от най-високите си точки в зрялата фаза на първия мандат на Борисов (-0.21). Дъното на този индекс за последните години пък е в края на първия мандат на Борисов (-0.87). Амплитудите по онова време се дължат на по-голямата политическа динамика и по-ярките проблеми в онзи период. След края на първия мандат на Борисов и протестите последва успокояване, което достигна връх в лятото на 2013 г. със стойности на индекса от - 0.09, което е и рекорд в последните години. Това е по времето на мандата „Орешарски“. Нестабилността след падането на кабинета „Орешарски“ води и до по-ниски стойности на индекса, но с началото на втория мандат „Борисов“ идва и постепенно възстановяване, за да се стигне до днешната стойност от -0.12. \n \n В началото на април имаше скок в очакванията за повишаване на цените на основните стоки – тогава се появи анонсът, че цените на комунални услуги ще се повишават. През летния сезон обаче има успокояване в това отношение.  През лятото усещането на 62% от българите е, че цените ще нарастват в следващите 2-3 месеца. 23% смятат, че ще останат същите, а 2% - че ще намаляват. Само преди три месеца обаче 78% очакваха ръст в цените, а само 13% смятаха, че те ще се запазят на същите нива.   \n \n По традиция (а и според пазарната логика) винаги се очаква по-скоро повишаване на цените. В данните личи и прякото влияние на политическия процес. Така например, в лятото на 2009 г. очакванията за ръст на цените отчетливо намаляват – това е свързано с натрупването на сериозни надежди при смяната на правителството „Станишев“ с първото правителство на Борисов. Късната фаза на тогавашния мандат на Борисов обаче е белязана от натрупване на негативни очаквания, които после отново се разсейват със смяната на властта и т.н. \n Въобще, смените във властта водят и до повишаване на позитивните оценки и очаквания – както по отношение на политиката, така и по отношение на икономиката, личните финанси и свързаните въпроси. Тези начални кредити на доверие постепенно се изчерпват в хода на мандата. \n Материалните очаквания и оценки на българите се влияят от икономиката, но личи и ясно влияние на политическата динамика. Това се вижда и в цялостните очаквания за икономиката на страната. В края на мандатите обикновено се натрупват отрицателни оценки – например в края на мандата „Станишев“, в края на първия мандат на Борисов и т.н. \n \n Сега негативните очаквания за икономиката на страната остават чувствителни, но като цяло негативизмът спада в последните години  – от 47% преди две години до 28% сега очакват влошаване на общото икономическо положение на страната. 39% очакват положението да остане същото, а 15% - да се подобри.  Сега сме в една от фазите на най-нисък песимизъм за икономиката в последното десетилетие.    \n Спадат и очакванията за безработица.  През юли 41% очакват тя да остане същата, 26% - да расте, а 11% да намалява. Тези 26% са най-ниската стойност на очаквания за безработица в последните няколко години. През 2010 г. този дял беше 77%, през 2011 г. – 58%, през 2015 г. – 43% и т.н.  \n \n Доверие във властта \n В сравнение с предходните месеци, където ясно личеше околоизборната положителна инерция, сега стойностите на доверие във властта влизат в нормално, т.е. по-негативно русло. Вероятно, множеството скандали, споходили управляващите през изминалите месеци, допринасят за по-лошите оценки. Въпреки всичко оценките за парламента остават в малко по-високи стойности в сравнение с предходните години. \n Доверието в парламента към юли е 24%, след като месец по-рано бе достигнало до 28%.  Такива стойности за последно са регистрирани през 2010 г.  Недоверието също е в по-ниски от обичайните стойности - в този месец е 67%, а в предишния бе дори 61%, след като в последните няколко години рядко е било под 70%. \n Идните месеци ще покажат дали не става дума единствено за конюнктурно повишаване на доверието. Наличието на ярка опозиция мобилизира и „лагера“ на привържениците на управляващите. Това е и едно от обстоятелствата, които правят възможно парламентът да отбелязва по-благоприятни стойности, дори и при наличието на постоянни скандали. \n Доверието в правителството е 32%, недоверието е 59%.  Месец по-рано доверието бе по-високо. И тук традиционната за всяка власт положителна тенденция около изборите е изместена от нов етап, в който масовото мнение вече няма да оценява просто факта, че се е съставило правителство, а ще оценява как то се справя. \n \n \n \n", "date": "2017.08.03", "title": "\"Галъп\" с горещо проучване за икономиката и политиката в навечерието на 100-те дни на новото правителство"}
{"url": "https://www.blitz.bg/politika/bsp-predlaga-svoy-proekt-za-byudzhet-za-dogodina_news533870.html", "text": "Обсъждането на предложенията на БСП за бюджет 2018 започна днес със среща на председателя на левицата Корнелия Нинова и зам.-председателя на парламентарната група Жельо Бойчев с ръководството на КТ „Подкрепа”.\n„В бюджета за 2018 г. залагаме приоритетно доходи, образование и сигурност”, заяви Нинова. Двете страни се обединиха около необходимостта от увеличение на минималната работна заплата, преизчисляване на всички пенсии и намаляване на ДДС на детски стоки. Обсъдени бяха още: механизмът за формиране на минималната работна заплата, осигурителните прагове, права на работници, повишаване на цени на вода, ток, акцизи и последиците от това върху домакинствата. \nПодчертана бе и нуждата от възстановяване на тристранния диалог, след прекъсването му с изказването на вицепремиера Симеонов за отпадане на класа за прослужено време. Припомняме, че БСП изрази категорично мнение против тази идея. \nВчера в централата на партията се проведе среща с дребни земеделски производители, които изразиха становище, че в момента субсидиите се получават само от големите в бранша и изразиха подкрепа за промените, които левицата ще внесе за 2018 г. „Обещали сме в предизборната си програма промяна в начина на подпомагане на сектора с приоритет дребни производители на месо, мляко, плодове и зеленчуци. Ще изпълним това наше обещание”, заяви Нинова. \nРазговорите за предлаганите от БСП промени ще продължат през септември със стартирането на новия политически сезон. Такива срещи ще бъдат проведени с екип на БАН, директори на болници и училища, земеделски производители, КНСБ, браншови организации, пенсионерски организации и организации на хора с увреждания.  \n \n", "date": "2017.08.03", "title": "БСП предлага свой проект за бюджет за догодина"}
{"url": "https://www.blitz.bg/politika/vazhno-eto-kakvo-svrshi-pravitelstvoto-dosega_news533895.html", "text": "\n От встъпването си в длъжност до края на първата пленарна сесия на Народното събрание правителството е внесло за разглеждане в парламента 17 законопроекта. От тях 12 са приети окончателно, което е повече от половината от всички приети от 44-ото НС закони (общо 19). \nСред одобрените от народните представители проекти на Министерския съвет са Законът за изменение на Закона за бюджета на държавното обществено осигуряване за 2017 г., с който минималната пенсия за осигурителен стаж и възраст се увеличава на 180 лв. от 1 юли и на 200 лв. от 1 октомври; ратификацията на Рамковото споразумение за заем между Банката за развитие на Съвета на Европа и България, който ще подпомогне усвояването на средствата от европейските структурни и инвестиционни фондове през настоящия програмен период; Законът за изменение на Закона за отбраната и въоръжените сили на Република България, с който се изравняват правата на мъжете и жените военнослужещи да ползват родителски отпуск; Законът за изменение и допълнение на Данъчно-осигурителния процесуален кодекс, с който се въвеждат нови мерки в борбата срещу укриването на данъците, и др. \nОстаналите пет законопроекта са на различен етап на разглеждане от Народното събрание. \nТова са проектите на закон за държавните помощи, на закон за ратифициране на Меморандума за изпълнение на Програма за трансгранично сътрудничество ИНТЕРРЕГ - ИПП България - Сърбия, ЗИД на Закона за местните данъци и такси, ЗИД на Кодекса за социално осигуряване и законопроектът за ратифициране на Спогодбата за социална сигурност между Република България и Кралство Мароко. \n \n", "date": "2017.08.03", "title": "Важно! Ето какво свърши правителството досега"}
{"url": "https://www.blitz.bg/politika/grantadzhiite-isteryasakha-iskat-prezidentsko-veto-vrkhu-2-zakona_news533912.html", "text": "Налагане на вето върху два приети от НС във връзка със съдебната реформа законопроекта, поискаха от президента Румен Радев в изблик на истерия, захранваните от грантове маргинални партии и НПО-та, гравитиращи около съдебната система. На помпания от чужди пари Съюз на съдиите взе да приглася формацията на куклата на конци на куп бизнесмени и политици с обвинения за далавери от прокуратурата Христо Иванов „Да(й), България“, псевдоеколозите, нарекли сами себе си „Зелените“, както и отрочето на Иван Костов ДСБ, ДЕОС и БЗНС.\nКъм оформения от партиите на Иванов и Командира хор на олигархията, с искане за вето върху промените в ЗСВ и НПК се присъединиха и осем сдружения с не дотам добра репутация, начело с протестърите на повикване от „Правосъдие за всеки“, пише \"Монитор\".  \nОчевидно притеснени от търсенето на отговорност от „близки“ магистрати също с не дотам добър имидж, грантаджиите например атакуват новата разпоредба в ЗСВ, свързана с отстраняване от длъжност на съдия при привличането му като обвиняем за тежко умишлено престъпление. Мотивът е повече от „впечатляващ“-така магистратите се третирали по-тежко от държавните служители и се компроментирала независимостта на Темида. \nНе по-малко скандално е и искането за вето върху изискването за подаване на декларации от магистратите за членство в организации, като аргументът отново е меко казано „впечатляващ“-това щяло да доведе до демотивация за участието им в сдружения. \nСъвсем очаквано лакеите на обслужващия кръга на „Агнешките главички“ шеф на ВКС Лозан Панов атакуват и гласуваните от депутатите промени в НПК, предвиждащи делата за корупция да се гледат само от Спецсъда, като с преместването им от СГС на практика се ограничава влиянието на авера му Калоян Топалов, който оглавява Градския съд. Изложените пред Радев аргументи в този случай пък са, че съдиите в СГС имали натрупан опит с такива дела, докато за тези в Спецсъда не било ясно. \n \n", "date": "2017.08.03", "title": "Грантаджиите истерясаха, искат президентско вето върху 2 закона"}
{"url": "https://www.blitz.bg/politika/akad-georgi-markov-kak-shche-delim-istoriyata-ss-skopie-kato-na-zhenskiya-pazar_news533916.html", "text": "Историкът акад. Георги Марков коментира Договора за добросъседство с Македония и и заложената в него клауза съвместна комисия от историци да изглади спорните моменти в миналото.\n \n Заев го рече – да оставим историята на историците, но аз неговите скопски историци добре ги познавам. Историята е наука – историята изисква факти, анализ и синтез \n Дори си го представям как ще стане – ще ни черпят по едно кафе в Министерския съвет, ще ни поставят срок и ще си гледат часовниците! Политиците много обичат да работят със срокове. \n В Македония създадоха нация, но им трябва национална история, национални герои. И се получава като на Женския пазар – я, ни дайте Сандански, но си вземете, например, Иван Михайлов! \n Само царят ни пожали нас, историците! И при БСП, и при СДС имаше пренаписване на учебниците. Симеон II прояви историческо мислене \n Отричането на македонизма в България не е от 1989 г. А от 1963 г.! През 80-те Живков непрекъснато говори за български национален дух, затова върна лъва на Паметника на Незнайния войн, който беше изхвърлен през 1946 г. \n Откъде накъде Груевски ще си нарича организацията ВМРО? Преди организацията да се нарече \"Вътрешно македоно-одринска революционна организация\", тя се нарича Български македоно-одрински клубове! Има документ! Е, добре, ще се съберем историците, ще извадим този документ и какво? Отсреща Чепреганов ще каже – ние този документ няма да го признаем! Източник: \"Епицентър\" \n", "date": "2017.08.03", "title": "Акад. Георги Марков: Как ще делим историята със Скопие?! Като на Женския пазар?"}
{"url": "https://www.blitz.bg/razvlechenie/zhenata-s-nay-golemite-grdi-v-evropa-pozira-v-cherven-banski-za-da-pokazhe-che-snimkivideo_news533848.html", "text": "Бивша стюардеса, която има най-големите гърди в Европа, очевидно е намерила ново поприще, като спасителка на плажа. 28-годишната Мартина Биг, която е родом от Германия, бе видяна на плажа Винъс в Лос Анджелис да наглежда морските вълни, облечена като персонаж от култовия сериал спасители на плажа.\nОгромните ѝ гърди, за които тя е похарчила 65 000 долара, засенчват дори и тези на Памела Андерсън. \nБившата блондинка се е решила на радикална промяна – да се направи черна с помощта на меланинови инжекции и редовна употреба на соларима на макс.\n \nТя твърди, че „няма да се преструва на черно момиче”, а иска да бъде виждана като „уникално и екзотично Барби”. „Като дете се възхищавах на Памела Андерсън в сериала \"Спасители на плажа\". Повечето си мислят, че спасителките са руси и с бяла кожа. Мисля, че снимките за сравнение показват, че сега, в качеството си на черно момиче, аз също съм красива спасителка”, казва тя. \nБлагодарение на новата медицинска процедура в САЩ, белокожата и руска бивша стюардеса се превърна в афроамериканка. \nНейният дългогодишен приятел, пилотът Майкъл, също се подлага на процедурата, за да стане черен. Превод и редакция: БЛИЦ \n \n   \n \n \n \n", "date": "2017.08.03", "title": "Жената с най-големите гърди в Европа позира в червен бански, за да покаже, че... (СНИМКИ/ВИДЕО)"}
{"url": "https://www.blitz.bg/svyat/silno-zemetresenie-udari-tokio_news533789.html", "text": "\n Земетресение с магнитуд 4,5 по Рихтер удари в района на Токио, няма предупреждение за цунами, съобщава японската Метеорологична агенция, цитирана от Ройтерс. \nЗеметресението бе съсредоточено в префектура Ибараки, североизточно от Токио, според агенцията. \nЯпония е една от най-сеизмично активните райони в света, представляваща около 20% от световните земетресения с магнитуд 6 или повече.\n", "date": "2017.08.03", "title": "Силно земетресение удари Токио"}
