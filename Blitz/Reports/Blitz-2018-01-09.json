{"url": "https://www.blitz.bg/svyat/v-sashch-zamrznakha-i-aligatorite-snimkivideo_news570279.html", "text": "В американския щат Северна Каролина заедно с водата замръзнаха и ... алигаторите. Това става ясно от видео, публикувано във Фейсбук страницата на Shallotte River Swamp Park.\nНа разпространените кадри се вижда замръзналата повърхност на езерото, от която стърчат муцуните на хищните влечуги. \nСлужители от парка твърдят, че алигаторите инстинктивно усещат кога водата ще замръзне, изкарват муцуната си на повърхността изпадат в състояние, подобно на зимен сън в  очакване температурите да се покачат и водата да се размрази. \nПод видеото, което за отрицателно време се превърна в хит в мрежата,  интернет потребителите живо се интересуват ще реагират ли влечугите, ако някой премине покрай тях. На което специалистите от парка отговарят, че по-скоро не биха реагирали, тъй като съхраняват енергия, за да поддържат температурата на тялото си. Превод: БЛИЦ \n \n", "date": "2018.01.09", "title": "В САЩ замръзнаха и алигаторите (СНИМКИ/ВИДЕО)"}
{"url": "https://www.blitz.bg/svyat/kndr-s-plasheshcho-utochnenie-orzhiyata-ni-sa-nasocheni-samo-km-sashch_news570228.html", "text": "\n Обсъждането на севернокорейската ядрена програма и на оръжейния ѝ арсенал, който е насочен единствено към САЩ, ще повлияе отрицателно на отношенията между двете Кореи. Това заяви председателят на севернокорейската делегация по време  .  \nТой е добавил, че цел на оръжията на Северна Корея е единствено САЩ, а не Южна Корея, Китай или Русия, уточнява  . \n\"Ядрената програма на Пхенян не е въпрос между Северна и Южна Корея\", казал още председателят на севернокорейската делегация.  \n \n", "date": "2018.01.09", "title": "КНДР с плашещо уточнение: Оръжията ни са насочени само към... САЩ"}
{"url": "https://www.blitz.bg/stsena/chestito-guinet-poltrou-i-falchk-minavat-pod-venchiloto_news570174.html", "text": "Гуинет Полтроу реши отново да се омъжи. Избранникът на холивудската звезда е режисьорът Брад Фалчък, предаде Fox News.\nТяхната афера започна преди две години, след като работиха заедно една година в сериал. Известният режисьор призна, че Гуинет е любовта на живота му. \nГодежът между Полтроу и Фалчък се съобщава в специален брой на списанието актрисата. На корицата имаше официална обща снимка. \nТова признанието феновете чакат последните шест месеца, защото Фалчък отправи официално предложение към Полтроу още през лятото, но отговорът й стана известен едва сега. Превод: БЛИЦ \n", "date": "2018.01.09", "title": "Честито! Гуинет Полтроу и Фалчък минават под венчилото"}
{"url": "https://www.blitz.bg/svyat/the-guardian-sobshchi-koshmarna-novina-za-okolo-13-khilyadi-turisti_news570243.html", "text": "\n Около 13 хиляди туристи са блокирани вече втори ден в швейцарския курорт Цермат заради обилните снеговалежи. Това съобщава британският вестник Guardian.  \nВ официалната интернет страница на курорта се казва, че „в момента не е възможно да се влезе или излезе от Цермат“, като всички скиорски писти и лифтове остават затворени. Посетителите са помолени да останат в къщите си, съществува и риск от лавини. \nЕлектричеството към момента е възстановено след по-ранните аварии, предизвикани от снега. \nВ туристическото село, разположено недалеч от връх Матерхорн обикновено живеят около 5,500 души, като 13 хиляди е капацитетът, който курортът може да поеме. Към момента всичко е спокойно и няма паника сред посетителите, съобщиха местните власти.  \nОчаква се нова информация по-късно във вторник, уточнява Фокус. \n \n", "date": "2018.01.09", "title": "The Guardian съобщи кошмарна новина за около 13 хиляди туристи"}
{"url": "https://www.blitz.bg/stsena/katrin-denov-i-100-prochuti-frantsuzoyki-se-oplchikha-na-kholivudskite-frtsli-seeshchi-omraza-sreshchu-mzhete_news570232.html", "text": "\n Група жени, сред които актрисата Катрин Деньов, публикуваха свое изявление във Франция, за да се противопоставят на кампанията за разобличаване, лансирана след обвиненията срещу Харви Уайнстийн в сексуален тормоз и насилие, и да защитят правото на мъжете да досаждат на жените, предаде Франс прес.  \n\"Насилието е престъпление. Настойчивите и неумели сексуални аванси обаче не са престъпление, нито галантното поведение - мачистка агресия\", са написали във в. \"Монд\" около 100 актриси, писателки, изследователки и журналистки, за да отхвърлят \"пуританството\", появило се след първите обвинения в сексуален тормоз и насилие срещу влиятелния холивудски продуцент. \nСпоред тях, \"макар да е налице осъзнаване на извършваното над жени сексуално насилие, говоренето по този въпрос днес има противоположен ефект - карат ни изберем правилния тон за разговор, да не споменаваме неща, които дразнят, а онези, които отказват да се съобразят с тези изисквания, са смятани за предателки и съучастнички.\" \nКато жени не се идентифицираме с този феминизъм, който излиза извън рамките на злоупотребата с власт и приема образа на омраза към мъжете и сексуалността, допълват подписалите текста.\n", "date": "2018.01.09", "title": "Катрин Деньов и 100 прочути французойки се опълчиха на холивудските фръцли, сеещи омраза срещу мъжете"}
{"url": "https://www.blitz.bg/foto/tezi-detski-snimki-na-keyt-midltn-shche-vi-umilyat_news570195.html", "text": "\n Усмихнати детски снимки на херцогинята на Кеймбридж „превзеха“ социалните мрежи, ден след като бяха публикувани фотоси на сладката принцеса Шарлот, която започна да посещава детска градина. \n \n \n \nКадрите представят Кейт Мидълтън като усмихнато, енергично и чаровно дете. На една от снимките тя позира със сестра си като шаферки. Двете се облечени с красиви рокли, а на главите си носят венци от цветя. Кейт жизнерадостно се усмихва, а Пипа е свъсила вежди. \nДруг кадър пък показва  херцогинята като ученичка , а усмивката отново не слиза от лицето й.\n \nВ мрежата усилено циркулира и  снимка на Кейт, съпоставена с тази на дъщеричката й Шарлот .\n \nИ двете малки госпожици, които се усмихват от кадрите, изглеждат изключително  сладки и любопитни , категорични са потребителите в социалните мрежи. \n \n", "date": "2018.01.09", "title": "Тези детски СНИМКИ на Кейт Мидълтън ще ви умилят"}
{"url": "https://www.blitz.bg/svyat/krupna-aktsiya-sreshchu-italianskata-mafiya-zadrzhani-sa-blizo-200-dushi_news570220.html", "text": "\n Голяма акция срещу италианската мафия. Разбит е един от големите кланове в южната част на страната. Конфискувани са около 50 милиона евро.   \nКарабинерите са задържали близо 200 души. Те са свързани с две от големите фамилии - Фарао и Марикола. \nБизнесът им е свързан с винопроизводство, хранителни стоки, събиране на боклук и погребални услуги. Установени са техни връзки и с държавни служители, които са заподозрени в корупция, уточнява bTV. \n  \nОперацията се е провела и на територията на Германия, където са арестувани други 11 души заради рекет и пране на пари.\n", "date": "2018.01.09", "title": "Крупна акция срещу италианската мафия - задържани са близо 200 души"}
{"url": "https://www.blitz.bg/svyat/pokazakha-snimka-na-bombata-s-koyato-dmitriy-izvrshi-atentata-v-sankt-peterburg_news570248.html", "text": "В световните медии се появи снимка на бомбата, която бе взривена в края на месец декември миналата година в супермаркет в Санкт Петербург. Заради терористичния акт бе задържан 35-годишния Дмитрий Лукянов.\nНа кадъра ясно се виждат болтовете, залепени по бомбата. Сайтът 47news.ru публикува и заплашителното послание на атентатора. В бележката той е допуснал много граматични грешки, а съдържанието й свидетелства, че мъжът е бил в неадекватно състояние. \nПрипомняме, че предполагаемият извършител на бомбения атентат в супермаркет \"Перекресток\" в Санкт Петербург бе задържан на 30 декември. 35-годишният мъж с националистични възгледи, причисляващ се към окултното движение New Age, се води на отчет в психиатричен диспансер, зад гърба си има присъда за наркотици. \nЕксплозията в магазина стана на 27 декември. При нея пострадаха 18 души. Превод: БЛИЦ \n", "date": "2018.01.09", "title": "Показаха СНИМКА на бомбата, с която Дмитрий извърши атентата в Санкт Петербург"}
{"url": "https://www.blitz.bg/layfstayl/skorost/hyundai-zabi-vsichki-s-tozi-krosouvr-na-vodorod_news570183.html", "text": "Корейският производител Hyundai Motor Company официално представи новия си кросоувър на водородни клетки, който се казва Hyundai Nexo. Премиерата на модела се състоя по време на изложбата за потребителска електроника CES в Лас Вегас, пише Ауто медия бг.\nВ компанията определят Nexo като \"технологичен флагман, който ще играе важна роля в плановете на Hyundai за внедравянето на 18 екологични автомобила на световните пазари до 2025 г\". Продажбите му ще стартират до края на годината. \nАвтомобилът е оборудван с най-модерни системи за помощ на водача, включващи камери за кръгов обзор, разположени от всички страни на автомобила. Те показват картина от областите, които са извън обсега на традиционните огледала, като тя се излъчва директно на екран в салона. \nОсвен това всъдеходът Hyundai Nexo става първият модел на корейската марка със система за автоматично настройване на кормилното управление така, че то да поддържа лентата на движение. \nДруга особеност е функцията Highway Driving Assist, използваща датчици и данни от навигацията за автоматична настройка на скоростта. В оборудването на водородния кросоувър влиза и система Remote Smart Parking Assist, помагаща паркирането на автомобила. \n", "date": "2018.01.09", "title": "Hyundai заби всички с този кросоувър на водород"}
{"url": "https://www.blitz.bg/svyat/takv-seir-ne-ste-vizhdali-eto-gi-nay-epichnite-provali-v-kukhnyata-snimki_news570100.html", "text": "Нека признаем: не всеки от нас има брилянтните си моменти в кухнята. Но също така, някои провали са толкова зрелищни, че нямаме право да ги държим само за себе си. И когато фиаското е епично - можем да направим само едно: да го споделим на целия свят.\n Като например тази торта за рожден ден: \n  \n \n", "date": "2018.01.09", "title": "Такъв сеир не сте виждали! Ето ги най-епичните провали в кухнята (СНИМКИ)"}
{"url": "https://www.blitz.bg/lyubopitno/shashma-golyama-veriga-pusna-za-vegani-spetsialna-bezmesna-przhola-na-kosmicheska-tsena_news570111.html", "text": "Помните ли, когато Balenciaga продаваше фалшива хартиена торбичка за 870 британски лири? А ASOS продаваше гащите на стария ви дядо за гащеризон? А когато Starbucks се опита да пробута гуакамоле като „органичен сос от авокадо“? Хубави времена за големите корпорации!\nСега британската верига Marks and Spencer пусна в продажба „пържола от карфиол“, пише в. \"Метро\". \nКакво точно представлява кулинарното изкушение?  \nПросто карфиол, срязан на две, но леко поръсен с лимонов сок. При това „деликатесът“ се продава за почти двойно, за колкото върви кило от зеленчука. Пържолата се харчи за 2 британски лири парчето, а причината е: става дума за пържола. \n \n \n \nПродуктът е част от серията „Зеленчуково“ на магазина. Първа за голямата измама аларма вдигна будната британка Рейчъл Кларк. „Marks and Spencer продават парчета карфиол за „карфиолени пържоли“. Увити са в хубав найлон. Струват две британски лири, обичайно вървят по 2,5. Килограм карфиол на пазара върви по 69 пенса килото“, написа тя в Туитър. Превод и редакция: БЛИЦ \n \n", "date": "2018.01.09", "title": "Шашма! Голяма верига пусна за вегани специална безмесна пържола на космическа цена"}
{"url": "https://www.blitz.bg/svyat/srbiya-i-republika-srbska-shche-priemat-deklaratsiya-za-zapazvane-na-srbskata-natsiya_news570168.html", "text": "Разработен е проект за съвместна декларация на Република Сръбска и Сърбия за запазване на сръбската нация, съобщи EADaily. Това заявил президентският секретар Никола Селакович. Според него, текстът на декларацията цели запазване на сръбската идентичност, език и писменост на кирилица.\nСелакович заявил по сръбската телевизия РТС, че се надява декларацията няма да остане само на хартия и препоръчал на критиците на документа да изчакат с упреците си, докато не се запознаят с нейното съдържание. \n  \nСърбия и Република Сръбска  взеха решение за разработване на тази декларация през последния септември. \n  \nТогава президентът Александър Вучич отбеляза, че основна задача на декларацията е защита на правата, свързани със запазване на идентичността на сръбския народ. Както беше заявено, в декларацията ще бъде защитено правото на употреба на сръбски език и кирилицата, изучаването на сръбска история, запазване на сръбското наследство, каквото е останало от националната география и работата на медиите на сръбски език. \n  Превод и редакция: БЛИЦ \n \n", "date": "2018.01.09", "title": "Сърбия и Република Сръбска ще приемат декларация за запазване на сръбската нация"}
{"url": "https://www.blitz.bg/lyubopitno/svetovna-meditsinska-senzatsiya-yaponski-astronavt-razkaza-ot-kosmosa-kakvo-mu-se-sluchva-v-momenta-na-borda-na-mks_news570097.html", "text": "Японският астронавт Норисиге Канаи съобщи, че за три седмици престой на Международната космическа станция той е пораснал с цели девет сантиметра. Това съобщи самият той в профила си в Туитър.\n„Имам важно съобщение. Преминах медицинските изследвания с измерване на физическите параметри. Оказа се, че ръстът ми се е увеличил с цели девет сантиметра. Толкова съм пораснал за три седмици“, пише Канаи. Канаи е роден на 5 декември 1976 година.  \nАстронавтът добавя, че такова нещо не му се е случвало от училищните му години. „Сега ще трябва да се притеснявам, дали ще мога да се побера в седалката на кораба „Съюз““, шегува се още той.   \nНовината на Норисиге Канаи бе коментирана и от Японската агенция за аерокосмически изследвания (JAXA). Оттам поясниха, че човек пораства с 1-2 сантиметра в космоса поради липсата на гравитация. \nРуският космонавт Антон Шкаплеров, американският астронавт Скот Тингли и японският астронавт Норисиге Канаи пристигнаха на борда на МКС на МКС 19 декември 2017 година. На космонавтите им предстои работа с товарния кораб „Прогрес МС“, Dragon и Cygnus. Те също ще проведат 51 научни експеримента на борда на станцията.  ", "date": "2018.01.09", "title": "Световна медицинска сензация: Японски астронавт разказа от космоса какво му се случва в момента на борда на МКС"}
{"url": "https://www.blitz.bg/svyat/bela-torn-s-uzhasyavashcha-izpoved-bila-nasilvana-ot-nay-ranno-detstvo_news570169.html", "text": "Звездата на \"Дисни\" Бела Торн написа в своя Instagram, че е била тормозена, когато е била дете. Според актрисата това се е случва откакто се помни до 14-годишната й възраст. Това предаде DailyMail.\n\"Тогава най-накрая намерих силата да заключа вратата си вечер и да седя до нея през цялата проклета нощ\", каза Торн. \nБащата на Торн умира трагично при автомобилна катастрофа, когато тя е на 9 години. Превод: БЛИЦ \n \n", "date": "2018.01.09", "title": "Бела Торн с ужасяваща изповед! Била насилвана от най-ранно детство"}
{"url": "https://www.blitz.bg/intsidenti/pozhari/ogneni-topki-ozarikha-nebeto-nad-london-snimki_news570163.html", "text": "\n Голям пожар в Лондон озари небето над британската столица с “огнени топки”, информират от “Метро”. Инцидент е опожарил фабрика за бои, а в борбата с огъня са се включили близо 100 пожарникари. \n Фабриката се намира на Waterloo Road, Staples Corner и е напълно унищожена. \n Засега няма данни за жертви на огнената стихия. От пожарната и полицията обаче предупреждават, че случката може да даде отражение върху транспорта в околността, като вече няколко линии на метрото бяха затворени. Така че проверете транспорта си, преди да тръгнете на път тази сутрин. \n \n", "date": "2018.01.09", "title": "Огнени топки озариха небето над Лондон (СНИМКИ)"}
{"url": "https://www.blitz.bg/lyubopitno/zloveshch-mototsiklet-samostoyatelno-ptuva-iz-magistrala-video_news570144.html", "text": "„Призрачният ездач“ бе заснет на видео в Малайзия. Става дума за зловещ мотоциклет, който сам се е движил по магистрала, при това посред нощ. При това всички са останали с впечатлението, че зад кормилото на моторното превозно средство седи невидим мотоциклетист.\nНа клип може да се види как загадъчният мотор пътува на заден план по пътя. Клипът бързо набра огромна популярност в интернет, привличайки вниманието както на обикновените потребители, така и на изследователите на свръхестествени явления, пише Езорейтер.   \nСпециалистите в областта на паранормалното не прибързаха с изводите, но смятат, че съвсем спокойно може да става дума за мистика. На историята са известни немалко случаи, когато зли сили са обладавали транспортни средства, започвайки от каруци и приключвайки със самолети.   \nНе е изключено мотоциклетът да се е движил по инерция или неговият водач да е бил увиснал от едната му страна, за да не попадне в обектива на камерата.  \nСпоред друга версия водачът на мотора може да е починал внезапно, примерно  от спиране на сърцето, и физическото му тяло да е паднало на земята, но духът да не е забелязал това и да е продължил напред по пътя си.   Превод и редакция: БЛИЦ   \n", "date": "2018.01.09", "title": "Зловещ мотоциклет самостоятелно пътува из магистрала (ВИДЕО)"}
{"url": "https://www.blitz.bg/layfstayl/skorost/bitka-na-zhivot-i-smrt-niva-sreshchu-quattro-video_news570145.html", "text": "На сняг изборът между доказан офроудър и стар спортен седан с мизерен клиренс изглежда предрешен. Въпреки това от YouTube-канала asTUBE са решили да проверят шансовете на Audi S6 (C5) в дърпане на въже срещу Lada Niva, пише Факти бг.\n 1 800-килограмовият немец има 4.2-литров V8 с 340 к.с. и 420 Нм, срещу които руската класика може да противопостави прочутата си проходимост, но едва 80 кончета. \n \n", "date": "2018.01.09", "title": "Битка на живот и смърт! Niva срещу quattro (ВИДЕО)"}
{"url": "https://www.blitz.bg/svyat/stava-napecheno-izrael-nanese-vzdushen-udar-po-predgradie-na-damask-vzrivena-e-voenna-baza_news570127.html", "text": "Сирийската армия обвини армията на Израел в нанасянето на ракетни и авиационни удари по складове с оръжия в сирийска военна база в предградие на Дамакс.  Командването на Сирийската арабска армия заяви, че самолети на ВВС на Израел са нанесли удари по военна база в района Ал Катифа, разположена на 13 километъра източно от Дамаска.\nСирийските военни също заявиха, че ВВС на страната са свалили един от израелските самолети.  \nИзданието The Jerusalem Post отбеляазва, че според изявлението на сирийската страна, Израел освен нанасянето на авиоудара е използвал и ракети клас „земя-земя“.    \nКъм момента властите на Израел не коментират ударите в Сирия.     Превод и редакция: БЛИЦ \n \n", "date": "2018.01.09", "title": "Става напечено! Израел нанесе въздушен удар по предградие на Дамаск, взривена е военна база"}
{"url": "https://www.blitz.bg/lyubopitno/nauka-i-tekhnologii/chudo-na-tekhnikata-bomba-bez-dvigatel-leti-do-30-kilometra-video_news570027.html", "text": "Pravda.Ru съобщи, че според изявление на генералния директор на руския концерн „Техмаш” Владимир Лепин на въоръжение във ВКС в най-близко време ще постъпи най-новата авиобомба „Дрель”. Държавните изпитания били пред финал и резултатите са положителни.\nСпоред Лепин, „Дрель” е „нов базов образец на планираща бомбова касета ПБК-500У е с калибър 500 кг, снаряден със самоприцелващи се бойни елементи”. \n  \nБомбата е без двигател, но може да планира след откачането до 30 км в зависимост от височаната на активиране. Насочва се към целта посредством системата ГЛОНАСС (руската GPS), като радиолокационното противодействие на противника не й влияе. На височина 250 м касетата се отваря и намиращите се вътре 15 заряда тръгват по свои траектории. \n  \nДължината на бомбовата касета „Дрель” е 3,1 м, диаметърът е 45 см, масата – 540 кг. Бойните елементи са снабдени с глави за самонасочване с топлинен или радиолокационен принцип на действие. Бомбопускането се извършва при скорости от 700 до 1100 км/час. \n  Превод и редакция: БЛИЦ \n", "date": "2018.01.09", "title": "Чудо на техниката: Бомба без двигател лети до 30 километра (ВИДЕО)"}
{"url": "https://www.blitz.bg/svyat/rozhdenik-koy-e-kim-chen-un-i-kakvo-znaem-za-nego_news570155.html", "text": "\n Севернокорейският лидер Ким Чен-ун, при чието управление КНДР влезе без покана в ядрения клуб, стана на 34 години вчера. \n Под негово ръководство страната му извърши няколко ядрени опита, изстреля десетки ракети и влезе в най-разгорещения диалог с американския президент в историята на Северна Корея. \nНо между заплахите от ядрено унищожение, политика на ръба на войната и атаки срещу Южна Корея Ким, който се изкачи на ръководния пост много млад и мнозина смятаха, че управлението му е обречено, държи здраво властта. \n Въпреки всичкото това внимание, все още се знае относително малко за него. Business Insider обобщава какво е известно за един от най-страховитите диктатори в света. \n Ким Чен-ун е роден на 8 януари 1982, 1983 или 1984 г. \n Родителите му са бъдещият севернокорейски диктатор Ким Чен-ир и съпругата му Ко Йон Хи. Той има по-голям брат и по-малка сестра. \n Макар че официалната рождена година на Ким Чен-ун е 1982 г., смята се, че тя е била променена по символични причини, включително заради 70-годишнината от рождението на Ким Ир-сен и 40 години след раждането на Ким Чен-ир. \n Но неотдавна американското министерство на финансите определи, че официалната рождена дата на Ким Чен-ун е 8 януари 1984 г. \n Като дете Ким живеел у дома \n В този период Северна Корея е управлявана от „Великия лидер“ Ким Ир-сен. Докато Ким Чен-ир бил очевидният наследник, пътят на Ким Чен-ун към властта далеч не е толкова сигурен. \n След това заминава за Швейцария, за да посещава пансион \n Наричан Пак-ун и определян като сина на служител на севернокорейското посолство, Ким Чен-ун посещавал английско международно училище в Гюмлиген, близо до Берн. \nБивши съученици на севернокорейския диктатор го определят като тих ученик, който прекарвал повечето си време у дома, но имал и чувство за хумор. \n „Той беше забавен. Винаги добър за смях“, споделя бившият съученик на Ким Чен-ун Марко Имхоф пред The Mirror. \n„Той имаше чувство за хумор, разбираше се добре с всички, дори с онези ученици, които идваха от страни, смятани за врагове на Северна Корея. Политиката беше тема табу в училище, карахме се за футбол, не за политика“, разказва друг бивш съученик пред германския вестник Welt am Sonntag. \n Ким Чен-ун обичал баскетбола и негов идол бил Майкъл Джордан \n Младият севернокореец имал постери на Джордан в стаята си по време на дните си в швейцарското училище. Въпреки че бил пълен и не особено висок, Ким се справял прилично с баскетбола. \n „Той беше ожесточен играч, много експлозивен. Той правеше играта и караше нещата да се случват“, споделя бившият съученик на Ким Никола Ковачевич пред The Mirror. „Той мразеше да губи. Победата беше много важна“, допълва бившият му съученик Марко Имхоф. \n Той имал също така „фантастична“ колекция от маратонки Nike. \n След Швейцария Ким се завръща в Северна Корея и учи във военно училище \n След завръщането си в Северна Корея Ким Чен-ун посещава Военен университет „Ким Ир-сен“ заедно с големия си брат. Според някои информации, те започнали да придружават баща си при военните му инспекции около 2007 г. \n Когато станало ясно, че дните на баща му са преброени, Ким Чен-ун бързо се издига в политическата и военната йерархия, въпреки че няма голям опит в нито една от двете сфери. Той става генерал с четири звезди, заместник-председател на Централната военна комисия на Трудовата партия и член на Централния комитет. \n Много севернокорейци смятат Ким Чен-ун за младата версия на Ким Ир-сен \n Ким има явна прилика с дядо си Ким Ир-сен по външен вид, прическа и маниери. Според слуховете, Ким Чен-ун си направил пластична операция, за да подсили приликата още повече, въпреки че властите в Северна Корея нарекоха твърденията „гнусни инсинуации на глупави медии“. \n След смъртта на баща му Ким Чен-ун бързо става върховен лидер на Северна Корея \n Когато Ким Чен-ир умира от сърдечен удар на 17 декември 2011 г., младият Ким Чен-ун наследява четвъртата по големина армия в света, ядрен арсенал и абсолютен контрол върху Северна Корея. \n Той е предпочетен пред големия му брат Ким Чен-нам, който впоследствие казва негативни неща за режима и е убит през 2017 г., вероятно по нареждане на севернокорейските власти. \n Когато поема юздите на страната, на около 30-годишна възраст, Ким Чен-ун е най-младият държавен глава в света. \n Според някои лелята и чичото на Ким Чен-ун държат управлението на страната \n Сред най-доверените съветници на Ким Чен-ун са леля му Ким Кйон Хуей и съпруга й Джанк Сунг Таек. Двойката получила нареждане от Ким Чен-ир да поеме контрола върху армията в страната и да помогне на младия лидер да консолидира позицията си, докато Ким натрупа повече опит. \n Но в края на декември 2013 г. Ким Чен-ун нарежда екзекуцията на чичо си и на неговото семейство в опит да спре опит за държавен преврат \n На 12 декември 2013 г. Ким Чен-ун нарежда екзекутирането на чичо си. Той е обвинен, че е опитал да поеме контрола върху Северна Корея чрез военен преврат. След екзекуцията на чичо му, Ким продължил с чистката на останалата част от семейството му. \n Но посланикът на Северна Корея във Великобритания отрече семейството на Джанг Сунг Таек да е било екзекутирано. Посланикът заяви, че само Таек е бил екзекутиран след съдебен процес. \n Ким е женен за бивша певица и има две деца \n Лидерите на КНДР често са много потайни за половинката си, но съпругата на Ким Чен-ун го придружава нерядко и позволява да бъде снимана. Севернокорейските медии разкриха през юли, че той е женен за Ри Сол Джу - бивша певица, но никой не знае кога точно са се оженили. \n Според южнокорейското разузнаване, двойката вероятно е сключила брак през 2009 г. и вече има едно дете. Има слухове, че Ри Сол Джу е родила още едно дете през  2015 г. \n Ким Чен-ун изживя детската си мечта, след като бившата звезда на Чикаго Булс Денис Родман посети страната \n Всички в семейството явно са големи фенове на Чикаго Булс. Бащата на Ким бил собственик на видео библиотека с на практика всички мачове на Майкъл Джордан за Чикаго Булс. Ким Чен-ир направил неуспешен опит да покани Джордан в страната през 2001 г. \n Ким Чен-ун имал тонове постери с Джордан като дете. Брат му Ким Йон-чол бил заснет като дете да носи фланелка на Булс с номер 91 на Родман. \n Но скоро нещата се влошиха \n През 2013 г. Ким станал мишена на опит за убийство. Южнокорейското разузнаване смята, че акцията била предприета от „недоволни хора в КНДР“, след като понижил в чин четиризвезден генерал, което довело до борба за власт. \n Може би като начин да засили контрола си, Ким Чен-ун стана изключително войнствен, като прекъсна всички връзки с Южна Корея и заплаши с термоядрена война съседната си страна и САЩ. Баща му и дядо му също отправяха подобни заплахи без реални действия. \n Ким Чен-ун продължава да е войствен към Южна Корея и Запада през цялото си управление с надеждата да заздрави властта си \n Северна Корея продължи да тества балистични ракети и ядрени устройства при управлението на Ким Чен-ун, въпреки заплахата от санкции. През 2012 г. страната изстреля първия си сателит в Космоса. \n След като Ким пое властта, страната продължи да създава балистични и ядрени оръжия. През 2013 г. Северна Корея извърши третия си ядрен тест и първия при управлението на Ким Чен-ун. \nОттогава севернокорейският лидер е наблюдавал още три ядрена теста, включително на водородна бомба, която е много по-мощна, десетки изпитания на ракети, включително такива, които могат да достигнат до САЩ. \n Ядрените опити и осъждането от международната общност продължиха и през 2016 г. \n На 3 септември 2017 г. Северна Корея извърши шестия си и най-голям ядрен опит, който, според експертите, е няколко пъти по-голям от размера на бомбите, хвърлени от САЩ над Хирошима и Накасаки в края на Втората световна война. Пхенян твърди, че тестът бил с миниатюрна водородна бомба. \n Всеки ядрен опит на Ким водеше до осъждане от страна на международната общност. В отговор Северна Корея продължи с ядрените опити, а световните лидери остро се противопоставяха на режима на Ким. \nДори идеологическите му съюзници Китай и Русия подписаха санкции и се включиха в осъждането на ядрената програма на КНДР. \n Тестът беше последван от серия успешни изстрелвания на балистични ракети, които паднаха в Японско море. Северна Корея изстреля успешна и балистична ракета от подводница. \n В ерата на Тръмп конфликтът със Северна Корея достигна нови висини \n Малко след встъпването си в длъжност американският президент Доналд Тръмп нарече Северна Корея единствената най-голяма заплаха за САЩ. \nАдминистрацията на Тръм сложи край на опитите на бившия президент Барак Обама за дипломатически преговори чрез „стратегическо търпение“ и започна да настоява за незабавен отказ на Северна Корея от ядрената й програма. \nТя дори намекна за възможност за превантивен военен удар, ако импулсивният лидер не се подчини. \n През април Ким отговори с неуспешен опит да изстреля друга ядрена ракета по същото време, когато американският вицепрезидент Майк Пенс трябваше да обсъди оръжейната програма на страната в Сеул. \nСлед като САЩ заплашиха със „значителна международна реакция“ в случай на нов тест, севернокорейският пратеник предупреди, че ядрена война може да избухне всеки момент. \n През ноември миналата година КНДР изстреля междуконтинентални балистични ракети с явната цел да застрашат континенталната част на САЩ, което Тръмп се зарече да предотврати. Северна Корея продължава да отправя ядрени заплахи, а американският президент продължава да се заяжда с Ким. \nСъветникът на американския президент по националната сигурност Реймонд Макмастър заяви, че шансът за война „нараства с всеки изминал ден“. \n", "date": "2018.01.09", "title": "Рожденик: Кой е Ким чен-Ун и какво знаем за него?"}
{"url": "https://www.blitz.bg/svyat/bashcha-na-osem-detsa-se-samoubi-bez-da-iska-po-nay-tpiya-vzmozhen-nachin-na-rozhdeniya-si-den-video-18_news570162.html", "text": "Това е ужасяващият момент, в който мъж скача и се самоубива, без да иска, при опит да позира за хубава снимка по случай рождения си ден. Шокирани свидетели на инцидента се опитали да помогнат на бащата на осем деца Халил Даг, но въпреки усилията им той бил обявен за мъртъв в местна болница, след като падна от около 50 метра височина.\nХалил се простил с живота, след като изгубил баланс след скок, с който искал да прескочи ограда от бодлива тел, за да си направи ефектна снимка за рождения ден. Трагедията се е разиграла в замъка Урга в южната част на Турция.  \nУжасените му приятели заснели как Халил пада и се претъркулва, опитвайки се да се хване за нещо, преди да падне в пропаст, пише изданието Hurriyet. \nВ резултат на глупостта си Халил паднал на земята до кюрдски ресторант и веднага бил откаран в болница в критично състояние.  Превод и редакция: БЛИЦ \n  \n", "date": "2018.01.09", "title": "Баща на осем деца се самоуби, без да иска, по най-тъпия възможен начин на рождения си ден (ВИДЕО 18+)"}
{"url": "https://www.blitz.bg/layfstayl/shoubiznes/svetlana-vasileva-v-nova-drama-s-gushcherov-ksa-li-s-nego-zaradi-neizplneno-obeshchanie_news570157.html", "text": "\n Светлана Василева обмисляла сериозно опцията за втори път да скъса с Християн Гущеров. \nПървият път беше малко след като блондинката напусна къщата на Биг Брадър. Ден преди рождения си ден тя си събра багажа, натовари го на баничарка и с двеста отпраши от палата на Гущеров в столичния квартал Бояна. \nНа партито на рождения й ден знаково отсъстваше Християн. Който между другото не бил дал и един лев за купона. \nНяколко дни по-късно обаче тя се върна при милионерския наследник и двамата даже си пуснаха обща снимка в социалните мрежи. \nТова разбира се не станало по любовни причини. Просто Християн й бил обещал, че ще й купи нова кола и ще й отпусне месечен бюджет за харчове. Малко след това Василева започна да дава интервюта, в които обясняваше как станала на 30 години и е време за деца. \nОт 27 декември миналата година когато Светлана и Гущеров се събраха за втори път до ден днешен обаче красавицата не е получила..... кола. \nПрез този период двамата си пуснаха няколко снимки, тя се снима с майка му.  \n Този безспорен факт много притеснява плеймейтката. Тя се чувствала за втори път прецакана. Първият път го беше напуснала, защото я държал на сухо и без кеш. Сега кошмара май се повтарял, оплаквала се блондинката.  \nHotArena споделя, че това не са единствените тъмни облаци над главата на Василева. Таткото на Християн бившия депутат и бизнесмен Добромир Гущеров по никакъв начин не я виждал като снаха. Коментирал, че тази няма никаква професия и само ще му харчи парите. \n", "date": "2018.01.09", "title": "Светлана Василева в нова драма с Гущеров! Къса ли с него, заради неизпълнено обещание?"}
{"url": "https://www.blitz.bg/layfstayl/vkusotii/brkana-banitsa-s-shunka-kashkaval-i-maslini-tova-ne-e-za-izpuskane_news570158.html", "text": "\n Предлагаме ви рецептата за бъркана баница с шунка, кашкавал и маслини. Толкова е лесна, а толкова вкусна, че е грехота да не я опитате у дома. \nИдеална е за всеки ден и за специални случаи.\n Страхотна и лесна баница с шунка, кашкавал и маслини \n Трябват ни четири яйца, 250 грама кисело мляко, половин чаша олио, една чаша царевично брашно, две чаши пшенично брашно, 250 грама шунка, 250 грама кашкавал, сто грама маслини, един бакпулвер. \n Първо трябва да си разбием яйцата, а след това прибавяме към тях киселото мляко заедно с олиото. Смесваме си после брашното и бакпулвера и бавно, внимателно ги добавяме към течната смес. \n След това към нашето тесто си слагаме и нарязаните маслини, заедно с нарязаната вече шунка и с настъргания кашкавал. Тази цялата смес я изсипваме в една намаслена тавичка и я поставяме да се пече във фурната. \n Фурната е хубаво да сме я загряли предварително на температура от 180 градуса. А баницата в нея я печем за около 40 минутки или докато не видим, че е съвсем готова за консумация. \n Както и сами ще се уверите, може би това е една от най-лесните за правене и бързи баници. Но пък е такава разкошна закуска, че пръстите ще си оближете. \n Държим много да я пробва и домакиня, която откровено си признава, че е скарана с кухнята. За да се увери сама, че готвенето не е никак сложно. И да види, че баницата – тази поне, ще й се получи просто зашеметяващо. \n Пожелаваме ви добър апетит и да ви е много вкусно на всички! \n", "date": "2018.01.09", "title": "Бъркана баница с шунка, кашкавал и маслини - това не е за изпускане!"}
{"url": "https://www.blitz.bg/layfstayl/vkusotii/shokoladov-sladkish-s-banan-napravo-se-topi-v-ustata-vi_news570160.html", "text": "\n Без яйца, без брашно и без печене. Отлична рецепта за шоколадов сладкиш с банан! \n Съставки: \n -2 големи узрели банана \n -100 г нарязани орехи \n -60 г какао \n -100 г масло (може и кокосово) \n -4 лъжици мед \n -ванилин прах \n - половин чаена лъжичка канела \n -щипка сол \n Приготвяне: \n Миксирайте или смесете съставките, докато не получите гладка маса. Получената смес изсипете в контейнер, в който преди това сте сложили хартия за печене. Покрийте и поставете сладкиша във фризера за половин час. Извадете и нарежете на кубчета. \n Наслаждавайте се! \n", "date": "2018.01.09", "title": "Шоколадов сладкиш с банан - направо се топи в устата ви!"}
{"url": "https://www.blitz.bg/obshtestvo/dezhurniyat-sinoptik-na-nimkh-km-ban-khristo-khristov-obyavi-nachalo-na-loshoto-vreme_news570060.html", "text": "\n Днес над страната ще преобладава облачно време и на отделни места ще превали слаб дъжд. Образувалите се на места в низините мъгли около обяд ще се разсейват. Временни разкъсвания на облачността ще има над югозападните райони. Ще духа до умерен вятър от изток-североизток. Максимални температури между 5° и 10°, в крайните югозападни райони до 12°-13°. \n Атмосферното налягане е значително по-високо от средното за месец януари. Ще продължи да се повишава. \n На планините ще има разкъсана облачност, без валеж. Ще духа до умерен югоизточен, по най-високите върхове запад-югозападен вятър. Максималната температура на височина 1200 метра ще е около 8°, на 2000 метра – около 4°. \n Над Черноморието ще бъде предимно облачно и главно по южното крайбрежие ще превали слаб дъжд. Ще духа умерен североизточен вятър. Максималните температури ще са 8°-9°. Температура на морската вода е 9°. Вълнението на морето ще бъде 3-4 бала. \n", "date": "2018.01.09", "title": "Дежурният синоптик на НИМХ към БАН Христо Христов обяви начало на лошото време"}
{"url": "https://www.blitz.bg/svyat/wsj-tayniyat-sptnik-na-pentagona-s-misiyata-zuma-izchezna_news570062.html", "text": "Връзката с американския таен правителствен спътник, изстрелян в неделя, е изгубена. Спътникът не се е отделил от втората степен на ракетата 9 и, най-вероятно, се е счупил и паднал в морето .Това съобщава Wall Street Journal, позовавайки се на анонимни източници в правителството на САЩ.\nСпътникът е бил построен от компанията Northrop Grumman и изстрелян след неколкократни отлагания от космодрума Кейп Канаверал от компанията на Илон Мъск SpaceX в неделя,  7 януари в 3 часа българско време. \n\"Спейс Екс\" и Пентагонът не отговориха на журналистическите въпроси за естеството на мисията \"Зума\". Компания \"Нортроп Груман\", изработила апарата, посочи само, че клиентът е американското правителство, а \"товарът\" ще бъде изведен на ниска орбита, без да прави повече уточнения. \nНе е известно и дали мисията е от цивилно или военно естество. Ако обаче задачата се окаже свързана с националната сигурност на САЩ, тя няма да е първата, в която участва компанията - общо две такива устройства (сателит и безпилотен \"космически самолет\" Х-37В) съответно през май и септември миналата година. \nПредставители на SpaceX вече направиха изявление по въпроса: „Не коментираме подобни мисии, но в момента всички показатели говорят за това, че Falcon 9 е изпълнил своята задача номинално“. \nСпоред Reuters обаче  Zuma не не е успял да се отдели от втората степен на ракетата-носители и или се е разрушил в космоса без да достигне набелязаната орбита, или се е разбил, падайки в океана. Въоръжените сили на САЩ са приели, че спътникът е \"отписан от баланса\".  \nWall Street Journal също съобщава, че в САЩ е започнато разследване, но признаци за диверсия или „външна намеса“  не са открити.   Превод и редакция: БЛИЦ \n \n", "date": "2018.01.09", "title": "WSJ: Тайният спътник на Пентагона с мисията \"Зума\" изчезна"}
{"url": "https://www.blitz.bg/svyat/roker-kachi-gadzhe-na-motora-pregazi-turisti-i-sega-vsichki-shche-pochivat-v-mir-snimka_news570088.html", "text": "Смъртоносна катастрофа причини в тайландския курортен град Патая гражданин на Русия. Сред загиналите са руснакът, който с мотора си се врязал в група пешеходци.\nИнцидентът е станал на оживена улица в града. По данни на местните медии, моторът Kawasaki, управляван от 22-годишният Александър Захаров, се врязал в група минувачи, които искали да пресекат улицата.   \nЗагинал е Захаров, пътувалата с него местна жителка на възраст между 20 и 25 години, както и турист от Южна Корея. Телата на жертвите са закарани в най-близката болница. \nСтанали свидетели на произшествието полицаи съобщиха, че моторът се е движил с много висока скорост. Превод и редакция: БЛИЦ \n \n", "date": "2018.01.09", "title": "Рокер качи гадже на мотора, прегази туристи и сега всички ще почиват в мир (СНИМКА)"}
{"url": "https://www.blitz.bg/svyat/britanets-poiska-po-osoben-seks-ot-prostitutka-no-tya-padna-ot-balkona-i-umrya-snimki_news570059.html", "text": "25-годишният гражданин на Великобритания е задържан заради смъртта на 26-годишна проститутка рано сутринта в Патая, Тайланд. При задържането си Вийс Уейл се е смеел и е помолил да изпуши една цигара, преди да му наденат белезниците. Рийс е почивал в Тайланд вече четвърти месец подред, макар визата му отдавна да била изтекла. Той дори не си направил труда да я удължи, пише в. \"Мирър\".\n \n Уанипа, известна още с името Джой, е била известна с чудесното си чувство за хумор и постоянно доброто си разположение на духа. Тя пристигнала в Патая от провинцията Сакон Накхон и е работила в местното популярно заведение Sky Bar на оживена туристическа улица.  \n \n Там тя се запознала с Рийс, който ѝ платил за секс в хотелската му стая на петия етаж. По време на половия акт обаче мъжът поискал разнообразие и двойката се преместила на балкона. По някакъв начин Уанипа паднала от балкона и загинала. По думите на Рийс, той е бил толкова шокиран от случилото се, че веднага напуснал мястото на престъплението.  \n \n Полицията повикала администрацията на хотела, в който охранител чул силен шум на първия етаж и веднага изскочил на улицата. Тестове потвърдили, че малко преди смъртта си момичето е било правило секс. В стаята били намерени нейни вещи, дрехи... всичко, освен телефона.  \n \n Рийс бил задържан след броени дни. Той е бил разпознат благодарение на запис на камера за наблюдение. При задържането си Рийс се смял и помолил да изпуши една цигара, преди да му бъдат сложени белезниците.  \n \n Рийс Уейл е арестуван по подозрение в безотговорност, която е станала причината за смърт на трети лица, а също и за нелегален престой в Тайланд. Британецът също е обвинен в кражба на мотори.   Превод и редакция: БЛИЦ \n", "date": "2018.01.09", "title": "Британец поиска по-особен секс от проститутка, но тя падна от балкона и умря (СНИМКИ)"}
{"url": "https://www.blitz.bg/svyat/sashch-dade-rekordna-suma-zaradi-prirodnite-bedstviya-prez-2017-a_news570095.html", "text": "\n Щети за милиарди долари са нанесли природните бедствия в САЩ, като изминалата година е била рекордна в това отношение. Урагани, наводнения, пожари засегнаха различни части на страната. След като лед скова Източното крайбрежие, последните новини са от Калифорния, съобщава БНТ. \n Буря и проливен дъжд се стовариха над Калифорния - щатът, който само преди месеци бе опустошен от пожари. Има опасност от кални свлачища и това наложи поставянето на пясъчни диги във винения район. Вероятността да бъдат засегнати отново окръзите Сонома и Мендосино е голяма. Части от тях бяха унищожени от пожарите през октомври, които доведоха до смъртта на 44 души и разрушиха близо 9 хиляди домове.  \n Изминалата година е била рекордна за САЩ от гледна точка на щетите, понесени от природни бедствия. Равносметката е 16 стихии - 8 бури, три урагана, 2 наводнения, пожар, суша, сняг и лед. Според изчисленията на Националното управление за океански и атмосферни изследвания всички те са нанесли щети за общо 306 милиарда долара. \n Пожарите в Калифорния са стрували 18 милиарда долара, загубите от урагана Харви се оценяват на 125 милиарда долара, а от ураганите \"Мария\" и \"Ирма\" - съотвенто на 90 и 50 милиарда долара. 2017 -та е била третата най-гореща година за повече от век насам.  \n", "date": "2018.01.09", "title": "САЩ даде рекордна сума заради природните бедствия през 2017-а"}
{"url": "https://www.blitz.bg/svyat/al-kayda-vzrivi-desetki-kavkazki-dzhikhadisti-v-idlib-snimki_news570048.html", "text": "Миналата нощ в сирийския град Идлиб неизвестни лица задействали напълнен с експлозив автомобил край сградата на групировката „Аджнад ал-Кавказ”. В нея се помещавал щабът и казармата на кавказките ислямисти.\nКакто съобщи блогерът QalaatAlMudiq, шестетажната сграда е частично разрушена, а пред нея има голяма яма. Загинали над 30 терористи, десетки са ранените. \n  \nВзривът предизвикал хаос и стрелба в този жилищен район на града, в който съжителстват „умерената опозиция” и сирийската Ал Кайда (Хайят Тахрир ал-Шам). Именно последните организирали взрива, твърди SMMSyria. \n  \nПо този начин кавказците са наказани, че не участват в боевете против правителствената армия в Идлиб. \n  \nБЛИЦ съобщи през октомври 2017 г., че чеченските джихадисти от „Аджнад ал-Кавказ” обявили прекратяване на бойните действия в Сирия и неутралитет в противоборството на „Хайят Тахрир ал-Шам” и „Ахрар ар-Шам”. \n  \n„В тази война съществуват много групировки със свои собствени цели и политика. Нашият джамаат се състои основно от мухаджири (пришълци) и ние трябва да водим внимателна политика, за да не позволим на враговете на Исляма да внесат смут между различните муджахидини и обикновени мюсюлмани или да дадат повод за нападение на неверниците” – се казваше в съобщението. \n  \nЛидер на групировката „Аджнад ал-Кавказ” е Абдула Хаким Шишани, по паспорт Рустам Ажиев. Той има зад гърба си 9 г. нелегални в Чечня. През 2009 г. пристигнал в Турция да си лекува получените в Чечня рани, а след започване на войната в Сирия заминал на „джихад”. Те не веднъж са заявявали, че тяхна крайна цел е Русия. \n  Превод и редакция: БЛИЦ \n \n", "date": "2018.01.09", "title": "Ал Кайда взриви десетки кавказки джихадисти в Идлиб (СНИМКИ)"}
{"url": "https://www.blitz.bg/svyat/10-posledovatelni-trusa-panikosakha-atina-tazi-sutrin-snimka_news570109.html", "text": "\n Приблизително десет последователни земетресения разтърсиха точно преди 6 часа сутринта във вторник Източна Атика, предизвиквайки тревога у жителите, които са ги усетили, съобщава \"Български новини\". \nТези земетресения бяха регистрирани на изток от Рафина и Маратон в морската зона и се усещаха във всички предградия на Източна Атика. Най-големият земен трус е с магнитуд от 3 по скалата на Рихтер. \n \n \n", "date": "2018.01.09", "title": "10 последователни труса паникьосаха Атина тази сутрин (СНИМКА)"}
{"url": "https://www.blitz.bg/svyat/zagoryal-zatvornik-izleze-na-svoboda-i-se-prestara-ss-seks-igrite-sega-neplnoletnoto-mu-gadzhe-e-mrtvo_news570114.html", "text": "Британските полицаи изясняват обстоятелствата около гибелта на 17-годишно момиче в град Стаурбридж. По информация на Би Би Си, тялото ѝ, увито в найлон, е било открито в шкаф в общежитие.\nОтбелязва се, че заподозрян за убийството вече е задържан. Той е 24-годишен млад мъж. По думите му, той случайно е задушил своята приятелка по време на секс. Той твърди, че тя сама го е помолила за това, но на него не му е хрумнало, че палавата игра ще има фатален край, пише в. „Дейли Стар“. \nМъжът, който бил пуснат на свобода от затвор само 3 дни преди убийството, твърди още, че той не е скрил тялото на Меган Бийлс, а го е „погребал“. \nТочната причина за кончината на момичето предстои да бъде определена от съдебните медици. Превод и редакция: БЛИЦ \n \n", "date": "2018.01.09", "title": "Загорял затворник излезе на свобода и се престара със секс игрите, сега непълнолетното му гадже е мъртво"}
