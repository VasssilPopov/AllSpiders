{"url": "https://www.blitz.bg/politika/kaloyan-pargov-gerb-iskat-radev-da-e-tikh-povedenieto-mu-ne-im-e-udobno_news581872.html", "text": "Поведението на президента Румен Радев не е удобно на ГЕРБ и на управляващите. Те смятат, че неговата личност трябва да е тиха. Росен Плевнелиев обезличи институцията. Това коментира в предаването \"Беновска пита\" по Канал 3 Калоян Паргов от БСП.\"Проектите Бургас-Александруполис, АЕЦ \"Белене\" и \"Южен поток\" са провалени. За какво да дойде Путин в България. Винаги всички вини са приписвани на БСП. Какво прави ГЕРБ като самостоятелна и единствена партия, как предлага да стоплим отношенията с Русия\", допълни Паргов.  \"Едва ли по това може да мерим Нинова и Борисов. Формулирах една теза, че военнополитическите отношения със САЩ не бива да пречат на икономическите, културните и религиозните с Русия. Аз виждам, че тази теза добре се възприема и от американска, и от руска страна. България трябва ясно да си изясни какво е мястото на политиката в отношенията й с Русия и докъде и доколко\", добави Калоян Паргов.  \"Това е въпросният баланс. Много неща, които се случват на Балканите се приписват на геополитическото противопоставяне между САЩ и Русия. Има голяма доза истина в това\", каза Паргов.  Реакцията на президента Радев, че не е знаел за срещата на Борисов с Ердоган и представителите на върха на ЕС, Паргов коментира така: \"Надупването тръгна от премиера Борисов. Президентът заби топката, премиерът я върна. Държавата се управлява като тенис на корт. Срещата с Турция е необходима и трябва да се подготви старателно\". Относно ЧЕЗ Паргов заяви: Разликата между ЧЕЗ и \"Техноимпекс\" е, че сделката за ЧЕЗ засяха 1/3 от електроенергийната система, второто по големина предприятие след ЕСО, което има отношение към националната сигурност. БСП иска държавата да се върне в това ЕРП. Връщането на държавата в икономиката е теза на БСП. А държавата се чуди какво става и коя е Гинка\", каза още Калоян Паргов. ", "date": "2018.02.25", "title": "Калоян Паргов: ГЕРБ искат Радев да е тих, поведението му не им е удобно"}
{"url": "https://www.blitz.bg/politika/firmata-kupila-chez-izpokara-deputati-ot-gerb-i-bsp-video_news581759.html", "text": "Трябва да бъде ясно, че ЧЕЗ не е продадена от българската държава, а от чешката. ЧЕЗ е чешка държавна фирма. Това заяви в сутрешния блок на Нова телевизия Тома Биков от ГЕРБ. „Това, което българската държава може да направи в тая ситуация, е длъжна да провери сделката и тя ще го направи“, посочи Биков по повод информация, че вчера проверки са стартирали ДАНС, НАП, КФН, КЗК, КЕВР. „Част от тези проверки са по правило“, допълни Биков.     Целта им е да се провери, че българската държава не е участвала в тази сделка. „Защото имаше и такива спекулации“, допълни депутатът.     Георги Михайлов от БСП заяви, че умишлено проблемът се измества в Чехия. „Това се случва на наша територия. Той касае около 1,6 млрд. годишно, около 2 млн. граждани“, подчерта той. Закупуването от „една фирма от дълбоката провинция с минимален капитал“, Михайлов сравни със закупуването на световен фармацевтичен гигант от квартална аптека.     „Тези проверки няма какво да открият“, каза социалистът и добави, че става дума за „паралелна държава“.     „Говорите за чешката паралелна държава“, контрира Биков. Социалистът, обаче, напомни, че в последните месеци ЧЕЗ упорито се е опитвала да продаде дяловете си у нас. „Сега всичко се случва с една фирма световно неизвестна, неясен капитал“, каза Михайлов.     „Няма как България да заповяда на Чехия на кого да продаде своите активи“, изтъкна Биков.     „Когато става дума за енергетика, няма как държавата да не бъде изключително внимателна“, заяви социалистът. Той се обърна към колегата си: „Вие самият се изказвате много сдържано – и правилно постъпвате, дали това е скандал. Ето, аз ви помагам и казвам, че е скандално“.     На въпроса какви имена се обсъждат за поста министър на енергетиката след оставката на Теменужка Петкова, Тома Биков отговори: „Имена ще има на коалиционния съвет, който ще се проведе следващата седмица“.  Според Георги Михайлов, проблемът не е бил в познанствата на Теменужка Петкова, а във факта, че една мъничка компания купува толкова голям бизнес в енергетиката.    ", "date": "2018.02.25", "title": "Фирмата, купила ЧЕЗ, изпокара депутати от ГЕРБ и БСП (ВИДЕО)"}
{"url": "https://www.blitz.bg/obshtestvo/eu2018bg/borisov-za-neformalnite-sreshchi-v-es-ako-si-slab-nikoy-ne-te-kani_news581784.html", "text": "\"Неформалните срещи на лидерите от ЕС са като контролните футболни срещи. Ако си слаб, никой не те кани\", каза Борисов пред младежите по повод визитата си в Брюксел през миналите дни. \"Ние можем да помогнем на Скопие и Атина за решаване на спора за Македония, но само ако ни помолят. Всички в ЕС оцениха това, което направихме с македонския премиер Зоран Заев\", посочи още Борисов за споразумението за добро съседство, подписано през август 2017 г. \"Всички колеги и за тях учудващо, и за нас учудващо, казват, българското председателство на върви добре. Опозицията няма реално за какво да се хване. Ние сме управлявали и в по-лоши времена. Тогава безработицата беше 12-13%. Сега работодателите търсят работници. Ние помагаме на бизнеса да намери работници. Икономиката върви добре. Опозицията търси скандал, за да го раздуе през медиите\", посочи още Борисов.  \"На опозицията им криво, че имаме успешно председателство. За пръв път от години на първи юли (тогава свършва председателството на ЕС) ще посрещаме Джулай морнинг на морето. Може би и нас щеше да ни е яд, ако бяхме опозиция\", предположи лидерът на ГЕРБ.   Къде ще отидат парите за селско стопанство и кохезионната политика, ако разходите за отбрана стигнат 2% от брутния вътрешен продукт, каза премиерът и Бойко Борисов на 9-тия зимен университет на младежката организация на ГЕРБ в Сандански. \"Не ни отива да говорим срещу неправителствените организации и Зелените. Да, понякога те са крайни, но те алармират за процесите. Ние сме за това да има втори лифт. Ние много внимателно следим ситуацията. Ние с еколозите проблеми нямаме. Ние работим с факти и  ще търсим диалог\", посочи лидерът на ГЕРБ. ", "date": "2018.02.25", "title": "Борисов за неформалните срещи в ЕС: Ако си слаб, никой не те кани"}
{"url": "https://www.blitz.bg/svyat/merkel-naznachi-osnovniya-si-vtreshnopartien-protivnik-za-ministr-na-zdraveopazvaneto_news581771.html", "text": "Германският канцлер Ангела Меркел е решила да назначи за министър на здравеопазването в следващото си правителство свой основен вътрешнопартиен противник, съобщава АФП. Целта е по този начин да се потуши засилващия се бунт в дясното крило на Християндемократическия съюз.     Става дума за 37-годишният Йенс Спан, който беше държавен секретар в министерството на финансите в досегашното правителство. Той е критик на миграционната политика на Меркел, както и един от поддръжниците на идеята ХДС да поеме курс към по-дясна политика, за да си върне избирателите, обърнали се към крайнодясната \"Алтернатива за Германия\".     Очаква се германския канцлер да обяви официалното си решение довечера на среща на партийното ръководство.    ", "date": "2018.02.25", "title": "Меркел назначи основния си вътрешнопартиен противник за министър на здравеопазването"}
{"url": "https://www.blitz.bg/svyat/demokratite-trgnakha-da-branyat-fbr-za-skandalno-razsledvane-trm-gi-poseche-ostro_news581775.html", "text": "Демократическата партия на САЩ заяви, че досието, свързващо предизборната кампания президента Доналд Тръмп с Русия „не е играло роля“ в това, че ФБР е започнало разследване около руската намеса на изборите. В свой меморандум за разследването, публикуван в отговор на този на управляващата Републиканска партия, демократите сочат, че ФБР не е имало информация за досието в началото на разследването си и е научило за него едва седем седмици след това. „Досието на Стийл не играе роля в началото на контраразузнавателното разследване на ФБР за руската намеса в кампанията на Тръмп“, пише в меморандума на Демократическата партия. „Фактически досието не достига ФБР повече от седем седмици след началото на разследването“, пише още там.     Меморандумът на Демократическата партия, е отговор на този на Републиканската партия, в който се твърди, че ФБР и Министерството на правосъдието са превишили правомощията си при разследването на предизборната кампания на Тръмп, демонстрирайки предубеждения срещу него.     „Досието на Стийл“ е документ от 35 страници, в който се съобщава, че Русия е „култивирала, подкрепяла и подпомагала“ Тръмп най-малко пет години и е подхранвала предизборната му кампания с „ценни данни“ относно неговия опонент от Демократическата партия Хилари Клинтън.     Президентът на САЩ Доналд Тръмп реагира светкавично и заяви, че издадения от демократите в комисията на Конгреса за разузнаването меморандум, доказва, че ФБР и Министерството на правосъдието са „извършвали ужасни и незаконни дела“.     „Меморандумът на Демократите относно злоупотребите с правителственото следене е пълно политическо и правно разкритие. Той потвърждава, че ужасни и незаконни неща са правени“, заяви Тръмп от профила си в социалната мрежа Туитър.          ", "date": "2018.02.25", "title": "Демократите тръгнаха да бранят ФБР за скандално разследване, Тръм ги посече остро"}
{"url": "https://www.blitz.bg/politika/novo-prouchvane-ako-izborite-byakha-dnes-gerb-shcheshe-da-specheli-ss-150-khil-glasa-prednina_news581821.html", "text": "Ако изборите бяха днес, ГЕРБ щеше да спечели със 150 хил. гласа преднина. Управляващите получават над 20%, социалистите - близо 17 на сто. Това показват данни от социологическо проучване, направено по поръчка на левицата, съобщава БНР. То е част от дискусията за идейните и организационните предизвикателства пред БСП, в която участва и лидерът Корнелия Нинова.     Според социолога Живко Георгиев БСП се опитва да се променя, но тази промяна още не се възприема от младите и протестно настроени хора, които са основни поддръжници на левите в  Европа.     Данните показват, че президентската институция отново е с най-висок процент одобрение - 63 на сто. Правителството също има добър резултат - 53%. Позицията за истанбулската конвенция е най-неодобряваното решение на кабинета.    ", "date": "2018.02.25", "title": "Ново проучване: Ако изборите бяха днес, ГЕРБ щеше да спечели със 150 хил. гласа преднина"}
{"url": "https://www.blitz.bg/svyat/evropa-treperi-armiya-ot-bulki-dzhikhadistki-byaga-ot-siriya-i-idva-nasam_news581836.html", "text": "Цял полк от близо 1000 булки-джихадистки се очаква да се завърнат в държавите от Западна Европа след разгрома на терористичната организация „Ислямска държава“. Опасението е, че те ще предизвикат нова вълна терористични нападения, съобщава „Дейли Мейл“. Брюксел с тревога следи развитието на събитята, тъй като терористичната групировка насърчава жените и техните деца да напуснат Близкия Изток и да се настанят в Европа. Доклад на Европейската гранична служба „Фронтекс“ предупреждава, че опасността се разраства и е трудно да се оцени в дългосрочен план каква заплаха представляват вдовиците на джихадистите и техните деца.     Това се случва на фона на призивите женид а играят все по-съществена роля в свещената война – джихад, по време на възхода на ИД.     Няколко жени са участвал в заговор за нападение над катедралата „Света Богородица“ в Париж през септември 2016 година, а в същото време са регистрирани многобройни случаи на жени, напуснали Великобритания, за да заминат за Сирия и да се омъжат за терористи.     „Изчислява се, че 30% от 5000 чужестранни терористи, които живеят в Европа и са заминали за Сирия, Ирак или Либия, са се завърнали на Стария контиент. Предизвикателствата стават още по-големи, когато се добавят стотиците булки и децата. Почти 1000 жени от Европа са се присъединили към различни джихадистки групив Близкия Изток, най-вече ИД. Освен това, няколко стотин непълнолетни вероятно също са били доведени или родени в същия регион:, се казва в доклада на Фронтекс.     През 2017 година британска джихадистка, станала популярна като „бялата вдовица“, беше убита при удар на американски дрон докато се опитвала да избяга от столицата на ИД в Сирия – Рака.     Някогашната пънкарка Сали Джоунс от Кент заминала със сина си в Сирия през 2013 година, където започнала да набира бойци за групировката.     Жените станали толкова ценни в борбата на терористите, че „Ал Кайда“ издаде пропагандно списание, насочено единствено към тях. В тях сеописва как жените по най-добрия начин да подкрепят мъжете си, включително „да ги поздравяват с усмивка“.    Превод и редакция: БЛИЦ     ", "date": "2018.02.25", "title": "Европа трепери: Армия от булки-джихадистки бяга от Сирия и идва насам"}
{"url": "https://www.blitz.bg/layfstayl/nana-stana-50-kilograma-lechenieto-ya-stopi-do-neuznavaemost_news581849.html", "text": "Водещата на сеирджийското предаване „Съдебен спор” по Нова телевизия Нана Гладуиш се върна от поредната лечебна процедура в Израел на 17 февруари вечерта. Ден по-рано, борещата се за втори път с рака Нана не се появи в ефир. Вместо нея в ролята на водещ влезе съдия Иван Сотиров. заяви юристът. Включване от водещата обаче не последва. В неделя сутринта точно в 11 часа драстично отслабналата Гладуиш отново водеше „Съдебен спор”. Съдейки по бодрия й дух, водещата е била обнадеждена, че за втори път ще се пребори с тежката диагноза.   5 години след като Гладуиш пребори рак на лявата гърда, по време на контролен преглед, лекарите отново открили карцином, този път на дясната й гърда.  Нана претърпя цели шест химиотерапии  заради коварната диагноза рак на гърдата, а последната бе направена в израелска клиника ден преди Коледа. Първите седмици на Новата година били от особена важност за Нана. В зависимост от резултатите от проведената терапия, лекарите трябвало да решат каква операция или лъчетерапия ще последва.  Заради шесте химиотерапии косата на водещата опада, известно време Нана водеше предаването с дълга руса перука, но от 2 месеца насам Гладуиш се появява на екран късо подстригана и драстично вталена, пише \"Уикенд\".     ", "date": "2018.02.25", "title": "Нана стана 50 килограма! Лечението я стопи до неузнаваемост"}
{"url": "https://www.blitz.bg/politika/tri-sela-si-izbirat-kmet_news581749.html", "text": "В три населени места в страната днес ще се проведат избори за кмет. Тази неделя е вторият тур. Балотаж ще се проведе в село Брест, община Гулянци, област Плевен, където един срещу друг на втория тур на кметските избори ще се изправят кандидатът на ГЕРБ Цецо Луканов и този на БСП – Мирослав Кръстев. На първия тур миналата седмица Луканов получи 49.16% от гласовете. За него гласуваха 528 души, а за Кръстев – 293 души (27.28%). Другият участник в изборната надпревара - Михаил Георгиев от ПП ВМРО – Българско национално движение гласуваха 248 избиратели (23.09%), съобщава „Фокус“.     По данни на Общинската избирателна комисия на първи тур са гласували 1107 от общо 1838 избиратели. Изборният ден приключи при 60% избирателна активност. Броят на действителните бюлетини е 1074. До изборите в селото се стигна, след като кметът Любомир Божинов подаде оставката си през септември миналата година поради лични причини. Любомир Младенов от ПП ГЕРБ и Борислав Борисов от ПП „Синьо Единство“ ще се борят на втори тур на кметските избори в село Градешница, община Криводол, област Враца. На първия тур миналата седмица Младенов получи 42.7% от гласовете. За него гласуваха 120 души, а за Борисов – 60 души (21.35%).     Другите участници в изборната надпревара получиха съответно: Цветана Божинова от БСП– 26 гласа (9.25%), Емил Петров от ПП ВМРО – Българско национално движение – 32 гласа (11.39%) и Ивайло Кирилов от ДПС - 41 гласа (14.59%). По данни на Общинската избирателна комисия на първи тур са гласували 289 от общо 414 избиратели. Изборният ден приключи при близо 70% избирателна активност. Броят на действителните бюлетини бе 279.     Балотаж ще има и в село Средище, община Кайнарджа, област Силистра Там на втори тур ще се явят кандидатът на ПП ГЕРБ Гошо Манов, за когото на първи тур гласуваха 243 души (49.80%) и Руждин Селимов от ПП ВМРО – Българско национално движение, който получи подкрепата на 204 души (41.8%). В първия тур участваха още кандидатът на ПП ВОЛЯ Бинназ Мехмедова и издигнатия от ДПС Дженгис Адем. За Мехмедова гласуваха 12 души (2.46%), а за Адем – 24 души (4.92%).     По данни на Общинската избирателна комисия на първия тур са гласували 505 от общо 1099 избиратели. Изборният ден приключи при 46% избирателна активност. Броят на действителните бюлетини бе 483.", "date": "2018.02.25", "title": "Три села си избират кмет"}
{"url": "https://www.blitz.bg/obshtestvo/ot-avtomobilna-administratsiya-obyasnikha-kakvo-i-zashcho-se-pravi-s-noviya-zakon-za-garazhnite-servizi_news581832.html", "text": "Създаването на регистър на автосервизите и въвеждане на изисквания за минимален срок на гаранция на извършвания ремонт на автомобил са част от промените в законодателството, които предвижда транспортното министерство. Собственици ще имат персонален достъп до този регистър и в него ще трябва да се поддържа информация за произхода на резервите части, които се предлагат.Това обяви пред БНТ Дамян Войновски, главен секретар на Изпълнителна агенция \"Автомобилна администрация\".  Той напомни, че проблемът със сервизите се обсъжда още от 2014 г. “В момента няма ясен регламент за автосервизите и по този начин не може да се защитят правата на гражданите, а в същото време самите ремонти оказват пряко влияние върху безопасността на движението. Има изискване да се издават документи, но те са само фактури и касова бележка. Официалните сервизи поддържат стандарти, но малките, а и не само те, не спазват никакви регламенти, защото не са задължени. Обмисля се да се сложат минимални изисквания, да се направи регистър на специалистите, които работят в тези автосервизи, както и регистър на самите сервизи. Не искаме да ги затваряме, а да ги извадим на светло в една еднаква среда”, посочи Войновски. Той обясни, че се предвижда регистрите да бъдат два – за сервизи и лицата, които работят в тях, както и какви дейности извършват. “Отделно ще има нов регистър за превозните средства, да се надгради сегашният за техническите прегледи. В него ще бъде вписвана информация какви ремонти са извършени. Залага се минимално изискване на гаранция от шест месеца, но ще може да има и по-дълъг срок за по-високо качество. В момента се обсъждат глобите, които най-вероятно ще започват от 5 000 лева, както и забрана за извършване на дейност, коментира Дамян Войновски. – От различните автомобилни асоциации също искат тази регистрация да стане факт, за да излезе браншът от сивия сектор.” Пред БНТ Георги Илиев, собственик на автомобилен сервиз в София, коментира, че “въвеждането на подобен тип регистър ще създаде лоялна конкуренция и така ще се отговори на по-високите изисквания на клиентите. “В зависимост от типа дейност на автосервиза трябва да има минимум техническа компетентност, степен на оборудване. Всички, които извършват тази дейност, ще бъдат хора, които имат необходимото техническо и материално оборудване и необходимата компетентност”, смята той. Илиев припомни, че европейската гаранция е две години, а гаранцията при ремонт трябва да е минимум шест месеца. Търговецът трябва да може да дава гаранция към автосервиза, но до този момент гаранцията не е ясно регламентирана.", "date": "2018.02.25", "title": "От \"Автомобилна администрация\" обясниха какво и защо се прави с новия закон за гаражните сервизи"}
{"url": "https://www.blitz.bg/layfstayl/elen-koleva-zabravi-poeziyata-vrna-se-km-milionerite_news581841.html", "text": "Откакто се раздели с Калин Терзийски, Елен Колева забрави, че е поетеса. Актрисата, която преди две години издаде книга със свои стихове, все по-рядко сяда над белия лист и вместо да се опитва да пише, предпочита да публикува чужди стихове и крилати фрази на страницата си във Фейсбук. Зад гърба й шушукат, че сигурно това се дължи на факта, че вече не общува с писатели и поети, а се е върнала към милионерите в лицето на бизнесмена Давид Бонев, спряган за нейно гадже. Напоследък Елен има и повече ангажименти като актриса, което вероятно също отнема от времето й за писане, пише \"Уикенд\".  ", "date": "2018.02.25", "title": "Елен Колева забрави поезията, върна се към милионерите"}
{"url": "https://www.blitz.bg/svyat/putin-provede-vazhen-razgovor-s-makron-i-merkel-za-rezhimt-tishina-v-siriya-toy-ne-vazhi-za-teroristite_news581852.html", "text": "Президентът на Русия Владимир Путин обсъди ситуацията в Сирия с френския си колега Еманюел Макрон и германския канцлер Ангела Меркел, се казва в съобщение на Кремъл, цитирано от агенции. В съобщението се отбелязва, че тримата лидери са засегнали темата за Източна Гута и осигуряване на хуманитарен достъп до този и други сирийски региони.Те също така са се съгласили да продължат съвместните усилия за пълното прилагане на приетата вчера от ООН резолюция, която призовава за 30-дневно прекратяване на огъня в Сирия.  \" \", се допълва в съобщението. От Кремъл подчертават още, че тримата лидери също така са се съгласили да засилят \"обмена на информация\" за Сирия. От своя страна Макрон и Меркел са призовали Русия да окаже \"максимален натиск\" върху Сирия \"веднага\" да започне прилагане на резолюцията, информира АФП, позовавайки се на съобщение на Берлин. От канцлерството допълват, че Меркел и Макрон са подчертали пред Путин, че е \"важно резолюцията да бъде приложена бързо и цялостно\". \"Тези призоваха Русия в този контекст да окаже максимален натиск над сирийския режим за незабавно прекратяване на бомбардировките и боевете\", се казва още.", "date": "2018.02.25", "title": "Путин проведе важен разговор с Макрон и Меркел за режимът \"тишина\" в Сирия: Той не важи за терористите!"}
{"url": "https://www.blitz.bg/svyat/severna-koreya-e-gotova-da-pregovarya-ss-sashch_news581858.html", "text": "Северна Корея обяви, че има готовност да преговаря със САЩ, съобщава „Йонхап“. Това е заявил високопоставен севернокорейски политик на среща с президента на Южна Корея Мун Дже-ин. В Южна Корея пристигна 8-членна делегация във връзка със закриването на Олимпийските игри в Поьнг Чанг.Южнокорейският президент е подчертал, че САЩ и Северна Корея скоро ще трябва да започнат диалог. Той ще трябва да е паралелен на този, който Сеул води с Пхенян.  Представители на Северна Корея са заявили, че в страната им има достатъчно стремеж за такъв диалог. Срещата е продължила около час.", "date": "2018.02.25", "title": "Северна Корея е готова да преговаря със САЩ"}
{"url": "https://www.blitz.bg/svyat/ukrainets-poludya-ot-bezrabotitsa-ubi-i-razchleni-zhena-si-a-sled-tova-se-i-samoubi_news581829.html", "text": "Гражданин на Украйна уби и разчлени бившата си жена, след което се самоуби. Чудовищният инцидент е станал в Санкт Петербург, където безработният украинец е живеел в квартира под наем, съобщава Руская весна. Там е било и открито тялото на 47-годишният убиец. Полицаите са намерили и предсмъртно писмо, в което украинецът признава за убийството на жена си.   В писмото подробно се описва къде да бъдат намерени останките на убитата.   Частите на жената били намерени в найлонови пликове в багажник на автомобил, паркиран на улица в града.      ", "date": "2018.02.25", "title": "Украинец полудя от безработица, уби и разчлени жена си, а след това се и самоуби"}
{"url": "https://www.blitz.bg/svyat/zashcho-rusiya-kitay-i-sashch-trenirat-kak-da-svalyat-sptnitsi_news581540.html", "text": "В дълбоката нощ на 21 февруари 2008 г. американският ракетен крайцер USS Lake Erie спрял в зададен район в северната част на Тихия океан. На кърмата се отворил люк на вертикална шахта и изхвърляйки стълб от пламък ракета SM-3 се устремила нагоре. След три минути една бързо движеща се звездичка по черното небе внезапно угаснала след краткото избухване от експлозията на спътника. Експериментът показал, че „напълно отбранителната” система при желание може бързо да стане средство за първи удар.Предисторията     През декември 2006 г. военно-космическото разузнаване на САЩ извежда на орбита експериментален спътник-шпионин USA-193. След няколко часа той обаче престанал да отговаря на командите., връзката била окончателно загубена. Повече от година спътникът е считан за космически боклук.     През януари 2008 г. в NASA вдигнали тревога: спътникът започнал да се приближава към Земята и можел да рухне неуправляемо. В горивните резервоари обаче останали 450 литра високотоксичен хидразин. Явно трябвало да бъде унищожен.     Пентагонът предложил спътникът да бъде свален със зенитна управляема ракета SM-3, предназначена за унищожаване на въздушни цели, включително балистични, а също и бойни глави на над атмосферни височини.     Съгласие за провеждане на операцията Burnt Frost (Горящ лед) дал лично президентът Джордж Буш-младши. Било решено целта да бъде атакувана, когато се снижи до 240 км.     В определения район е изпратен крайцерът USS Lake Erie, оборудван с ПРО-система Aegis. Екипажът успял преди това да унищожи имитатори на бойни глави на балистични ракети. В момента на поразяването спътникът летял със скорост 7,8 км/сек. Отломките от него постепенно изгорели в атмосферата.     Русия не повярвала в сценария за належащото сваляне на спътника USA-193 и развила версията, че американците просто експериментирали възможностите на SM-3 в интерес на по-нататъшното развитие на системата ПРО в Европа.  Китай на свой ред необяснимо защо счел, че изпитанията са насочени против него. Година преди това, на 11 януари 2007 г., КНР успешно сваля свой излязъл от строя спътник-прехващач SC-19 (модификация на балистична ракета със средна далечина DF-21 на височина около 800 км.     \"На САЩ и други космически държави никак не им хареса, че Китай си позволява такива изпитания” – писа тогава ria.ru.     Работата е там, че височините 800-900 км се считат за т. нар. „Точка на безсмъртието”. На тези височини няма космически боклук и изпратените там спътници могат да функционират безпрепятствено. А взривеният китайски се разпаднал на около 3000 проследявани от земята големи къса и множество по-малки. Казано просто, КНР замърсила надеждна безопасна орбита, за да докаже, че й е по силите да унищожава цели на всякакви височини.    Разлика в подходите     Днес са способни да свалят спътници три държави: Русия, Китай и САЩ, обаче никой няма пълноценно действаща система за противоспътникова отбрана. Главната задача на ударните комплекси от този тип е нарушаване на противниковите комуникации в случай на война.     Според експерти, месец на активни бойни действия с използване на противоспътникови ракети е достатъчен, за да останат всички страни без орбитални групировки. Това ще ги лиши от спътникова връзка, възможност да водят разузнаване от космоса и да използват навигационни системи. Без спътници не е възможно да се използва високо точно оръжие, по-трудно е да се използва авиация.     Американските и китайските ракети-прехващачи действат на принципа на кинетичния удар – целта се унищожава чрез пряко сблъскване.     Сега Пентагонът се занимава с усъвършенстване на кинетичните средства за поражение и се опитва да ги „научи” да маневрират.     Русия като противоспътниково оръжие използва термоядрени боеприпаси, чието йонизиращо лъчение и други поразяващи фактори изваждат от строя не един спътник, а цяла групировка. Москва не коментира противоспътниковите си програми – нито потвърждава, нито отрича.     Ако се говори за съвременни и перспективни комплекси, то по-рано в медиите се появи оскъдна информация, че да се бори със спътниците ще може системата за ПРО А-235 „Нудоль” и не е изключено перспективната ЗРС С-500 „Прометей”.    Редакция БЛИЦ (по публикации в чужди медии)       ", "date": "2018.02.25", "title": "Защо Русия, Китай и САЩ тренират как да свалят спътници?"}
{"url": "https://www.blitz.bg/layfstayl/preslava-prezhivyala-uzhasen-intsident-padnala-na-bombite-si-i-vsichko-stanalo-v-krv_news581842.html", "text": "Преслава има навика да си гледа внимателно в краката, когато ходи. Певицата много се пази да не стъпи накриво, защото преди време се разсеяла, подвила нозе и преживяла ужасен инцидент. „На едно мое участие стана най-тежкото произшествие в живота ми. Слизайки по стълбите, се строполих по гърди. Паднах върху чашата, която секунди преди това беше в ръката ми”, връща се към кошмарното преживяване пайнерката.   Когато се изправила след инцидента, от пазвата й се посипали стъкла. Имало и кръв. Алената субстанция обаче не била от бюста, а от порязаните пръсти, пише \"Уикенд\".  ", "date": "2018.02.25", "title": "Преслава преживяла ужасен инцидент! Паднала на бомбите си и всичко станало в кръв"}
{"url": "https://www.blitz.bg/lyubopitno/stoplete-se-s-goreshchata-kandis-suonepol-nasred-zimata-snimki_news581812.html", "text": "Кандис Суонепол, която очаква второто си дете, е най-влиятелната манекенка на бельо в Instagram заради интереса, който привлича. И нормално решихме да бъде тазседмичната ни звезда в рубриката „Тяло на седмицата“. Красавицата печели до 50 000 британски лири за публикация в социалната мрежа, като всяка получава средно 300 000 харесвания.  На второ място е 21-годишната Алексис Рен, която има 11,7 милиона последователи в Instagram. Трета е Ана Шери. Следват Абигейл Рачфорд и Роузи Хънтингтън Уайтли. Тя е най-високо класиралата се британка с 80 000 харесвания за публикация.  Дита фон Тийз е най-възрастната звезда в челната десетка (45 години). Тя има 2,1 милиона последователи и заема осмото място в класацията. Най-млада е 20-годишната София Хамора, която е на девето място.", "date": "2018.02.25", "title": "Стоплете се с горещата Кандис Суонепол насред зимата (СНИМКИ)"}
{"url": "https://www.blitz.bg/svyat/izraelski-sptnik-fotografira-ruskite-su-57-v-khmeymim_news581730.html", "text": "След новината за появяването на руските изтребители Су-57 в Сирия, западното разузнаване изглежда е решило да препровери постъпилата информация. Спътникът ISI направил детайлни снимки на авиобазата Хмеймим. На снимката може да се разпознае един от изтребителите Су-57 – това е самолет с борден номер 055 „син” с окраска „Бяла акула”.     Първите съобщения за прехвърлянето на два от най-новите руски самолети започнаха да постъпват през нощта на 22 февруари.     На следващия ден сирийските медии съобщиха за пристигането на още два Су-57. Така сега в Хмеймим се базират не по-малко от 4 изтребителя от този тип. Превод:   БЛИЦ  ", "date": "2018.02.25", "title": "Израелски спътник фотографира руските Су-57 в Хмеймим"}
{"url": "https://www.blitz.bg/stsena/zvezda-ot-drzost-i-krasota-se-nasvyatka-bezpametno-i-si-go-izvadi-pred-khora_news581831.html", "text": "Дръзка, но не и красива – с такава постъпка се е отличил актьорът от „Дързост и красота“ Уинзър Хармън. Полицията го арестувала за доста неприятна изцепка, съобщава tmz.com. Звездата от точещата се десетилетия сапунка бил арестуван в долината Сан Фернандо, след като хора са го видели да пикае в парк посред бял ден. Те повикали полицаи, които го намерили в джипа му, паркиран наблизо, а вътре се въргаляли празни бутилки вино. Самият Хармън пък бил без гащи.     Актьорът си признал, че прекарал нощта в колата си. Арестуван е за това, че е пиян на публично място.     Хармън е третият актьор, който влиза в образа на Торн Форестър. Миналата година беше решено той да бъде заменен от Инго Радемахер.     Хармън отказал коментар за случилото се пред медиите.    Превод и редакция: БЛИЦ ", "date": "2018.02.25", "title": "Звезда от „Дързост и красота“ се насвятка безпаметно и си го извади пред хора"}
{"url": "https://www.blitz.bg/svyat/regiont-shche-se-vzrivi-kato-bure-s-barut-sashch-izbrakha-strashna-data-za-premestvane-na-posolstvoto-si-v-yerusalim_news581781.html", "text": "Държавният департамент на САЩ заяви, че се планира американското посолство да бъде преместено от Тел Авив в Йерусалим през май тази година. „През май САЩ планират да открият новото посолство в Йерусалим. Откриването ще съвпадне със 70-ата годишнина на Израел“, се казва в съобщение на ведомството. Пръв датата на преместването на американската дипломатическа мисия в петък, 23 февруари, съобщи министърът на транспорта и разузнаването на Израел Исраел Кац.  Израелците празнуват в този ден основаването на своята държава на 14 май, а на следващия ден арабите отбелязват траурна дата – Накба (катастрофа). В този ден се спомня прогонването на палестинския народ от родните им земи и последвалата окупация.  Палестинските власти оценяват преместването на посолството и избраната за целта дата като провокация, способна да взриви региона.  „Решението на САЩ да признаят Йерусалим за столица на Израел, а и да преместят посолството си там в навечерието на 70-та годишнина от Никба, на етническите чистки в най-малко 418 палестински селища и насилственото изселване на две трети от нашия народ, показва решимостта на американската администрация да подкопава международното право, да унищожава решението на палестинския конфликт, базирано на идеята за две държави, и да провокира чувствата на палестинския народ, в арабите, мюсюлманите и християнски свят“, се казва в изявление на генералния секретар на Организацията за освобождаване на Палестина и главен палестински преговарящ Саиб Арикат.     Превод и редакция: БЛИЦ    ", "date": "2018.02.25", "title": "Регионът ще се взриви като буре с барут: САЩ избраха страшна дата за преместване на посолството си в Йерусалим!"}
{"url": "https://www.blitz.bg/layfstayl/skorost/prodavat-edin-ot-50-te-sec-60-amg-snimki_news581768.html", "text": "Днес почти всеки Mercedes-Benz с повече от шест цилиндъра носи емблемата на AMG. През 80-те години на миналия век обаче трите букви на тунинг ателието от Афалтербах се срещат далеч по-рядко и красят само най-екзклузивните автомобили с \"мерник\" на предния капак, пише Факти бг.С около 50 произведени бройки този Mercedes-Benz 560 SEC 6.0 AMG е именно такъв. \"Кокаиново\" бялото купе от 1986 г. е една от звездите на търга, който RM Sotheby’s организира през април във Форт Лодърдейл. Под раздутата каросерия на двувратката се крие 5.6-литров V8, чийто работен обем от AMG са закръглили на 6.0 литра. Мощността е 385 к.с. - повече, отколкото развива тогавашното Lamborghini Countach LP500 S. С цена от $200 000 \"бенцът\" е и два пъти по-скъп от италианския суперкар. Днес това би означавало S-Class Coupe да струва $800 000 вместо 236-те хиляди долара, които Mercedes иска за S65.", "date": "2018.02.25", "title": "Продават един от 50-те SEC 6.0 AMG (СНИМКИ)"}
{"url": "https://www.blitz.bg/layfstayl/skorost/zashcho-se-razvalya-benzint_news581783.html", "text": "Не сте палили колата от доста време? Недейте да разчитате на бензина от тубата, която се складирали в мазето преди година. Двигателят нито ще стартира по-лесно, нито ще заработи по-равномерно. Колкото и странно да звучи, с времето бензинът остарява и губи част от качествата си, пише Факти бг.На теория това не би трябвало да се случва. В крайна сметка бензинът се рафинира от петрол, който е престоял в недрата на Земята милиони години. Това, което наливаме в резервоарите, обаче има съвсем различни характеристики от него. Една от тях е летливостта, а с времето тя намалява.  Терминът \"летливост\" описва в каква степен и при какви условия бензинът се изпарява и изгаря в двигателя на колата. При продължителен престой най-летливите компоненти в горивото се разтварят във въздуха. Когато те отсъстват, двигателят може и да запали, но няма да работи добре. Бензинът представлява най-грубо казано смес от въглерод и водород, които формират разнообразие от богати на енергия съединения, наречени въглеводороди. В процеса на рафиниране се премахват нечистотии като сяра и др. и се добавят различни вещества за подобряване на качествата и постигане на желаното октаново число. Крайният продукт е смес от стотици съединения. Освен това съставът на бензина варира в зависимост от сезона. През зимата рафинериите произвеждат смеси с по-леки въглеводороди, за да се улесни стартът на двигателя. През лятото бензинът е по-богат на тежки въглеводороди, които се изпаряват по-трудно. Заради оксидацията пък някои специалисти сравняват бензина и с виното. Реакцията с кислорода във въздуха започва веднага щом се отвори бутилката, а съставът на горивото се променя. Бензинът започва да отделя твърди частици, наречени смоли, чието натрупване може да се оприличи на атеросклероза по аналогия с плаката по стените на кръвоносните съдове. Смолите се натрупват по горивната система по същия начин. Те могат да запушат горивопроводите, филтрите и дюзите на инжекциона. Отстраняването им е скъпо, но се налага, защото иначе двигателят не работи нормално. Проблем в някои страни рафинериите добавят етанол към бензина. Като всеки алкохол, той е податлив на замърсяване с вода, която \"изсмуква\" от въздуха. Влагата кондензира в подземните резервоари на бензиностанции (обикновено с по-слаба посещаемост) заради температурните амплитуди и в комбинация с ръждата може да причини доста главоболия. Специалистите са отдават различна тежест на факторите, които влияят на \"развалянето\" на бензина, но са единодушни, че опитите да се съхраняват големи количества за дълго време са обречени на неуспех заради летливостта му. Тя се интензифицира с повишаването на температурата, влажността и контакта с кислород. Повечето експерти се обединяват около мнението, че резервоарът трябва да се поддържа възможно най-пълен, а стоял прекалено дълго бензин трябва да се \"освежи\" с пресен преди да бъде направен опит да бъде стартиран двигателят.", "date": "2018.02.25", "title": "Защо се \"разваля\" бензинът?"}
{"url": "https://www.blitz.bg/layfstayl/za-damite/minus-35-000-momicheta-za-25-godini-katastrofalnite-posleditsi-ot-selektivnite-aborti-v-gruziya_news581625.html", "text": "Културата е най-издържливата структура от всички съществуващи. Да се лиши един народ от езика си, традициите си и вярванията си ще е доста по-трудно, отколкото да се направи мащабна реформа на икономиката. Много народи по земята все още се опират именно на културата си, а не на различни постижения на науката или общочовешки знания.През 21 век в много консервативни общества се забелязва доста опасната тенденция на селективните аборти. Тоест, като цяло в източните култури ролята на мъжа в обществото се смята за доста по-важна от тази на жената, и следователно родителите искат да имат именно синове, които да са опора на семейството. Това се наблюдава в Индия и Китай, а отскоро и в страните от Кавказ и Средна Азия.     Нормалното съотношение на новородените е 105 - 106 момчета на 100 момичета. Например в Грузия в последно време обаче се набюдава сериозно разминаване в полза на мъжката половина, примерно 115-120 към 100.   Според сметката на специалистите, през последните 25 години в Грузия не са се родили над 35 000 момичета. Работата е там, че грузинската култура също е патриархална и много семейства продължават да живеят според традициите на своя народ. Затова момиче в семейството е по-скоро мъка, а не радост.  Освен това, в известна степен за това са помогнали и нестабилното икономическо положение, въоръжените конфликти и проблемите в сферата на образованието. Става, по-скоро, дума не за днешната ситуация, колкото за последните 10-20 години.   \"Разбрахме, че ще имаме момиче, но тази новина не се хареса много на семейството на зетя. Той има доста заможни родители и те постоянно твърдяха, че най-големият в семейството ни трябва да е момче. Казваха, че момичето няма да получи нищо от тях. И докато не се роди момче, няма да ни помагат. Те докараха зет ни до там, че той постоянно настояваше за аборти. Сестрата се съпротивляваше, но в крайна сметка заради страх да не разбие семейството тя се съгласи\", историите от този род са много на брой.   Как това се случва? Абортът е легален до 12-ата седмица, а с помощта на ултразвук до настъпването ѝ почти е невъзможно на 100% да се разбере пола на бебето. Но много често дори и при най-малкия намек за момиче мъжете карат жените си да правят аборт.  Технически, законът не забранява това, но от друга страна, дори промени в законодателството няма да са решение. Все пак да се докаже, че абортът е бил направено, само за да не се роди момиче, е невъзможно.   Тези изводи са направени от изследователите на базата на статистическите данни и частни разговори с лекари и потенциални родители.  \"До 12-ата седмица на бременността, а именно до тогава абортите са законни, да се установи пола на бъдещото дете със 100-процентова точност е почти невъзможно. Тогава защо да не се постъпи по следния начин: да се казва пола на родителите след изтичането на този срок, когато лекарят може със сигурност да го установи - селективният аборт ще стане невъзможен. Но всичко това трябва да се прави с добрата воля на лекаря: понякога юридическият контрол не е възможен\", казва акушерът-гинеколок Тинатин Гагуа. Подобни препоръки дават и от грузинското министерство на здравеопазването. Оттам твърдят, че през последните години ситуацията малко се е подобрила. За това са помогнали както ръста в благосъстоянието на населението, така и все по-здравия разум на бъдещите родители.  Превод и редакция: БЛИЦ", "date": "2018.02.25", "title": "Минус 35 000 момичета за 25 години! Катастрофалните последици от селективните аборти в Грузия"}
{"url": "https://www.blitz.bg/layfstayl/svetski/shche-ima-li-ogn-i-zhupel-prints-khari-si-pokani-dve-svoi-bivshi-na-svatbata-snimki_news581760.html", "text": "Принц Хари и Меган Маркъл са толкова влюбени, че двамата са поканили две бивши гаджета на младоженеца на сватбата си. Двойката се очаква да мине под венчилото на 19 май, като на церемонията ще присъстват и стари тръпки на принца. „Хари е останал добър приятел с Челси и Кресида, двете ще са там“, каза приятел на принца пред в. „Дейли Мейл“. „Той направи всичко възможно, за да няма лоши чувства помежду им, когато се разделяше с тях. Не мисля, че Меган ще има нещо против“, добавя той.  Хари излизаше с госпожица Дейви цели седем години. След това той се срещаше с госпожица Бонас. С нея той се виждаше две години. След раздялата с нея 33-годишният принц е изцяло отдаден на госпожица Маркъл.", "date": "2018.02.25", "title": "Ще има ли огън и жупел? Принц Хари си покани две свои бивши на сватбата (СНИМКИ)"}
{"url": "https://www.blitz.bg/layfstayl/za-damite/dozhivyakhme-i-tova-da-zhiveyat-litsokinite-psikhodelichnite-banski-na-kitayskite-zheni-snimki_news581753.html", "text": "Фотографът Филип Енгелхорн създаде проекта Swimmers, в рамките на който той засне причудливи бански, които носят жените по китайските плажове. Свикналите по плажовете из целия свят хората да се стремят да са максимално голи, за да може кожата им да придобие свят на мляко и кафе. Това се случва на всички плажове, но не и на тези в Китай. Там кожата с тен е показател за нисък социален статут, защото хората с въпросния тен веднага се причисляват към бачкаторите, които от сутрин до вечере превиват гръб на полето.  Затова находчивият женски елит на Китай е измислил бански, които покриват не само тялото, а и лицето – така наречените facekinis.                                 Превод и редакция: БЛИЦ", "date": "2018.02.25", "title": "Доживяхме и това! Да живеят лицокините – психоделичните бански на китайските жени (СНИМКИ)"}
{"url": "https://www.blitz.bg/stsena/mon-do-iztrpna-ot-dumite-na-lepa-brena-titova-yugoslaviya-beshe-kato-predshestvenik-na-es-video_news581778.html", "text": "Ние на Балканите имаме един орган повече и той се нарича душа. Вижте през какво сме минали – робство, падане на империи. И сме оцелели. Не съм сигурна, че други народи биха могли да минат през това. Това каза легендарната сръбска певица Лепа Брена в интервю за Мон Дьо, излъчено по Нова телевизия, от дома си в Белград. Според нея, едни от основните неща, които поддържат балканската душа, са музиката и ракията.     „Титовата Югославия беше като предшественик на ЕС“, заяви певицата. Тя посочи, че тогава едно цяло са били шест държави, пътували са с общ паспорт, имали са обща валута, уважавала се е свободата на личността, включително и сексуалната ориентация. „Не точно както днес. Сега политиците използват това. А това е нещо много лично“, обясни тя. „Общо взето, живееше се прекрасно“, спомня си Лепа Брена.     Тя посочи, че е отложила концерта си в София миналата година заради тромбоза. Прилошало ѝ на концерт в Швейцария. Наложило ѝ се да си даде почивка.     Лепа Брена направи разбор и на български фолкаджийки: „Всички певици си приличат – прекалено еднакви, еднакви гърди, лице, уста, маникюр. В България има феноменални певици. Важното за една певица не е перфектната фигура. Проблемът е в емоцията“.     Мон Дьо пък ѝ пусна песен на Лили Иванова, чието творчество тя познавала. „Тя има душа. Тя не е като другите“, смята Лепа Брена.     „Имам много тежки момент. Най-тежкият, безспорно, отвличането на сина ми стефан през 2000 година. Това беше нещо страшно“, спомня си певицата.     „Когато ми се обадиха по телефона да ми кажат, че е отвлечен, изгубих съзнание. В този момент се питах да живея ли, да умра ли. В такъв отвратителен момент трябва да живееш, трябва да върнеш детето си вкъщи“, разказа тя.     „Все едно някой да ви направи харакири, да ви разпори корема и да вървите срещу целия свят така. Нямате право да падате, трябва да вървите“, сподели емоционално тя.     „Това е отвличане, за което виновниците не са наказани днес. Но рибата се вмирисва откъм глаавата. Направено е организирано. Не ме е страх да говоря за това. Било е организирано, не би могло да стане без знанието на държавата. Кой би могъл да се бори с държавата? Виновни са те, всички те, които тогава са били държавата“, избухна гневно тя.     „Да го държат с качулка, да го хранят през нея, да го заплашват, че само за да я свали и да види лицата им... Дете на 8 години!“, почти се разплака балканската легенда.     „Това е мъка, тъга, срам, срам за нашата страна!“, категорична беше тя.     ", "date": "2018.02.25", "title": "Мон Дьо изтръпна от думите на Лепа Брена: Титова Югославия беше като предшественик на ЕС! (ВИДЕО)"}
{"url": "https://www.blitz.bg/layfstayl/shoubiznes/geri-nikol-porasna-veche-ne-zhivee-pri-mama-i-tati-iznese-se-v_news581788.html", "text": "Бизнес нюха си съм наследила от своите родители. Много ги обичам и се радвам, че са направили такава личност като мен. Това заяви Гери-Никол в предаването „Събуди се“ по Нова телевизия. „От близо 2-3 седмици си живея сама“, призна 19-годишната певица. Това станало без много драми, след няколко разговора и без поставяне на условия. Тя решила да живее в София, за да се занимава в ангажиментите си, а ѝ били изкючително трудно постоянно да пътува от Варна.     В София изпълнителката се радва на свободния живот, но отговорно. „Снощи бяхме на вечеря с приятели, после те казаха: „Хайде на дискотека“. Отвътре ми гореше, но им казах: „Аз утре сутринта съм при Лора Крумова, не мога“, разказа тя. Водещата пък въздъхна с облекчение: „Ако не беше дошла, щях да се гипсирам“.     По темата за момичетата, които си слагат силикон в гърдите, за да си хванат богат мъж, Гери-Никол коментира: „Не бих впечатлила някой с плът, а бих впечатлила с интелект“. По думите ѝ, всеки сам си решава, но „за мен не е правилният начин това.     Тя сподели и какво би пяла с удоволствие в риалити шоуто „Като две капки вода“, което стартира утре: „Искам да ми се падне попфолк. Аз обичам попфолка, харесва ми тази музика. Имам много приятели от там, с които си споделяме опит“.    ", "date": "2018.02.25", "title": "Гери-Никол порасна! Вече не живее при мама и тати, изнесе се в..."}
{"url": "https://www.blitz.bg/svyat/eto-kak-rusiya-shche-izplni-rezolyutsiyata-na-oon-otnosno-spirane-na-ognya-v-siriya_news581797.html", "text": "Русия ще работи със страните в конфликта в Сирия, за да влезе незабавно в сила режимът за прекратяване на огъня. Това заявил постоянният руски представител в ООН Василий Небензя след заседание на СС, който прие тази резолюция. „Ние бихме искали да подтикнем страните да работят над това, да участват в изпълнението на резолюцията напълно” – добавил дипломатът, цитиран от ria.ru.     Съветът за сигурност прие единодушно резолюция 2401, която иска всички страни в конфликта „без забавяне да прекратят стълкновенията” и да осигурят продължителна хуманна пауза най-малко за 30 дни по цялата територия на Сирия. Целта е осигуряване на безопасна и безпрепятствена доставка на хуманитарна помощ и извършване на медицинска евакуация на тежко болните и ранените.     Режимът за прекратяване на огъня обаче няма да се отнася за военните операции против ИД, „Джебхат ан-Нусра”, „Ал Кайда” и други организации, свързани с тези терористични структури. Превод и редакция:   БЛИЦ    ", "date": "2018.02.25", "title": "Ето как Русия ще изпълни резолюцията на ООН относно спиране на огъня в Сирия?"}
{"url": "https://www.blitz.bg/svyat/globalno-obnovyavane-na-su-35-stelt-versiyata-na-iztrebitelya-shche-pospori-ss-su-57_news581731.html", "text": "Индия е готова сериозно да разгледа възможността да придобие цял парк от модифицирани „стелт-изтребители” Су-35, съобщи японското издание The Diplomat. Руският Су-35 е изтребител поколение 4++. Подобно означение говори, че по някои показатели той не може да се отнесе към 5-о поколение. Едно от основните условия за това е наличие на нищожна радарна забележимост – „стелт-технология”. За това е нужно на корпуса да се нанесе специално покритие, което поглъща радарните сигнали. Су-35 все още не притежава тези качества, обаче руските производители подхвърлят, че всичко това „скоро може да се промени”.     Индия разбира, че развитието на най-близките й геополитически и териториални конкуренти в лицето на Китай и Пакистан не стои на едно място, което подтиква ВВС на Индия към сериозно обновление. Индийското ръководство преди се стремеше да получи пълноценен изтребител 5-о поколение от Русия Су-57, който в експортен вариант се нарича FGFA. Сделката обаче се усложни. Сега Индия счита, че преоборудването на самолети от поколение 4++ с нови системи ще позволи да се осигури превъзходство в небето.     Именно заради това изборът паднал върху Су-35, който в сегашния си вариант може да представлява конкуренция на всеки самолет от 4-о и даже от 5-о поколение. Неговата конструкция напълно позволява да бъде отнесен към самолет 5-о поколение. Затова в скоро време се очаква вземане на решение по снабдяване със системата „стелт” и ново въоръжение.     Индия се опасява, че въвеждането в строя на китайските ВВС на изтребителя J-20 ще даде на китайските летци преимущество в случай на военно противопоставяне. Модернизираният обаче Су-35 с въоръжение, което ще бъде инсталирано и на Су-57, ще има преимущество пред китайския изтребител.     Изданието The Diplomat отбелязва, че Индия може да направи извънредно голяма поръчка. Отчитайки обема на доставките за Индия в миналото, може да става дума за стотици самолети.    Превод и редакция: БЛИЦ    ", "date": "2018.02.25", "title": "Глобално обновяване на Су-35: Стелт-версията на изтребителя ще поспори със Су-57"}
{"url": "https://www.blitz.bg/layfstayl/za-damite/krasiva-fitnes-zvezda-rodi-sladko-bebe-i-vednaga-be-razsipana-ot-kritiki-snimki_news581819.html", "text": "33-годишната звезда в Инстаграм и фитнес треньор Емили Скай от Австралия е обвинена в това, че в качеството си на млада майка тя отделя твърде много време на фитнеса, а не на детето си.Емили роди Мия на 18 декември 2017 година, след което сподели със своите 2 милиона последователи снимки с постродилната си фигура, пише в. Daily Mail. \"Почти не мога да позная себе си, когато се гледам в огледалото. Много съм далеч от онази Емили, която бях по-рано\", пише тя в пост от 23-ти декември.   Емили също признава, че бременността ѝ не е протекла така, както тя е искала. Тя е имала силно болки в корема, които не само не ѝ позволявали да тренира, но дори и да се разхожда из дома си. В резултат на заседналия начин на живот тя качила 21 килограма. Въпреки това, тя уточнява, че не възнамерява да се изтощава след раждането с постоянни тренировки.   През първия месец след раждането момичето глезеше своите фенове с леки фитнес упражнения без да използва тежести. Снимките също бяха украсявани с малката Мия, с която мама, по думите ѝ, е неразделна от самото ѝ раждане.  Два месеца след раждането Емили обаче изумила феновете си с нова снимка, на която тя сравнява фигурата си преди и два месеца след бременността. В поста тя признава, че \"за съжаление, тя никога няма да бъде същата, но ще продължава да работи върху себе си, каквото и да става\".   Жената обаче останала много учудена, когато вместо комплименти за усърдната ѝ работа и отличните резултати, майката се сблъскала с негативна критика заради неправилно подредените приоритети.    Емили отвърнала на хейтърите, че тя никога не забравя да се грижи за своята малка дъщеря. При това тя иска да си върне фигурата и активно търси подкрепа сред своите почитатели.  Превод и редакция: БЛИЦ", "date": "2018.02.25", "title": "Красива фитнес звезда роди сладко бебе и веднага бе разсипана от критики (СНИМКИ)"}
{"url": "https://www.blitz.bg/svyat/lyubovnitsa-kaza-na-priyatelya-si-che-ne-e-obshchitelen-i-toy-se-samoubi-snimki_news581816.html", "text": "47-годишният Ник Крук се самоуби по време на почивка на Канарските острови. Причината за съдбовното решение е бил спор с Ванеса Грант: тя заявила на своя любовник, че той е твърде необщителен, затова тя иска да се раздели с него.Ванеса Грант обвинила Ник, бащата на три дъщери, че той не общува достатъчно с другите хора. Жената предложила на своя любовник да погледа другите двойки, дошли на почивка, и го обвинила, че е твърде затворен в себе си.    В отговор Ник заплашил възлюблената си със самоубийство, но жената не взела думите му на сериозно. След скандала двойката отишла в бар, след известно време Ник се върнал в хотелската стая. Ванеса се върнала в стаята едва два часа и половина по-късно, през които Ник вече бил успял да се самоубие.  Бившата жена на Ник Никола подаде сигнал в полицията, че не вярва мъжът ѝ да се е самоубил. По думите ѝ, такова поведение е напълно нетипично за бившия ѝ мъж. Въпреки това следствието е изяснило, че по-рано мъжът е правил четири неуспешни опита да си отнеме живота: той винаги успявал да предупреди за случващото се свои приятели или Никол, които го спасявали.   Вероятно мъжът се е надявал, че Ванеса ще успее да се върне в хотелската стая, преди да стане твърде късно.  \"Смъртта на татко е истински шок. Имаме толкова много въпроси, на които никога няма да получим отговори, защото той много бързи си тръгна от нас\", казва дъщеря му Скай.  Превод и редакция: БЛИЦ", "date": "2018.02.25", "title": "Любовница каза на приятеля си, че не е общителен и той... се самоуби (СНИМКИ)"}
{"url": "https://www.blitz.bg/layfstayl/skorost/novoto-audi-a6-video_news581795.html", "text": "Новата генерация на Audi A6 най-вероятно ще бъде показана в началото на март в Женева, но това все още не е официално потвърдено от марката. В интернет пространството хората от Audi пуснаха едно много кратко видео, което дава бегъл поглед над визията на иновацията, пише Факти бг.Още от наличната към момента информация е, че новата А6-ица ще разполага с голяма част от системите за безопасност, които се вграждат във флагмана А8. Акцент се поставя на системата за авто пилотиране, която все още не е легализирана в Европа, но от Audi се надяват, че това ще стане съвсем скоро и те ще са един от лидерите в областта на автономното шофиране.", "date": "2018.02.25", "title": "Новото Audi A6 (ВИДЕО)"}
{"url": "https://www.blitz.bg/svyat/turtsiya-pritesnena-ot-reshenieto-za-mestene-na-amerikanskoto-posolstvo-v-erusalim_news581754.html", "text": "Турция заяви, че намерението на САЩ да отворят посолство в Ерусалим през май пренебрегва решения на ООН и на Организацията за ислямско сътрудничество и вреди на мира, съобщава \"Ройтерс\". В изявление турското външно министерство определи решението на САЩ като много обезпокоително.     В петък Държавният департамент обяви, че ще премести посолството в Ерусалим през май, за да съвпадне със 70-годишнината от независимостта на Израел.     През декември турският президент Реджеп Тайип Ердоган бе домакин на среща на високо равнище на Организацията за ислямско сътрудничество, на която се събраха представители на над 50 държави. Мюсюлманските лидери осъдиха тогава решението на САЩ да признаят Ерусалим за столица на Израел.    ", "date": "2018.02.25", "title": "Турция притеснена от решението за местене на американското посолство в Ерусалим"}
{"url": "https://www.blitz.bg/svyat/mst-za-iztochna-guta-islyamistite-podgotvyat-atentati-v-damask_news581727.html", "text": "В Източна Гута край значително се изострила ситуацията след намесата на САЩ. Стана известно, че в Дамаск се подготвят серия от атентати при подкрепа на западните специални служби, пише Telegram-канал на „Вестник на Дамаск”. Отбелязва се, че в отговор на военната операция на сирийската правителствена армия „Дамаска стомана” ислямистите от няколко терористични групировки се опитват да се обединят в една структура. Сред тях са „Файлак ар-Рахман” и „Джейш ал-Ислам”. Известно е, че те са създали единен оперативен щаб, за да противостоят на правителствените войски.     Отбелязва се, терористите от „Джебхат ан-Нусра” и „Хайят Тахрир аш-Шам” се обърнали към своите привърженици с призиви да устройват актове за възмездие в Дамаск с цел да отмъстят на Асад за операцията в Източна Гута.     Освен това екстремистите разпространяват слухове, че за подкрепа на обкръжените групировки ще бъде изпратено подразделение от така наречената „Нова сирийска армия”. Те преминават подготовка в американската военна база Ат-Танф на границата с Йордания. Тези сведения се подкрепят от лидера на сирийската врежа по правата на човека Ахмад Казем. Превод:  БЛИЦ    ", "date": "2018.02.25", "title": "Мъст за Източна Гута: Ислямистите подготвят атентати в Дамаск"}
{"url": "https://www.blitz.bg/foto/unikalni-snimki-kogato-nay-interesnoto-se-sluchva-na-zaden-plan_news581803.html", "text": "Кой от нас не обича да гледа интересни снимки, напомнящи за минали прекрасни моменти, за посещението на интересни места или за важни събития? Но понякога на такива снимки се забелязват и детайли, които първоначално се изплъзват на нашето внимание. А понякога на заден план се случва най-смешното и куриозното.    Разгледайте тези 20 свежи снимки, на които най-интересното се случва зад гърбовете на главните им герои.               ", "date": "2018.02.25", "title": "Уникални СНИМКИ! Когато най-интересното се случва на заден план"}
{"url": "https://www.blitz.bg/svyat/boevete-sa-zhestoki-kamikadzeta-i-banditi-s-bronirana-tekhnika-se-opitvat-da-nakhluyat-v-damask_news581798.html", "text": "Камикадзета с минирани с експлозиви автомобили и банди с бронирана техника се опитват да нахлуят в Дамаск. Водят се ожесточени боеве. Това съобщава Руская весна, позовавайки се на военни източници. След нощните опити за пробив с „джихад мобили“ по посока на района Кабун, където са се намирали бойци от народното опълчение, по-рано влизало в „Първа бригада“ на „Свободната сирийска армия“, но след това преминало на страната на правителството, и по постовете на правителствените сили до Хазрама и Нашабия бандитите от „Фейлак Ар Рахман“, „Джебхат Ан Нусра“ и „Джейш Ал Ислам“ едновременно от различни направления са атакували позициите на правителствените сили.  Боевете текат по линията на съприкосновение в градовете Арбин и Хараст, по шосето М5 северно от град Дума, в населените пунктове Хазрам и Нашабия в югоизточната част на Източна Гута, както и в района Джобар.    Жителите на кварталите на Дамаск са обстрелвани от бандитите с ракетни системи за залпов огън и миномети.    По информация на сирийското вътрешно министерство, на 23 и 24 февруари органите на реда в страната в Дамаск са задържали няколко бандитски групи, влизащи в така наречените „спящи клетки“ на „Джейш ал Ислам“ и „Фейлак ар Рахман“, които са планирали да извършат терористични актове на места с масово струпване на хора: училища и на пазара Ал Хамидия.  Отбелязва се, че въпросните терористични актове са били планирани от лидерите на незаконните въоръжени формирования в Източна Гута.   Превод и редакция: БЛИЦ", "date": "2018.02.25", "title": "Боевете са жестоки: Камикадзета и бандити с бронирана техника се опитват да нахлуят в Дамаск!"}
{"url": "https://www.blitz.bg/svyat/iznenada-posreshchnakha-bivshiya-nachalnik-na-razuznavaneto-na-severna-koreya-na-olimpiadata-s-protest-no-video_news581766.html", "text": "Високопоставена севернокорейска делегация, предвождана от генерал, който е известен поддръжник на твърдолинейната политика на Пхенян, пристигна в Южна Корея за церемонията по закриването на Зимните олимпийски игри, съобщава АФП. Осемчленната делегация, начело с генерал Ким Йон-чхол, прекоси демилитаризираната зона, разделяща полуострова, през граничния пункт Дорасан, съобщи говорител на министерството на националното обединение в Сеул.     Генерал Ким Йон-чхол е бивш началник на севернокорейската разузнавателна агенция и настоящ зам.-председател на ЦК на Корейската трудова партия. Той е обвиняван, че е планирал поразяването с торпедо на южнокорейски военен кораб през 2010 г., при което загинаха 46 души.     Южнокорейски демонстранти опитаха без успех днес да блокират автоколоната. Решението на Пхенян да изпрати като ръководител на делегацията именно бившия шеф на военното разузнаване разгневи семействата на загиналите 46 моряци.     Около 100 консервативни депутати и активисти организираха седящ протест на мост, откъдето очакваха да премине автоколоната, след като тя пресече строго охраняваната граница и влезе в Южна Корея тази сутрин.     Около 2500 полицаи бяха разположени на моста, но автоколоната пое друг маршрут, съобщи местна телевизия. По-късно делегацията пристигна в хотел в Сеул, преди да се отправи към Пьонгчанг за церемонията, започваща в 13.00 ч. българско време.    ", "date": "2018.02.25", "title": "Изненада! Посрещнаха бившия началник на разузнаването на Северна Корея на олимпиадата с протест, но... (ВИДЕО)"}
{"url": "https://www.blitz.bg/zdrave/uchenite-posochikha-obezbolyavashchite-koito-vodyat-do-srdechen-pristp-ili-insult_news581741.html", "text": "Според специалистите, най-опасни са се оказали обезболяващите като ибупрофена, диклофенака, целекоксиба, напроксена и мефенаминовата киселина. В Тайван учените установиха опасността от пет разпространени по целия свят обезболяващи. Резултатите от изследването са публикувани в British Journal of Clinical Pharmacology.Оказа се, че ибупрофенът, диклофенакът, целекоксибът, напроксенът и мефенаминовата киселина може да станат причина за сърдечен пристъп или инсулт.    В рамките на изследването учените са ползвали данните от 56 000 възрастни души, които са имали високо кръвно налягане. В крайна сметка анализът е показал, че всеки на 330 души, употребили ибупрофен, е имал сърдечен пристъп или инсулт в рамките на четири седмици. Това се е случвало с един на всеки 105 души, употребили целекоксиб. Сърдечен пристъп или инсулт е получавал един на всеки 245 и 214 души, употребили съответно диклофенак и напроксен.   Отбелязва се, че от петицата обезболяващи най-малко опасна е  мефенаминовата киселина: инсулт или сърдечен пристъп е получавал един на всеки 394 души.  Превод и редакция: БЛИЦ", "date": "2018.02.25", "title": "Учените посочиха обезболяващите, които водят до сърдечен пристъп или инсулт"}
{"url": "https://www.blitz.bg/lyubopitno/tova-li-e-dnoto-dzhendr-s-tsitsi-kato-gyumove-i-mzhko-tyalo-lsna-na-koritsata-na-modno-spisanie-snimki-18_news581598.html", "text": "Висок ръст, големи гърди, слабо телосложение и мъжки черти на тялото. Това е необикновен човек - биджендърния модел Рейн Дав, която изглежда органично както в женско, така и в мъжко амплоа. Дав се е родила момиче, но е успяла да смени доста мъжки професии - от пожарникар до горски, преди да открие себе си в модния бизнес.Рейн отлично показва дрехите и на двата пола. А кариерата на модел момичето започнало, след като случайно отишло на кастинг за показ на колекция мъжко долно бельо на Calvin Klein.        В инстаграм Рейн често публикува и колажи, на които тя е в женски и мъжки образи. Също споделя своите възгледи относно това, колко много се различават изискванията и отношението на обществото към различните полове.   Рейн се е снимала за Cosmopolitan, Vogue и Elle. През февруари тази година тя стана лице на британското ЛГБТ-издание \"Дива\". Момичето се стреми да промени правилата на играта в модната индустрия и призовава обществото да поощрява джендърното разнообразие.   Очевидно е, че тази липса на сходство с останалите е голямо изпитание за Дав. Момичето е израснало във ферма в дълбоката американска провинция, но родителите ѝ никога не са ѝ налагали своите представи за пола, за разлика от учители и съученици.   Рейн винаги се е отличавала от другите момичета с високия си ръст, здраво телосложение и характерни за мъжете черти на лицето. За това тя често е била наричана в училище Транссексуалната Дани. Момичето трябвало да положи доста усилия, за да се приеме в крайна сметка такава каквато е.  Известно време момичето е работило като пожарникар с мъжки псевдоним. Според нея, мъжкият образ е имал невероятно разрушаващи действия, защото мъжете винаги трябва да внимават как се държат, какво говорят и да спазват определен тон.   При това жената Рейн си намирала работа доста по-трудно. От друга страна обаче, в образа на мъж, в тъмните малки улички никой не се е опитвал да я закача, а на работата пък тя получава доста повече уважение.     ", "date": "2018.02.25", "title": "Това ли е дъното? Джендър с цици като гюмове и мъжко тяло лъсна на корицата на модно списание (СНИМКИ 18+)"}
{"url": "https://www.blitz.bg/stsena/bolivud-potna-v-skrb-pochina-superzvezdata-sridevi_news581747.html", "text": "Боливудската суперзвезда Сридеви Капур почина на 54 години от инфаркт, съобщиха от семейството й. Актрисата, известна просто като Сридеви, е издъхнала в Дубай, където е била на сватба на роднини, информира Би Би Си. Сридеви е една от едва няколкото жени, за които се счита, че е способна да привлече огромна гледаемост към филмите си без помощта на героичен мъжки образ. От 4-годишна тя си служела с езиците телугу, каннада, малаялам и хинду.     Министър-председателят на Индия Нарендра Моди написа в Туитър, че е „натъжен от ненавременната загуба на забележителната актриса Сридеви“, а президентът Рам Нат Ковинд заяви, че е „шокиран да чуе, че филмовата звезда Сридеви е починала“.     Съболезнования изказа и кметът на Лондон Садик Кан: „Наистина бях щастлив да се срещна с боливудската икона Сри Деви при последното си пътуване в Индия. Толкова е тъжно да чуя новините за смъртта на една толкова невероятно талантлива актриса, изпълнител и продуцент“.     Актрисата била в ОАЕ за сватбата на племенника си Мохит Марвах. Съпругът ѝ Бони Капур и дъщеря ѝ Куши били с нея, когато затворила очи в събота. Брат ѝ Санджей Капур посочва, че това е станало около 23-23.30 ч. местно време.     Сридеви дебютира в Боливуд с водеща роля през 1978 година. Скоро станала една от най-големите филмови звезди на Индия. За над 5 десетилетия тя участвала в над 150 филма, сред които класиките на Боливуд „Мистър Индия“, „Чандни“, „Чаал Бааз“, „Садма“.     През 1997 година тя се оттеглила, за да си вземе почивка от индустрията. Завърнала се през 2012 с филма „Инглиш Винглиш“. През 2013 правителството на Индия я награди с Падма Шри – най-виокото гражданско отличие. Превод и редакция: БЛИЦ     ", "date": "2018.02.25", "title": "Боливуд потъна в скръб: Почина суперзвездата Сридеви"}
{"url": "https://www.blitz.bg/zdrave/kupuvate-antibakterialnite-krpichki-i-spreyove-khvrlyate-si-parite-a-mikrobite-se-razmnozhavat_news581772.html", "text": "Британски специалист предупреди, че антибактериалните кърпички и спрейове за почистване са безполезни, съобщава \"Дейли мирър\". Според д-р Клеър Ланьон от университета Нортумбрия, родителите, които купуват подобни продукти, пилеят парите си. Причината е, че бактериите могат да се размножават на интервали от 20 минути. „Някои бактерии могат да се делят на всеки 20 минути, така че не отнема много време на една клетка да се превърне в един милион клетки. Всъщност това може да стане за около 6,6 часа“, обясни специалистът.       ", "date": "2018.02.25", "title": "Купувате антибактериалните кърпички и спрейове? Хвърляте си парите, а микробите се размножават!"}
{"url": "https://www.blitz.bg/layfstayl/skorost/toyota-i-khyunday-izteglyat-110-000-defektni-avtomobila-ot-severna-amerika_news581782.html", "text": "Японската компания Тойота и южнокорейската Хюндай изтеглят в Северна Америка общо около 110 000 коли, заради фабрични дефекти. Toyota обяви изтеглянето на около 65 000 пикапа модел Tundra и джипове Sequoia. При тези машини електронната система за контрол на стабилността може да се изключи по време на движение, съобщава Дарик.     Hyundai обяви в същия ден, че изтегля от пазара в Северна Америка около 44 000 джипове модел Santa Fe, заради проблеми с волана, който е ненадеждно закрепен и може да се откачи от кормилната колона.     Официално изтеглянето ще започне през март тази година. Всички дефекти компаниите се задължават да бъдат отстранени безплатно.    ", "date": "2018.02.25", "title": "Тойота и Хюндай изтеглят 110 000 дефектни автомобила от Северна Америка"}
{"url": "https://www.blitz.bg/zdrave/zdravoslovno/vnimanie-dzhindzhifilt-e-superpolezen-no-prochetete-prvo-tova-predi-da-posegnete-km-nego_news581791.html", "text": "Джинджифилът е суперхрана, която предлага решение за редица здравословни проблеми, особено през зимата. Настинките, кашлицата, хроничните проблеми с имунитета, храносмилателните нарушения и честите рефлукси – всички те може да се повлияят добре от джинджифила. И все пак е добре да се знае, че приемът на този кореноплоден продукт има и своите ограничения. Оказва се, че медицинските ползи от джинджифила не са за всеки. Той може да бъде и противопоказен за хора с определени заболявания или с характерни моментни особености в здравословното си състояние.     Затова джинджифилът трябва да се избягва в няколко случая, когато вредите от него биха били по-големи от ползите.     При поднормено тегло     Джинджифилът има специфично влияние върху метаболизма. Той регулира секрецията и активността на храносмилателните ензими и помага за намаляване на апетита и редуциране на теглото. Този полезен за хората със затлъстяване ефект е негативен за тези с твърде ниско тегло, които опитват да постигнат по-здравословни килограми.     При хематологични проблеми (трудно съсирване на кръвта)     Джинджифилът действа много ефективно на кръвообращението. Една от ползите от редовната му консумация е подобряването на циркулацията на кръвта и намаляването риска от тромбоза. За хората с хемофилия обаче, които имат проблеми с трудното съсирване на кръвта, джинджифилът може да е противопоказен. Той може да компрометира ефекта на някои лекарства за лечение на хемофилия и да повиши риска от кръвоизливи, пише Puls.bg     При напреднала бременност     Има данни, че джинджифилът помага за намаляване на сутрешното гадене при бъдещите майки през първите месеци на бременността. През третия триместър обаче приемът на кореноплодното е нежелателен, защото се асоциира с повишен риск от силни контракции и преждевременно раждане.     При лечение на определени заболявания     Хората, приемащи лекарства срещу диабет или високо кръвно налягане, не бива да консумират джинджифил. Проучванията показват, че той може да доведе до опасни реакции при прием успоредно с бета блокери, антикоагуланти, инсулин и др.     Добре е хората, попадащи в тези групи, но все пак привикнали към приятния аромат и вкусови качества на джинджифила, да потърсят безопасни за състоянието си негови алтернативи. Такива може да бъдат редица леко пикантни продукти – различни видове пипер, чушки, хрян, ряпа и др. Всички те имат потенциал да придадат на менюто ни аромат, много близък до този, придаван от джинджифила.    ", "date": "2018.02.25", "title": "Внимание! Джинджифилът е суперполезен, но прочетете първо това, преди да посегнете към него"}
{"url": "https://www.blitz.bg/svyat/mladezh-se-ozheni-poluchi-podark-i-zagina-tragichno-ot-nego_news581743.html", "text": "В момента полицията в Индия изяснява как взривно вещество е попаднало в сватбен подарък. Издирва се и човекът, който го е връчил. Най-малко двама души загинаха, а един друг е ранен, след като сватбен подарък се взриви в индийския щат Одиша. Това съобщава телевизия NDTV. По данни на телевизионния канал, предметът е избухнал в момента, когато младоженците дни след сватбата започнали да отварят получените подаръци. Една от кутиите неочаквано се взривили в ръцете на мъжа, той е загинал. Жертва на взрива също е станала и възрастна роднина на съпрузите. Превод: БЛИЦ     ", "date": "2018.02.25", "title": "Младеж се ожени, получи подарък и загина трагично от него"}
{"url": "https://www.blitz.bg/layfstayl/za-damite/mayka-na-dve-detsa-vampir-sm-plashchat-mi-da-piya-krv-i-tova-mi-dava-sila-za-zdrav-seks_news581742.html", "text": "Джулия Кейпълс от Пенсилвания в САЩ всеки месец пие около два литра човешка кръв. Фенката на вампирската естетика е убедена, че необичайната напитка ѝ осигурява секс енергия, пише в. \"Мирър\". 50-годишната майка на две деца Джулия Тъмната Роза Кейпълс употребява кръв в течение на 30 години. Жената е убедена, че сегашната вампирска мода я е започнала именно тя. Своите жертви вамприрката намира в интернет, но те плащат, за да бъдат хапани от нея. \"През 90-те години на миналия век бях знаменитост, обикалях целия свят и правиш шоута. Но не мисля, че някой разбираше, че аз съм истински вампир\", казва Кейпълс.     Джулия твърди, че основната ѝ цел не са парите и славата. В действителност вампирката мечтае да намери себеподобни. Освен това, жената е убедена, че само тя ще успее да защити младите вампири от допускането на грешки. \"Заради негативното отношение аз често бягах от градовете и си губих работата, защото в интернет бе твърде лесно да се намери информация за мен\", оплаква се Кейпълс.  Въпреки това, Джулия не възнамерява да се отказва от необичайния си навик. Тя е убедена, че рано или късно ще успее да пребори негативното отношение спрямо вампирите. \"Моят живот бе лесен, но аз съм си аз. Все още мога да да си вадя хляба и да подкрепям своето семейство, помагайки на другите да вървят по този път\", казва Джулия.  Превод и редакция: БЛИЦ", "date": "2018.02.25", "title": "Майка на две деца: Вампир съм, плащат ми да пия кръв и това ми дава сила за здрав секс"}
{"url": "https://www.blitz.bg/ikonomika/superbogatasht-kalvin-vdiga-luksozen-kurort-za-100-mln-dolara-specheleni-samo-ot-bitkoyn-snimki_news581761.html", "text": "Myлтимилиoнepът Kaлвин Eъp инвecтиpa нaд 100 милиoнa дoлapa в изгpaждaнeтo нa cyпepлyĸcoзeн ĸypopт нa ĸapибcĸия ocтpoв Aнтигya. Poдeният в Kaнaдa xaзapтeн мaгнaт щe финaнcиpa нoвoтo cи нaчинaниe нe cъc зaeм или c пpиxoди oт игpaлeн бизнec, a caмo c пeчaлби, нaтpyпaни oт цифpoви вaлyти, съобщава „Гардиън“. Лyĸcoзнoтo вaĸaнциoннo ceлищe нocи имeтo „Eъp Peзopт“ и щe бъдe paзпoлoжeнo нa Baли Чъpч - eдин oт нaй-eĸзoтичнитe плaжoвe нa Aнтигya. Cтpoитeлнитe дeйнocти тpябвa дa зaпoчнaт в ĸpaя нa лятoтo нa 2018 г., a ĸypopтът ce oчaĸвa дa пpиeмe пъpвитe cи пoceтитeли пpeз 2021 г.   Kypoтният ĸoмплeĸc щe бъдe изцялo финaнcиpaн oт пeчaлбитe, peaлизиpaни oт пoвишaвaнeтo нa cтoйнocттa нa Віtсоіn, в ĸoйтo Eъp e paнeн инвecтитop. Koгaтo зaпoчнe paбoтa, вaĸaнциoнният цeнтъp щe cъздaдe 350 нoви paбoтни мecтa.     Kypopът e пъpвият oт зaплaнyвaнa вepигa лyĸcoзни мecтa зa пoчивĸa, ĸoитo щe бъдaт paзвити пo цял cвят. Bceĸи ĸoмплeĸc oт бъдeщaтa вepигa щe пpeдлaгa нa гocтитe cи вълнyвaщи мoмeнти в ĸaзинo ĸлyб Воdоg, peлaĸcиpaщи плaжни ĸлyбoвe, pecтopaнти oт cвeтoвнa ĸлaca, ĸoнгpeceн цeнтъp и yeлнec и cпa цeнтъp.     Уeлнec цeнтъpът щe ce cтpeми дa пoдoбpи здpaвeтo нa пoceтитeлитe cи и дa ce бopи cъc зacтapявaнeтo чpeз peдицa cъвpeмeнни мeтoди. Цeлтa мy e дa пoддъpжa cпocoбнocттa нa вceĸи чoвeĸ зa виcoĸo ĸaчecтвo нa живoт.     Xoтeлcĸия ĸoмплeĸc нa 5-звeздния ĸypopт щe вĸлючвa 80 cтyдия и нaд 30 лyĸcoзни aпapтaмeнтa c eднa cпaлня. Ocвeн тяx щe ce пpeдлaгaт 8 лyĸcoзни eднoфaмилни ĸъщи, 8 пpocтopни гpaдcĸи ĸъщи и 3 oчapoвaтeлни вили.     56-гoдишният бизнecмeн ce paдвa нa блaгopaзпoлoжeниeтo нa влacтитe в Aнтигya и Бapбyдa и нacĸopo бe нaзнaчeн зa cпeциaлeн иĸoнoмичecĸи cъвeтниĸ в oблacттa нa ĸpиптoвaлyтитe. Toй дopи пoлyчи диплoмaтичecĸaтa титлa \"Heгoвo пpeвъзxoдитeлcтвo\".   \"Oчaĸвaмe poмaнтичнaтa и вълнyвaщa ĸoнцeпция нa ĸypopтa дa paзшиpи тypиcтичecĸия пpoдyĸт нa Aнтигya и Бapбyдa и дa дoвeдe нoвa ĸaтeгopия тypиcти нa нaшитe ocтpoви. Oчaĸвaмe c нeтъpпeниe дa paбoтим c г-н Eъp в тoзи ĸypopт и мнoгoтo дpyги инвecтиции, ĸoитo нaпpaви в Aнтигya\", зaяви пpeмиepът нa ĸapибcĸaтa дъpжaвa Гacтoн Бpayн.     \"Toзи ĸypopт щe пpивлeчe изцялo нoв пaзapeн ceгмeнт нa тypизмa нa ocтpoвa - ycпeшни тъpcaчи нa yeлнec, ĸoитo cъщo иcĸaт дa ce зaбaвлявaт. Имoтът нямa дa бъдe oл инĸлyзив дecтинaция. Bмecтo тoвa нeгoвитe yдoбcтвa щe бъдaт нa paзпoлoжeниe нa житeлитe нa Aнтигya и Бapбyдa, ĸaĸтo и нa пoceтитeлитe\", oбяcни мyлтимилиoнepът.     Kypopтният ĸoмплeĸc щe пpиeмa цифpoвaтa вaлyтa Віtсоіn Саѕh, ĸoятo пpeз минaлaтa гoдинa ce oтдeли oт Віtсоіn, във физичecĸи oбeĸти зa paзплaщaния и чpeз oнлaйн cиcтeмaтa cи зa peзepвaции.     Eъp, чийтo бaщa e ocъдeн зa ĸoнтpaбaндa нa мapиxyaнa, имaшe cepиoзни пpoблeми c ĸaнaдcĸитe и aмepиĸaнcĸитe влacти. Toй дopи пoлyчи зaбpaнa дa зaeмa пocтa диpeĸтop нa пyбличнa ĸoмпaния в Бpитaнcĸa Koлyмбия cлeд cĸaндaл зa тъpгoвия c aĸции пpeз 90-тe гoдини нa минaлия вeĸ.     Уcпexът нa Воdоg пpивлeчe внимaниeтo нa aмepиĸaнcĸитe влacти, ĸoгaтo пpeз 2006 г. ĸaнaдcĸият бизнecмeн изгpя нa ĸopицaтa нa cпиcaниe \"Фopбc\", oзaглaвeнa \"Xвaни мe, aĸo мoжeш: Kaлвин Eъp cтaнa мнoгo бoгaт, yпpaвлявaйĸи нeзaĸoнни зaлoзи пo интepнeт\".     Myлтимилиoнepът yвepи, чe дeйcтвиятa мy ca зaĸoнни зapaди cлoжнa cepия oт финaнcoви тpaнзaĸции нa 3 paзлични ĸoнтинeнтa. Oбвинeниятa cpeщy Eъp, Бoдoг и дpyги тpимa ĸaнaдци бяxa oтxвъpлeни пpeз минaлaтa гoдинa.    ", "date": "2018.02.25", "title": "Супербогаташът Kaлвин вдига луксозен курорт за 100 млн. долара, спечелени само от биткойн (СНИМКИ)"}
{"url": "https://www.blitz.bg/svyat/izraelski-ekspert-moskva-preduprezhdavashe-no-ne-ya-razbrakha_news581545.html", "text": "Военният експерт и бивш шеф на израелската секретна служба „Натив” Яков Кедми оценил възможностите на руските системи за ПВО и ПРО да отблъсне потенциална атака на сили на САЩ откъм военна база в Турция. Това пише изданието politexpert.net. Руският журналист Марк Сорокин предложил на Яков Кедми да оцени възможността на Русия да отблъсне атака на САЩ и НАТО от южно и югозападно направление, в частност откъм турската авиобаза „Инджирлик”.     Според военния експерт, главните поражения обикновено ги нанасят ракетните системи. Откъм Турция в това отношение Русия няма защо да се опасява, защото „Инджирлик” е класическа авиобаза, там САЩ са базирали единствено самолети.     Съществувала само опасност от югозападното направление, тъй като САЩ постоянно държат в Черно море разрушители с ядрено оръжие. Русия обаче правела всичко необходимо, за да се предпази от всички видове заплахи. На първо място е използването на потенциала на сирийската база в Тартус. На второ място идват разположените руски кораби с ПРО-възможности в Средиземно и Черно море. На трето място, по другите направления руските брегови системи и комплекси за ПВО и ПРО били способни да отбият всякакъв удар.     Русия предупреждавала за това, но не я разбрали. Най-важен момент обаче е създадената мощна групировка на Северния флот за изпреварване на действията на САЩ. Благодарение на грамотните действия на руското главно командване скоро практически няма да остане направление, откъдето да бъде нанесен убийствен удар по време на потенциално противопоставяне, обобщил Кедми.    Превод и редакция: БЛИЦ    ", "date": "2018.02.25", "title": "Израелски експерт: Москва предупреждаваше, но не я разбраха"}
{"url": "https://www.blitz.bg/svyat/zasnekha-na-video-zhestoko-srazhenie-mezhdu-nosorozi_news581746.html", "text": "Два носорога се сражаваха за територия в зоопарк в Южна Африка, пише в. „Дейли мейл“. Схватката е заснета в най-стария резерват Хлухлуве-Умфолози. Огромните животни се опитваха да се наранят със своите големи рогове. По думите на автора на видеото, екскурзоводът Тим Браун, подобни битки между носорози са доста редки, но винаги много жестоки. Превод и редакция: БЛИЦ    ", "date": "2018.02.25", "title": "Заснеха на ВИДЕО жестоко сражение между носорози"}
{"url": "https://www.blitz.bg/intsidenti/katastrofi/tezhka-katastrofa-na-magistrala-trakiya_news581830.html", "text": "Временно е ограничено движението по автомагистрала \"Тракия\" в района на Вакарел, посока София. Това съобщават от пресцентъра на МВР. Сигнал за пътен инцидент на АМ \"Тракия\" в района на Вакарел в посока София е подаден малко преди 13.00 часа. По първоначални данни ТИР се ударил в движещия се пред него друг ТИР, но няма сериозно пострадали. Изпреварваща и активна ленти са затворени. Движението се извършва в аварийна лента. Пътни полицаи са на място и регулират движението.  БЛИЦ припомня, че .    ", "date": "2018.02.25", "title": "Тежка катастрофа на магистрала \"Тракия\""}
{"url": "https://www.blitz.bg/zdrave/chuvali-li-ste-za-semena-ot-rezene-a-znaete-li-za-kakvo-da-gi-izpolzvate_news581828.html", "text": "Семената от резене или див копър са невероятно полезни. Произходът им се корени в Индия. Днес тя е един от най-големите износители на семена от резене в света. Семената от резене са изключителен източник на мед, калий, калций, цинк, манган, витамин С, желязо, селен, магнезий.     Кои са най-важните ползи за организма от семената на резенето?     Регулират кръвното налягане     Проучване, публикувано в Journal of Food Science установява, че дъвченето на семена от резене помага за увеличаване на нитритите в слюнката. Те са естествен механизъм за намаляване нивата на кръвното налягане. Богатото наличие на калий в семената от резене допринася за регулирането на стойностите на кръвното и сърдечната честота.     Намаляват задържането на течности     Чаят от див копър има диуретично свойство. Той освобождава излишните течности от тялото като по този начин прочиства уринарния тракт и бъбреците от токсини.       ", "date": "2018.02.25", "title": "Чували ли сте за семена от резене? А знаете ли за какво да ги използвате"}
{"url": "https://www.blitz.bg/obshtestvo/regioni/oslepitelnata-blondinka-diana-razkri-golyama-shashma-razigrala-se-na-benzinostantsiya-v-gorna-oryakhovitsa-snimki_news581763.html", "text": "Красивата блондинка Диана Балевска преживя много неприятна ситуация, привична за нашите ширини и търговци. Случката се е разиграла в бензиностанция \"Еко\" в Горна Оряховица. Младата жена заяви, че ще си търси правата чрез всички възможни институции и няма да остави нещата така, пише в. \"Борба\".28-годишната дама вече е подготвила жалби до Комисията за защита на потребителите, Държавната агенция по метрологичен и технически надзор и седалището на фирма „Еко“ в София.  Ето какво разказва тя за случая.  В неделя в 11:00 часа Диана отишла заедно с приятеля си да зареди колата. „Казах на служителя да напълни резервоара догоре и ми се стори, че стана много бързо, но си помислих, че вероятно има все още налични литри в автомобила. Приятелят ми отиде да плати и се върна с касов бон, който ни втрещи“, сподели тя.  Оказало се, че колата й – модел „Фолксваген Поло“ 2011 година, е заредена с 56 литра дизел при капацитет на резервоара 45 литра. За горивото платил 113 лв., а обикновено, когато жената зареждала догоре колата в други бензиностанции, това струвало не повече от 85 лв.  Изненадата била и при двамата и още по-сериозна за приятеля й – собственик на автосервиз с доста добри познания по колите, който обяснил, че подобно зареждане не е възможно, дори ако дизелът е налят до капачката. Двойката влязла при касиерката да попита за недоразумението.  „Служителката ни каза да дойдем на следващия ден и да уведомим за проблема управителката. Отидохме в понеделник и управителката изиска записите от камерите. На тях се вижда как зареждат колата, как моят приятел плаща и всичко останало от разказа ни, но обяснение за това как резервоарът е побрал 11 литра повече не получих“, заяви Диана.  Управителката пък извикала друга жена от фирмата, която демонстрирала пред опарената 28-годишна клиентка как туба от въпросната колонка събира точно 20 литра. „В крайна сметка дори да е бил разбутан четецът на колонката на бензиностанцията, какво ми гарантира, че на следващия ден не е оправен? Няма как да се докаже, че са ме измамили. Поисках си двадесетте лева, но ме отпратиха“, допълни Диана. Управителката на бензиностанцията в Горна Оряховица Маргарита Йорданова бе потърсена за коментар. Тя заяви, че категорично отказва да обясни как колата е била заредена с 11 литра повече. „Нека да заповядат за проверка на обекта по всяко време на денонощието“, сопнала се управителката и сложила край на телефонния разговор. ", "date": "2018.02.25", "title": "Ослепителната блондинка Диана разкри голяма шашма, разиграла се на бензиностанция в Горна Оряховица (СНИМКИ)"}
{"url": "https://www.blitz.bg/lyubopitno/prodavat-na-trg-zayavlenie-za-rabota-na-stiv-dzhobs-tsenata-e_news581837.html", "text": "Заявлението за постъпване на работа, подадено от съоснователя на Apple, Стив Джобс преди основаването на тази компания, се предлага на търг в САЩ за 50 000 долара, съобщава Дарик. Онлайн търгът ще се проведе от 8 до 15 март, съобщиха в петък аукционната къща RR Auction, базирана в Бостън, щата Масачузетс.     Лотът представлява формуляр, датиран от 1973 г. и попълнен собственоръчно от Стив Джобс с правописни грешки. По-специално, изобретателят е написал с малки букви фамилно си име и името на колежа в Орегон, където е учил шест месеца.    ", "date": "2018.02.25", "title": "Продават на търг заявление за работа на Стив Джобс, цената е..."}
{"url": "https://www.blitz.bg/lyubopitno/nauka-i-tekhnologii/thunder-50-bmg-edin-ot-nay-moshchnite-pistoleti-v-sveta-snimkivideo_news581835.html", "text": "В борбата за създаване на най-голям и най-мощен пистолет, американците от компанията Triple Action LCC правят един доста странен ловен пистолет. Конструкторите на това оръжие дори не си помислят да експериментират с патрони за пистолет, пише Факти бг.Те използват патрони от тежкия снайпер 50 BMG (12.7x99 мм). Създаденият пистолет е наречен Thunder 50 BMG и е показан за първи път на изложението SHOT Show през 2004 година. Разполага с място за един-единствен патрон.  Thunder 50 BMG е оборудван с т.нар. дулни спирачки, както и със специална хидравлична система за намаляване на отката. Въпреки тези мерки, откатът е огромен, тъй като дулната енергия на това оръжие е 15 500 J. По време на изстрел от прорезите на компенсатора излиза огромен пламък. При неправилно използване този пистолет лесно може да ви счупи ръката или да обгори лицето ви. Вижте как се стреля с този свръхмощен еднозаряден пистолет.  ", "date": "2018.02.25", "title": "Thunder 50 BMG - един от най-мощните пистолети в света (СНИМКИ/ВИДЕО)"}
{"url": "https://www.blitz.bg/obshtestvo/potomka-na-zakhari-stoyanov-razkri-za-prv-pt-za-ogromna-tragediya-v-zhivota-mu-i-zashcho-e-otgledal-kato-sin-svoy-brat_news581827.html", "text": "Непозната част от живота на революционера, политика и писателя Захари Стоянов разказа Янислава Вълкова, която е потомка на неговия брат, пред Bulgaria On Air. „Аз съм правнучка на най-малкия брат на Захари Стоянов – Вичо. Ще ви разкажа една история, която не се знае извън семейството. Разликата между тях е 24 години. Захари е най-голямото дете, а прадядо ми е най-малкото. Когато се ражда дядо ми, майка им почива. Баща им се жени повторно, но след 7 години почива и той. И моят дядо остава кръгъл сирак. Захари Стоянов го взима и го отглежда в Пловдив и в Русе като свой собствен син.     Тяхната връзка е много силна, тъй като Захари Стоянов губи три от децата си и отглежда родния си брат като свое дете. Връзката им е била много силна. Двамата са заедно до смъртта на автора на „Записки по българските въстания“.     „Захари Стоянов никога не вижда собствената си дъщеря Захаринка, тъй като той умира малко преди тя да се роди. Неговата съпруга Анастасия, дъщеря на Баба Тонка, е била бременна със Захаринка, когато той умира. Но баба Захаринка доживя до 98 години“, разказа писателката Янислава Вълкова.     Освен писателка, Янислава Вълкова е и майка на двама синове.     „Родът ни е голям, но част от потомците на Захари Стоянов не живеят в България и не знаят български език. Това затруднява малко директната ни комуникация“, тя.       ", "date": "2018.02.25", "title": "Потомка на Захари Стоянов разкри за пръв път за огромна трагедия в живота му и защо е отгледал като син свой брат"}
{"url": "https://www.blitz.bg/lyubopitno/vv-velikobritaniya-otmenikha-neshcho-chudato-zaradi-oshche-po-chudata-prichina_news581789.html", "text": "Британските власти отмениха временно надбягванията с охлюви. По информация на британския в. The Telegraph, причината за решението е сънливостта на охлювите. По данни на изданието, благотворителното „надбягване“ с охлюви е трябвало да се състои на 24 февруари, но в навечерието организаторите открили, че заради студеното време охлювите започнали да изпадат в хибернация. В крайна сметка било решено мероприятията да бъдат възобновени, когато дребните маратонци са в по-добра форма.     Отбелязва се, че спечелените от надбягването средства е трябвало да бъдат изразходвани за санитарната авиация на графство Девон.    Световният рекорд в бягането е поставен от охлюв с името Арчи в Лондон през 1995 година. Охлювът преодоля дистанцията от 33 сантиметра само за 2 минути и 20 секунди.      ", "date": "2018.02.25", "title": "Във Великобритания отмениха нещо чудато заради още по-чудата причина"}
{"url": "https://www.blitz.bg/svyat/v-aviobaza-khmeymim-veche-sa-izgradeni-kaponiri-za-samoletite-snimki_news581883.html", "text": "В авиобазата Хмеймим като една от спешните мерки по защита на авиационната техника след минохвъргачната атака по Нова година вече са изградени капонири. Те са показани в репортаж на телевизия „Россия-1”. Съдейки по показаните кадри, укритията са изградени от бетонна стена по външния периметър и вътрешни разделителни стени между самолетите от стандартни за НАТО елементи „хеско” – кубове около 1х1 метър от мрежа отвън и запълнени от натрошени камъни.     Това е въведено по американския опит още във Виетнам, после в Афганистан в авиобазите Баграм и Кандахар. Загражденията няма да предпазят от пряко попадение, но може да ограничат щетите.     Целта е самолетите да бъдат предпазени от летящи шрапнели при нападение и да бъдат изведени извън зоната на видимостта с оглед евентуалните нападатели да не могат да коригират огъня си. Превод: БЛИЦ    ", "date": "2018.02.25", "title": "В авиобаза Хмеймим вече са изградени капонири за самолетите (СНИМКИ)"}
{"url": "https://www.blitz.bg/kriminalni/prestplenie/georgi-s-arsenala-ot-velingrad-bil-bezraboten-no-ima-pet-koli_news581801.html", "text": "Арестуваният вчера жител на Велинград Георги Табаков е бил безработен, но е имал пет коли, предаде bTV. Медията се позова на съседи на човека, който се барикадира в къща в града.Според комшии на Табаков той не е работил, но е бил притежател на пет автомобила и преди известно време е спрял да пие и да пуши.  Пред камерата проговори и сестрата на Табаков – Невена. \"Той преди ме заплашваше само с думи, но вчера за пръв път вчера ми посегна\", каза тя. Телевизията също посочи, че на мъжа са повдигнати обвинения за заплаха за убийство и незаконно притежание на огнестрелно оръжие.", "date": "2018.02.25", "title": "Георги, с арсенала от Велинград, бил безработен, но има пет коли"}
{"url": "https://www.blitz.bg/kriminalni/prestplenie/povdignakha-obvineniya-na-sutenori-ot-mulen-ruzh-v-bansko-chakat-se-oshche-aresti_news581802.html", "text": "Три лица са с повдигнати обвинения при операцията по разкриване на мрежа за проституция в Банско. Както  . От тях трима – двама мъже и една жена, са с повдигнати обвинения и остават в ареста за 72 часа, останалите са освободени. Това съобщи административния ръководител на Районна прокуратура-Разлог Ружена Кондева-Елчинова.     Пред съдия са били разпитани множество свидетели. Процесуално-следствените действия продължават, не е изключено да се стигне и до задържането на още лица, допълни прокурор Кондева-Елчинова.", "date": "2018.02.25", "title": "Повдигнаха обвинения на сутеньори от „Мулен Руж“ в Банско, чакат се още арести"}
{"url": "https://www.blitz.bg/kriminalni/prestplenie/na-grtskoto-pristanishche-igumenitsa-izlovikha-blgarski-pensioneri-v-golyamo-prestplenie_news581807.html", "text": "Двама българи са заловени от гръцката полиция на пристанище Игуменица с 9 килограма хероин, съобщава гръцкото издание „Та неа“. Те се опитвали да пренесат наркотика до италианския град Анкона. Българите са на възраст 65 и 72 години. Дрогата е била открита в автомобила, с който са пътували. Хероинът в опаковки с общо тегло 9180 грама е бил скрит в тайник между предните седалки на колата. Иззети са автомобилът, мобилните телефони на двамата, един GPS и малка сума пари. Българските пенсионери са задържани.    ", "date": "2018.02.25", "title": "На гръцкото пристанище Игуменица изловиха български пенсионери в голямо престъпление"}
{"url": "https://www.blitz.bg/kriminalni/prestplenie/kak-grupata-na-ganyata-dokarala-10-kila-koka-ot-kolumbiya-do-sofiya_news581793.html", "text": "Сензационният арест на хората на благоевградчанина Иван Ганчев-Ганята - Антон Салама и Благо, задържани на бензиностанция Владая с 10 кг кокаин, разкри добре разработена схема за наркотрафик по трасето Колумбия - България, съобщава Struma.com. В петък спец операция на „Агенция Митници“ и МВР разби отдавна съществуващия канал и нанесе сериозни загуби на трафикантите. Маскиран като руда за металургична фирма, кокаинът тръгнал от Колумбия, като пратка по DHL. 100-килограмовата пратка руда минала през Лондон - до летище София. Тук на летището в петък, млада благоевградчанка, която уж работи в металургична фирма, трябвало да получи пратката, но е задържана и арестувана. Благоевградчанката е работила във фирма, която участниците в схемата откраднали.     Използвайки съществуваща металургична компания, с фалшив печат, пратката е изпратена уж като мостра за нуждите на производството ѝ. Пратката е била придружена с искане от българската фирма за мостра от известна металургична компания в Латинска Америка. Благоевградчанката получател, е задържана минути, след като се явила и получила 100-килограмовата мостра-руда.     Предала я на хората на Ганята - Антон и Благо, и като се разделили е арестувана. Логистиката около получаването и предаването на пратката е водил Иван Ганчев - Ганята, от Лондон. Запознати твърдят, че в играта е и арестуваният в Италия преди година благоевградчанин Радослав Атанасов - Радето, но засега неговото име не излиза на повърхността.     След като получили рудата, в която бил маскиран кокаинът, Благо и Антон е трябвало да извлекат чистия наркотик от така наречения феритен прах. Процедурата не е сложна и не са нужни специални устройства за това. В 100 кг от получената руда се съдържали над 10 килограма кокаин. Схемата е добре позната на службите, но досега благоевградчани не бяха замесвани в подобна сложна игра.     В ареста са благоевградчанката, чието име засега не е известно, Антон Салама и братовчеда на Ганята - Благо. За Ганята се твърди, че е в Лондон. Мистериозно е, че ден преди пратката \"да падне\" Ганчев-Ганята е бил в Благоевград. Вероятно е заминал спешно за Англия.     В тази операция Ганята е ръководител логистика, но до момента не е открит, за да бъде призован за разпит. Припомняме, че Ганята и Антон Салама бяха арестувани в Уганда, където излежаха присъда за източване на банкови сметки. Наскоро бяха освободени и в петък отново паднаха в капан.    ", "date": "2018.02.25", "title": "Как групата на Ганята докарала 10 кила кока от Колумбия до София?"}
{"url": "https://www.blitz.bg/kriminalni/prestplenie/shok-v-khaskovo-14-godishen-nasilval-momche-na-11-roditelite-mu_news581804.html", "text": "Блудство на 14-годишен с момче на 11 години в Хасково е една от сериозните прояви от деца през миналата година. За случилото се съобщи секретарят на местната Комисия за борба срещу противообществените прояви на малолетните и непълнолетните – Юлия Динкова. Защо се стига до такива ситуации и каква е причината за такъв вид поведение, обясни пред haskovo.net Динкова, която заема длъжността от 2006 г. „Сериозен проблем през отчетната година е управление на МПС, обикновено от момчета, без свидетелство за правоуправление. Голямата ни тревога идва от обстоятелството, че всички деца, без изключения, с които миналата година сме работили за такава проява, постановени от органите на полицията, се оказва, че мотопедите им са подаръци от родителите им. Това буди изключително голямо недоумение у нас и виждаме едно неразбиране в погледите на родителите“, обясни тя.     „Самото обстоятелство, че те са им купили като задоволяване на каприз или на собственото си родителско его, само по себе си е абсурдно. При нас са дошли преписки за 7 деца. Това обаче е масово явление, случващо се в нашия град през последните години. Изключителна мода, много опасна. Почти няма дете, от 8 клас нагоре, че и по-малки, да няма мотор, изключение правят един-двама. Не разбирам защо родителите им купуват такива подаръци, повечето от тях не са регистрирани в КАТ.“, коментира тя.     „Няма как родителите да не са в основата и да не са основният фактор в отглеждането и възпитанието на едно дете. Майката и първият учител на детето са изключително важни за неговото цялостно израстване. Няма как факторът семейство да бъде избегнат. Затова, когато започнем да работим с дете по даден случай, ние правим анализ на семейната динамика. Когато едно дете е отделено от родителите си, обикновено работещи в чужбина, за да пращат пари, там проблемите са много. Лишаването от родителската ласка и ежедневния контакт с родителите е огромен проблем за израстването на детето и за неговото формиране като личност“, посочи Динкова.     Тя посочи и случай на рекорд – 48 грабежам ивършени от едно дете: „Той започна от 15 и мисля, че докато го настанят в Бойчиновци, стана на 17 г.“     Динкова коментира и още по-тежки случаи: „Има едно блудство, за което можем да гадаем докъде и как се е случило. Но родителите на детето извършител го приемат за едно почти обичайно поведение и не виждат нищо страшно в тази работа. Споделят, че и те в детството си играели на подобни неща. Тоест детето очевидно има откъде да вземе модела. Няма как да го виним, но очевидно има примери за такова поведение в близката си среда и затова си е позволило едно такова нещо“.     „Двете са момчета – едното не е навършило 14 г., а жертвата е на 11 г. От ромски произход са и са от Хасково. Родителите са млади хора, на около 35-36 г. Бяха заинтересовани, дойдоха много роднини да проявят загриженост към детето, но такива е манталитетът им, такъв е начинът им на живот, такъв е капацитетът им. С тях трябва много работа, говорихме надълго и нашироко“, посочи тя.     На въпроса как се е държал извършителят, Динкова отговори: „Не иска да говори. Момчето се срамува. Разбрало е впоследствие, че очевидно това е нередно. Ние препоръчваме работа с психолог, но не може никой да задължим, защото е доброволно и имат ефект, когато нещата се случват доброволно, с разбиране на семейството, че детето има нужда от помощ. Но те не разбират това, че е проблем и не го възприемат като такъв. Надявам се, че това няма да се повтори с това дете, защото сме направили всичко възможно да разбере, че така не бива“. ОЧАКВАЙТЕ ПОДРОБНОСТИ В БЛИЦ!", "date": "2018.02.25", "title": "Шок в Хасково! 14-годишен насилвал момче на 11, родителите му..."}
{"url": "https://www.blitz.bg/ikonomika/dobra-novina-za-plovdiv-zavod-za-15-mln-evro-otvarya-vrati-trsyat-se-rabotnitsi_news581820.html", "text": "Заводът на „Латекоер“ край Пловдив отваря врати тази пролет. Oсновите на новата производствена площадка бяха положени през септември 2017-та година, очакванията са да започне работа през март 2018-та, посочват от компанията, пише Plovdiv24.bg В предприятието край Пловдив ще се произвеждат дребни възли за вратите на самолетите и електроразпределителни шкафове, предназначени за електронната част на самолетите. Цялата площ на завода е 5000 квадратни метра, за първите 3 години инвестицията ще достигне 15 млн. евро, първоначално ще бъдат наети 200 работници.     \"Община Пловдив е сред общините със структуроопределящи за индустрията на България предприятия, утвърдила се е като промишлен център и икономически активна зона. За нас е голямо признание, че компания от световно ниво ще работи в страната и ще установи производството в един от най-високотехнологичните и бързо развиващи се сектори\", коментира по време на първата копка зам.-министърът на икономиката Лъчезар Борисов.    ", "date": "2018.02.25", "title": "Добра новина за Пловдив: Завод за 15 млн. евро отваря врати, търсят се работници"}
{"url": "https://www.blitz.bg/svyat/pornozvezda-otgovori-nay-trsenite-v-google-seks-vprosi_news581873.html", "text": "Съдейки по данните за търсения в Google на отговори относно секса, изглежда доста хора продължават да бъдат объркани, несигурни и недостатъчно осведомени. Порното като индустрия може и да дава някои отговори, но доста по-изчерпателно и правдоподобно от личните ви интерпретации е да чуете искреното мнение на една жена, чиято работа е да прави секс, пише tialoto.bg.Почерпете „секс мъдрост“ от порнозвездата Миа Калифа, която отговаря на най-често задаваните в Google секс въпроси:  1. Къде се намира G-точката? „Вашата G-точка се намира на вътрешната вагинална стена между вагиналния отвор и матката. Когато бръкнете с пръст ще усетите грапава повърхност, сякаш пипате ядка“, обяснява Миа. Тя твърди, че G-точката не е най-важното нещо в секса и масово жените получават оргазъм при стимулиране на други места. „Аз много трудно получавам оргазъм при проникване, предпочитам да си стимулирам клитора. Но всяко момиче е различно“, сподели Калифа. 2. Как да докараш оргазъм на жена? „Има различни фактори, които влияят – от целуването, до интензивността на движенията (по-грубо или по-нежно), всичко зависи от жената. Няма определено време за предигра, просто трябва да усещате жената. Ако стене, значи ѝ харесва. Ако цялата вибрира или изглежда, сякаш някой ѝ прави екзорсизъм, значи е близо до върха. Това е добър знак“, разсъждава Миа. 3. Как да си уголемя пениса? (Размерът има ли значение?) „Не мисля, че размерът има значение. Най-хубавият секс, който съм правила, не е бил с най-надарения мъж в живота ми. Истината се крие в начина, по който се отнасяте към жената и какво тя чувства към вас. Ако ви е малък, може да сложите малка възглавничка под кръста ѝ, което ще помогне за по-дълбоко проникване. И ако тя си пада по фелацио, ще може да ви го лапне целия, което си е плюс“, с оптимизъм сподели Миа. 4. Колко дълго продължава сексът? „Мисля, че средно между 5 и 7 минути, а при по-страстните около 10-15 минути“, смята Калифа. 5. Боли ли аналният секс? „Да, боли. И то много. Ако жена се съгласи на анален секс, то е защото много много харесва мъжа. Може би с повече лубрикант е поносимо, става дори приятно след първите 2 минути и все пак усещането е различно и няма как да се опише“, категорична е порнозвездата. 6. Как да издържа повече в леглото? „Извадете го и се върнете към предиграта, ако усетите, че скоро ще свършите. Тя няма да ви се разсърди, ако я дарите с малко орални ласки, дори по средата на същинския акт. Дори може да не прозре истинската причина за промяната в реда“, съветва опитната сексбомба. 7. Защо приятелката ми не иска да правим секс? „Може би не се вслушвате внимателно в това какво иска тя. Може би бързате прекалено, или не сте достатъчно нежни. Жените имат нужда и от малко романтика. Не се налага да я водите до Бора Бора, а просто да направите някой жест. Ако не правите секс, трябва да поговорите с нея или нищо няма да се промени. Подходете доста внимателно към темата, без обвинения и нападки, за да не премине в защита и накрая да увеличите интимната дистанция помежду си“, сподели Калифа.", "date": "2018.02.25", "title": "Порнозвезда отговори най-търсените в Google секс въпроси"}
{"url": "https://www.blitz.bg/obshtestvo/ot-prvo-litse-ginka-vrbakova-izleze-na-svetlo-i-progovori-za-sdelkata-s-chez-i-ot-kde-poznava-temenuzhka-petkova_news581868.html", "text": "От къде пазарджишка фирма има пари да купи ЧЕЗ? Отговаря най-търсената жена в страната в последните няколко дни. Именно Гинка Върбакова. Тя отговори на въпросите на Виктор Николаев. \"Аз съм крайният собственик. В търговския регистър крайният собственик съм аз. Не мога да кажа защо избраха нас, но това беше дълга и сложна процедура, която изискваше много финансови и юридически документи. Покупката на активите на ЧЕЗ ще стане чрез привлечени активи с банкова сигурност. Обичайна практика е да бъдат залагани акциите на дружеството, което ще придобие тези активи\" Това каза Гинка за покупката на ЧЕЗ, която коства оставката Теменужка Петкова.   Николаев попита от къде и как Гинка и Теменужка се познават и дали бившата министърка е удряла рамо в сделката. \"Познавам Теменужка Петкова от 20 години. Случайна среща, случайно запознанство и дългогодишно приятелство. Вижте, тук става дума за чешка компания. Цялата сделка се проведе по чешкото законодателство. Всички разговори бяха в рамките на нормалното. Българските политически лица не са били наясно с това кой стои зад сделката, именно моята фирма\", обясни Върбакова.   Вие сте милионери и нямате проблем да го признаете, констатира водещият на Нова тв. \"Няма проблем - да. Активите на компаниите ни се оценяват на над 100 милиона лева\", разкри още тя. ", "date": "2018.02.25", "title": "От първо лице: Гинка Върбакова излезе на светло и проговори за сделката с ЧЕЗ и от къде познава Теменужка Петкова!"}
{"url": "https://www.blitz.bg/obshtestvo/vnimanie-cherven-kod-za-opasno-vreme-tazi-noshch-i-utre-zadava-se-sibirski-stud_news581863.html", "text": "Предупреждения от най-висока степен са в сила в областите Смолян и Кърджали. Обявен е червен код за опасно време. Обстановката в страната ще се усложнява, заради преминаването на циклон южно от България. Циклонът ще премине през Гърция, Егейско море и ще продължи към Черно море, като през цялото време ще определя времето у нас. От тази нощ започва да вали доста по-обилно и ще се натрупа доста голяма снежна покривка.     Обстановката в страната утре ще бъде притеснителна, не само заради силните валежи, но и заради силния вятър, който ще създава условия за виелици и навявания. Обявен е код червено, предупреждение от най-висока степен, в областите Смолян и Кърджали.     Там се очаква снежната покривка да достигне до около 40-50 см, а средната скорост на вятъра ще е около 50-70 км/ч. Такава ще е скоростта на вятъра и в източните райони.     В районите, където предупрежденията са от втора степен - код оранжево - новата снежна покривка ще е около 20-30 см.     Утре ще бъде и доста по-студено. Температурите ще са без съществен дневен ход, от минус 9 - минус 7 градуса в Западна и Централна България до 0 - 5 градуса на места в югозападните райони и по Черноморието.     През следващите дни ще бъде много студено, като сутрин температурите ще се предимно между минус 10 и минус 15 градуса, на места и по-ниски. Дневните също ще са отрицателни. Валежите чувствително ще отслабнат във вторник, в повечето райони временно и ще спрат, но вечерта от югозапад отново ще завали. Вятърът също ще отслабне.     В сряда ще превалява сняг, на повече места и повече като количество в югоизточната половина от страната. Вятърът ще се ориентира от север-северозапад и ще се усили, повече в Източна България.     Месец март ще започне без валежи, а и облачността временно ще се разкъса. Ще започне затопляне.    ", "date": "2018.02.25", "title": "Внимание! Червен код за опасно време тази нощ и утре, задава се сибирски студ"}
{"url": "https://www.blitz.bg/obshtestvo/anton-todorov-bsp-sa-politicheski-otroviteli-a-ninova-byaga-kato-dyavol-ot-tamyan-kato-se-zagovori-za_news581880.html", "text": "БСП не могат да изпълняват своята функция на опозиция. Те отдавна са загубили правото да се изявяват като морален стожер. Гинка ще обясни откъде идват парите за купуването на ЧЕЗ, когато Нинова обясни откъде взе парите за приватизацията на \"Техноимпекс\", но тя бяга като дявол от тамян от тази тема. Партията под нейно ръководство се превръща в генератор на клюки, откровени лъжи и свърталище на проблемни хора. Това поведение е болестотворно, то е политическо отровителство и започва да се изповядва и от българския президент. Това заяви на извънредна пресконференция на ГЕРБ депутатът Антон Тодоров.\"БСП и президентът се опитват да ерозират чрез недоказани твърдения управляващата коалиция. Червената партия все повече придобива жълти черти\", допълни Тодоров.  \"Днешната пресконференция е в отговор на изявления на лидера на БСП Корнелия Нинова. Възмути ни една изказана откровена лъжа, на която трябва да реагираме и една теза, която много ни притесни. Нинова заяви, че Българската банка за развитие по някакъв начин финансира сделката за ЧЕЗ. Това е нагла лъжа. ББР по никакъв начин не участва в тази сделка\", добави Делян Добрев.  \"Това е публично известно 10 дни преди да бъде обявено кой ще бъде купувачът. Няма как лидерът на БСП да не е знаела за това. Днес се наложи ББР отново да публикува на страницата си такова съобщение. Необяснимо е защо се пускат такива плоски лъжи\", посочи Добрев. \"Разтревожи ни тезата на Нинова, че институциите в България трябва да бъдат подчинени на изпълнителната власт или на премиера, който и да е той. Всеки политик, който вижда институциите подчинени на изпълнителната власт, не е за тази работа. Питаме се, когато Нинова е била министър, по този начин ли се е държала - манипулирала ли е институциите и използвала ли ги е за свои цели\", каза Делян Добрев.   \"Това е опасна мисъл за който и да е политик и означава, че този политик не знае как функционира държавата или си мисли, че трябва да функционира по определен начин. Това е обида и за институциите. Скандално е\", отбеляза Добрев.   \"През годините сме се старали да направим тези институции колкото се може по-независими. Институциите трябва да бъдат независими и ние трябва да отстояваме тази независимост\", каза още Делян Добрев.", "date": "2018.02.25", "title": "Антон Тодоров: БСП са политически отровители, а Нинова бяга като дявол от тамян като се заговори за..."}
{"url": "https://www.blitz.bg/obshtestvo/stolitsa/kukeri-gonyat-dzhendri-pred-narodniya-teatr-snimki_news581815.html", "text": "Поредна демонстрация срещу Истанбулската конвенция се проведе в София в днес. Проявата пред Народния театър „Иван Вазов” бе под надслов „Народен събор в подкрепа на българската национална традиция”, съобщава Нова телевизия. Организаторите заявиха, че са решили да се облегнат на фолклорната ни традиция в битката срещу „извратеността и античовечността”. Присъстващите на демонстрацията слушаха народна музика и играха хора.    ", "date": "2018.02.25", "title": "Кукери гонят джендъри пред Народния театър (СНИМКИ)"}
{"url": "https://www.blitz.bg/lyubopitno/bivsh-legioner-v-realniya-zhivot-ima-mnogo-po-ludi-khora-otkolkoto-v-armiyata-video_news581751.html", "text": "Никола Пеев, бивш член на Френския легион, разказа в предаването „Събуди се“ по Нова телевизия за времето, прекарано в прословутата военна част. Поводът беше случката с легионера от Орешак Иван Пачелиев. Пеев прекарал в легиона 6 години – от 1996 до 2002 година. Записал се заради големия глад. „Нямаше достатъчно доходи в България“, посочи той.     „Във френската армия няма снайперитести – там са елитни стрелци. Работата е почти същата“, уточни той с какво се е занимавал. Специализирал е за пустинни и полупостинни райони. „Обиколил съм почти половината там където има пустини – Чад, Конго, Еритрея, Джибути“.     „Кандидатстват много хора. Избират неконфликтни  Там се работи в екип“, разказа той. „Подборът продължава около 4 седмици. При най-малкия конфликт всички участници ги гонят веднага“, допълни той.     В България Пеев бил военен полицай. „Когато аз отидох, бях осмия българин, октомври 1996 година. Когато напуснах, бяха над 40 и не ги познавах всичките. В моя полк. А в легиона са 10 полка“, разказа той. Във френската армия били изключително коректни с условията: „Когато ти обещаят нещо, всичко изпълняват. Има правила. В реалния живот не е така. Има много по-луди хора, отколкото в армията“.     Самият той също имал проблеми с адаптацията, но намерил хора, с които се разбира. Проблемът се оказа работата – това, което е специализирал, не можел да работи. Упражнявал странични профрсии     Не запазил пистолета си. „За мен е работен инструмент. В извънработно време не обичам да използвам инструменти“, обясни той.     Пеев не познава добре случая с бившия легионер от Орешак. „Не знам дали е изпълнил договора си или е дезертирал“, посочи той.     „Един куршум лети с 900 м/сек. Можете ли да го върнете обратно в цевта? В единия вариант го вадиш и ги използваш и си много зле пред закона. В другия вариант не го използваш и този, който е срещу вас, може да ви гръмне“, каза той.     По думите на бившия легионер, нем у останало време за семейство. Работи като продесионален шофьор. Във френската армия трябвало задължително да изкара категория C.     „Командосите, които дойдоха заради романтиката, заради екшъна, си заминаха бързо. В армията и легиона е работа – чистене, тренировки“, разказа Пеев.     „Не съм очаквал да доживея до 50 години“, заяви той. Вчера имал рожден ден. Никола Пеев е прототип в последната книга на писателя Захари Карабашлиев.     ", "date": "2018.02.25", "title": "Бивш легионер: В реалния живот има много по-луди хора, отколкото в армията (ВИДЕО)"}
{"url": "https://www.blitz.bg/obshtestvo/intervyu/klimatologt-rachev-obyavi-gleda-li-na-bob-ili-kafe-za-prognozata-i-zashcho-malk-sechko-se-pokazva-kato-istinski-mzh_news581576.html", "text": "Доц. Георги Рачев е търсен коментатор по темите за времето, климата и тяхното отражение върху здравето и стопанството на човека, автор е на десетки статии и книги. Специализира по проблемите на изменение на климата, възобновяеми енергийни ресурси, синоптична климатология, климат и икономика и други. Преподава “Климатология”, “Синоптичен анализ”, “Качество и контрол на атмосферния въздух”, “Климат и икономика”, “Изменение на климата” и други на студенти географи, историци, биолози и еколози в няколко факултета и университета в страната на всички нива – бакалаври, магистри и докторанти. „Да се прогнозира времето винаги е било интересно. Българинът обича да коментира футбола, времето и политиката. Става дума за наука с главно Н. А когато по една или друга причина метеоролозите и климатолозите не познаят, почват и критиките към тях. За климата, глобалното затопляне и ролята на човека, индустрията и урбанизацията върху тези явления и процеси“ с тези думи доц. Георги Рачев започва интервюто си пред  . – Г-н Рачев, метеоролозите предупреждават, че от неделя се очаква истинска зима. Колко ще продължи застудяването?  – Да, от неделя до четвъртък следващата седмица ще има сериозно захлаждане. Малък Сечко се показва като истински мъж. Ще бъдем свидетели на истинска зима, ще има виелици и снегонавяване, поледици. Очакваме температури до минус 10 градуса у нас. Но това ще е кратко – след 2 март предстои затопляне и край на зимата… – А какво време ни очаква през цялата 2018-та година?  – Много от моите колеги смятат, че годишните прогнози нямат голяма успеваемост и е по-добре да гледаш на боб или на кафе. И те имат своето основание. Аз обаче се причислявам към по-малката на брой колегия. Вярно е, че природата на процесите e силно неопределена и има случаен характер. Въпреки това трябва да се опитваме да надникнем в бъдещето, дори и да станем обект на по-нататъшни шеги и закачки. Шестмесечната прогноза на Американската агенция за океански и атмосферни изследвания предвижда малко по-топли февруари и март, както и нормални по отношение на температурите април, май, юни и юли. Въпросът с валежите е още по-неопределен, но въпреки това март, юни и юли се очертават с нормални и по-ниски валежи, а февруари, април и май с валежи – малко над нормата. Предстои да видим дали тези прогнози ще бъдат реализирани. Още по-интересна е ситуацията в света. Започнахме годината с отбелязването на много ниски температури в централен Сибир, където в Оймякон бяха измерени стойности от порядъка на минус 62 градуса по Целзий. В Монголия и в североизточен Китай температурите също паднаха рекордно до минус 40 градуса по Целзий. А в Австралия пък бяха отбелязани максимални температури от порядъка на +40-45 градуса. Няма съмнение, че глобалното затопляне е причина климатът на Земята да се намира в положителна фаза, а поради този факт има голяма вероятност 2018 година да се нареди сред най-топлите от 1990 г. насам. Почти сигурно е обаче, че изминалата 2017 г. ще заеме първото място като най-топла година от началото на миналия век, през която не се проявява природният феномен Ел Ниньо. През лятото предстои на места в района на Близкия Изток да отчетем отново високи температури от около +52 градуса. Очакват се и още наводнения и температурни рекорди, както през последните години. Тъй като интересът на хората към климата логично нараства с течение на времето, ние, климатолозите, се стремим регулярно да припомняме и информираме за климатичните изменения. – През 2017 г. природните бедствия из целия свят взеха стотици жертви и причиниха загуби за милиарди… Какви са прогнозите за планетата ни – ще зачестят ли бедствията и ще нарастват ли загубите?  – Природните бедствия, като тропичните циклони Ирма, Хосе и Харви например, бяха тема номер едно не само в Щатите, но и в целия свят доскоро. Интересното е, че още от времето на Колумб има писмени източници, които свидетелстват за наличието на подобни циклони в същия този район. Това показва, че природни бедствия с такива размери не са нещо толкова необичайно или случващо се за първи път. Американската агенция, която изследва и изучава тропичните циклони повече от 50 години, има детайлни прегледи на всеки един от тях, тъй като те са наистина опасни и нанасят много вреди. Ако погледнем данните, които изнася НАСА, можем да се убедим, че 90% от големите катастрофи и нещастия се образуват на базата на атмосферни и хидросферни обекти, тоест на лошо време. Едва 10% остават за всички други катастрофи с природен произход. Въпреки това веднага ви казвам, че ясна индикация за увеличаване броя или интензитета на тези природни нещастия няма. Колкото до въпроса дали загубите следва да нараснат, искам да отбележа, че много фактори се намесват в крайната оценка на нещастията от природните бедствия. Развитието на световната икономика помогна да заживеем в свят, който никога до този момент не е бил толкова уреден. Хората излязоха от вътрешността на континентите и населиха крайбрежията. Естествено е, че при цунами или силна буря тези хора ще попадат под въздействието на природните процеси и ще претърпяват загуби. Но само си помислете какво е имало на нашето Черноморие преди 50 години… 1-2 комплекса за по 5000-10 000 души. – А как ще се промени климатът по нашите ширини в бъдеще? Да очакваме ли екстремни метеорологични условия?  – Климатът никога не е бил стационарен. Той непрекъснато се изменя към по-топло или към по-студено. Подхождам хумористично към благозвучни публикации, че България може да се превърне в пустиня, в която едва ли не ще тръгнат камили из софийските улици, а маймуни ще се замерят с банани. Всичко това е далеч от реалността. Балканският полуостров, който е заобиколен от три страни с морета, няма как да се превърне в пустиня. Не е възможно. Нека отбележим, че времето в България ще следва досегашните тенденции според сезоните и ще остане на границата на умерения климатичен пояс и субтропичния пояс. А колебания на валежите в положителна и отрицателна посока винаги е имало и ще има. В момента сме в период, в който валежите в равнинната част на България са били и повече на годишна база. Затова свидетелстват и наводненията през последните години, макар да има твърдения, че някои от тях са провокирани от човешка грешка. – По какъв начин промяната на климата може да повлияе на икономически или социални аспекти от нашия живот?  – Климатичните промени влияят на голям брой фактори от нашия живот. Стопанството например, е подчинено изцяло на климатичните особености. През последните години България е на първо място по износ на слънчоглед на глава от населението. Миналата година страната ни прибра една от най-изобилните си зърнени реколти. Реализирахме добив от 10,5 милиона тона зърно, от които 2 милиона тона слънчоглед, като имате предвид, че годишно в света се добиват общо 40-45 милиона тона. България, която притежава една десетохилядна от преработваемата земя на планетата, дава 5% от слънчогледовата реколта. А всичко това се дължи на затоплящото се време. София конкретно е град, разположен в котловина, който има, както моите студенти казват, отвратителен климат. През ноември и декември столицата много често е забулена с мъгла. А ако заради нея летище София бъде затворено дори за няколко часа, 20 хиляди души ще изпуснат полетите или връзките си до други дестинации. Ето го икономическият ефект от една най-обикновена мъгла, дължаща се на климатичните условия. – В София се отчитат опасно високи стойности на замърсяване на въздуха – може ли климатът да повлияе върху качеството на въздуха или обратно?  – По този въпрос мога да кажа, че и едното, и другото твърдение са верни. Особеностите на климата и релефа са пряко свързани с чистотата на въздуха. Например парижани могат да си позволят да емитират два пъти повече замърсители във въздуха от софиянци, и пак въздухът в Париж да е по-чист от този в София. Броят на ветровитите дни във френската столица е по-голям от този в нашия град, тъй като Атлантическият океан е на една ръка разстояние, а София, за разлика от Париж, се намира в котловина. Всичко това дава предимство на Париж да сменя своя въздух по-бързо, отколкото София. Особено валидно е това през зимата, когато над България се случи антициклонална обстановка. Мръсният въздух в градовете и индустриалните зони променя количеството и спектъра на слънчевата радиация. Това, заедно с индустриалния смог и киселинните дъждове, води до промени в елементите на климатичната система и до, макар и локална, промяна на климата в областта.  – Как можем да свържем измененията в климата с глобалното затопляне и кои са най-значимите ефекти от този феномен?  – С покачване на температурата на въздуха от 1 градус през 2016 година се увеличиха изпаренията и влагата в атмосферата. При кондензацията на въздушните пари се отделя скритата топлина на изпарения и се получава кинетична енергия. В наше време атмосферата определено е по-динамична. Но къде, доколко и как точно се проявява тази динамика, обикновено е обект на спекулации. Въпреки всички тях лично аз виждам много повече положителни аспекти в климатичните промени, и в това число затоплянето на климата, отколкото отрицателни. Феноменът, наречен „глобално затопляне“, винаги се представя като нещо много лошо, но в никакъв случай не трябва да се гледа на него единствено и само по отрицателен начин. Трябва да бъде ясно отчетено, че когато климатът е по-топъл, човечеството увеличава ареала на селскостопанската си продукция, защото се включват и земи, които преди това не са били обект на селското стопанство. Читателите трябва да бъдат напълно наясно, че светът никога до този момент не е бил толкова богат и сит. Въпреки че до известна степен това се дължи и на социалното положение, то климатичните характеристики, особености и глобалното затопляне също оказват своето влияние. – Какви са негативните аспекти на глобалното затопляне и могат ли да бъдат избегнати?  – Когато става въпрос за негативните аспекти на глобалното затопляне, то вероятно вече сте чували за някои от тях – топенето на алпийските ледници, съкращаване площта и обема на многогодишния морски лед, повишаването на морското ниво, промяната в ареала на селскостопанските култури, увеличение на киселинността на океана, разпространението на някои видове насекоми и болести и т.н. Те, разбира се, изобщо не са за пренебрегване, но за съжаление много от тях трудно могат да бъдат избегнати, защото развитието на обществото е свързано с енергия. Логично е, че колкото по-развита е една страна, толкова повече енергия консумира тя, а не трябва да забравяме, че на Земята живеят почти 7,5 милиарда души-консуматори. Ефектите от глобалното затопляне вещаят, че след около 10 години човечеството ще харчи повече енергия за охлаждане, отколкото за отопление – ще станем свидетели на реверс на потреблението. Традиционният начин да бъде добита тази енергия е чрез въглища, нефт и природен газ, чието изгаряне отделя колосално количество въглероден диоксид в атмосферата. В това число трябва да насочим вниманието си и върху ресурсите за изхранване на човечеството и тяхното влияние върху въздуха. Давам пример с добиването и консумацията на едно най-обикновено краве мляко или месо, благодарение на отглеждането на милиони крави по света. Докато обаче те пасат, отделят огромно количество метан, който образува от 15 до 25 пъти по-силен парников ефект от въглеродния диоксид. Това са само два от многото примери за това как изхранването и развиването на обществото ни е свързано с болестите на съвременния свят. Затова е много важно хората да разберат, че ние можем и трябва да живеем в унисон с природата. А за тази цел са нужни обединени усилия, чиито старт беше наложен в Париж през 2016 г., когато 174 държави, заедно с Европейския съюз, подписаха така нареченото „Парижко споразумение“. ", "date": "2018.02.25", "title": "Климатологът Рачев обяви гледа ли на боб или кафе за прогнозата и защо Малък Сечко се показва като истински мъж"}
{"url": "https://www.blitz.bg/obshtestvo/regioni/peyzazh-kato-ot-film-na-uzhasite-kray-khaskovo-snimki_news581806.html", "text": "Животински кости са разпилени на поляна в близост до завод „Родина” край Хасково, съобщава haskovo.net.. Видимо те са от едър добитък, вероятно от крави. Мястото край завода по нагорнището към бившия ТЕЦ изглежда като животинско гробище. Хората от околните вили не са видели изсипването им, но пък твърдят, че в района до костницата има съседи, които гледат добитък. Костите са видимо скоро заколени животни. Въпреки че времето захладня и няма опасност от тръгване на зловония, в околностите настояват час по скоро скелетите  да бъдат вдигнати, понеже вече събират глутници бездомни кучета.     В тези случаи за прибирането им сигнал към Агенцията по храните трябва да подаде общината. Едва след това става и разчистването. В крайна сметка костите заминават за екарисаж. Тъй като действащият у нас е един, камионът за регионите минава по седмичен график. ", "date": "2018.02.25", "title": "Пейзаж като от филм на ужасите край Хасково (СНИМКИ)"}
