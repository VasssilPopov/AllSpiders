{"url": "https://www.blitz.bg/svyat/zapodozryakha-ungariya-v-netselesobrazno-razkhodvane-na-evrofondove_news571047.html", "text": "\n Разследване на Европейската служба за борба с измамите (ОЛАФ) разкри \"сериозни нередности\" и случаи на конфликт на интереси в договор за изграждане на улично осветление на унгарски общини, който е съфинансиран с европейски фондове. \nСлужбата не посочва имена на замесени лица, но според икономическия вестник \"Уолстрийт джърнъл\" унгарската фирма \"Елиос иноватив\", която е спечелила повечето от тези търгове между 2011 и 2015 г., по онова време е била съсобственост на зетя на премиера Виктор Орбан - Ищван Тиборц. \nВ изявление ОЛАФ съобщава, че е предала окончателния си доклад и препоръките си на унгарското правосъдие и уточнява, че спорните търгове обхващат 35 проекта за подновяване на улично осветление под егидата на министерството на околната среда и енергетиката. \nУнгарската главна прокуратура заяви, че е получила препоръките на ОЛАФ и ги е предала на компетентните магистрати. \nГоворител на унгарското правителство заяви, че Будапеща подкрепя ново разследване на въпроса и добави, че търговете са били организирани при управлението на предишното ляво правителство.\n", "date": "2018.01.12", "title": "Заподозряха Унгария в нецелесъобразно разходване на еврофондове"}
{"url": "https://www.blitz.bg/lyubopitno/nauka-i-tekhnologii/ucheni-ot-kharvard-biyat-trevoga-ide-seks-revolyutsiya-zhestoka-zaplakha-tegne-nad-mzhete_news570999.html", "text": "\n Фирмата \"Real Doll\", която създаде женски секс робот, който реагира на допир, говори и получава оргазъм, започва разработването на нова серия мъжки секс роботи. \nТе ще притежават всички части от мъжкия организъм и ще бъдат на батерии, които собствениците или собственичките ще могат да зареждат.  \nРоботите ще могат да изпълняват команди и освен секс, ще могат да осигуряват на дамите разговор и обратна връзка. \nСъщо така, ще могат да се движат и да носят притежателките си на ръце. \nСпоред учени, след време те ще могат да се включват и в домакинската работа. Притеснението на доктор Кати О'Нийл от Харвард обаче е, че в бъдеще жените могат да предпочетат да избягват връзките с мъже, за сметка на хуманоидните роботи. \nВ момента на пазара доминират женските роботи, като цената им достига 15 000 долара. \nКомпанията, която започна разработката на хуманоидния робот за жени беше обвинена, че се грижи само за клиентите мъже.  Доктор О'Нийл освен притесненията си, намира и позитивна страна на разработката. А именно, че може би хората ще започнем да се държим по-внимателно по между си. Източник: vesti.bg \n", "date": "2018.01.12", "title": "Учени от Харвард бият тревога: Иде секс революция, жестока заплаха тегне над мъжете!"}
{"url": "https://www.blitz.bg/obshtestvo/universitett-v-krakov-kani-studenti-s-unikalnata-rech-na-tusk-ot-blgariya-video_news571013.html", "text": "Неочакван съюзник в обучението по български език получи в лицето на председателя на Европейския съвет Факултетът по славянски филологии в Ягелонския университет в Краков. Минути след речта в профила на катедрата по български език на университета се появи лозунгът \"Доналд Туск проговори на български, а ти?\"\n \nТуск предизвика фурор у нас, след като говори изцяло на български по време на официалното откриване на БГ председателството на ЕС в Народния театър в четвъртък вечерта. Туск впечатли не само с реч на български език, цитирайки дори Иван Вазов, но и с познания на българската история и спортните ни успехи,  \n Председателят на ЕС започна речта си със стихотворението \"Отечество любезно, как хубаво си ти\" на Иван Вазов. Европейският лидер спомена и имената на Христо Стоичков и Захари Бахаров. И нарече българите \"потомци на Спартак\", \"наследници на най-старата държава в Европа\" и воини, които никога не са изгубили бойно знаме в битка.  \n Мистика обгръща хората, които са в сянката на речта, произнесена от Доналд Туск в Народния театър \"Иван Вазов\". Смята се, че официалният спийчрайтър на Туск е ирландецът Уго Брейди и неговият почерк може да бъде открит в други изяви на еврошефа. \n Тук обаче случаят е по-особен, тъй като видимо става въпрос за човек или хора с по-близък поглед върху България, българската култура и българската история. От посолството на Република Полша отказаха да коментират категорично темата за авторството на речта на бившия полски премиер и препратиха за въпроси към офиса на Доналд Туск. В думите на поляка обаче прозират симпатиите, които имат към България сегашният посланик на Република Полша у нас Н. Пр. Кшищоф Краевски и особено на директора на Полския институт в София Ярослав Годун, които просълзиха българите с патриотични рецитали с членове на дипломатическата мисия и техните семейства за 3 март и 24 май. Дори и да не са участвали в писането на речта полски дипломати в София най-малко са дали ценни указания за успешната изява на Доналд Туск. \n След удивителната реч на председателя на Европейския съвет в мрежата закипя от положителните реакции в интернет не закъсняха. Най-честите коментари са: \"Браво!\", \"Адмирации!\" и \"Уважение!\". \"Аз като българин настръхнах от речта на Доналд Туск!!!\", пише потребител. \"Доналд Туск обра овациите, след като изнесе реч на български и цитира поета Иван Вазов\", пише Дженифър Ранкин от британския в. \"Гардиън\". \n От стари пуибликации в медиите става ясно, че обикновено ирландец подготвя култовите речи на шефа на Европейския съвет. Не за първи път полякът избира да говори на местния език, за да подсили политическото си послание. В началото на декември миналата година той бе в Ирландия във връзка с преговорите за Брекзит и след срещата си с премиер Лео Варадкар вмъкна местната поговорка \"Ní neart go cur le chéile” (“Няма сила без единство“), която направи силно впечатление на тамошните жители. \nОказва се, че основна заслуга за този подход на европейския политик има ирландецът Уго Брейди, който е бил съветник на редица други политици и дипломати и има роля в преговорите на Великобритания за излизане от ЕС, съобщиха ирландските медии. Брейди е учил журналистика в Дъблинския градски университет, има магистърска степен по икономически науки и диплома по право на ЕС от Low Society of Irеland. Той пише речите на Туск от три години насам. Усъвършенствал е професионалните си умения в Центъра за европейски реформи, където е бил старши научен сътрудник. \n Брейди редовно пише за стратегията на Европа за справянето с организираната престъпност и контратероризма и е публикувал есета за бъдещето на Великобритания в Европа и как да бъде защитено правото за свободно придвижване в рамките на ЕС. В последно време Брейди се изказа възторжено за ирландските дипломати, като заяви: „Аз вероятно виждам това, което повечето хора не могат да видят. Ирландия е най-добре подготвената от всички страни за преговорите за Брекзит“. \n \n", "date": "2018.01.12", "title": "Университетът в Краков кани студенти с уникалната реч на Туск от България (ВИДЕО)"}
{"url": "https://www.blitz.bg/svyat/svrzanite-s-rusiya-khakeri-fancy-bear-gotveli-golyam-udar-sreshchu-senata-na-sashch_news571001.html", "text": "В продължение на месеци хакери подготвят кампания по шпионаж срещу Сената на САЩ, съобщават информационните агенции, цитирайки доклад на фирмата за киберсигурност Trend Micro. Хакерската група, наречена Fancy Bear, която се предполага, че е свързана с предполагаемата намеса на Русия в американските президентски изборипрез 2016 г., \"се подготвя най-малкото да окаже отново влияние върху общественото мнение\", предупредиха от Trend Micro.\n От компанията базират доклада си на набор от подозрително изглеждащи сайтове, проектирани да изглеждат като вътрешната система за електронна поща на Сената на САЩ. Оказало се, че сайтовете са били създадени от Fancy Bear и са идентични със сайтове за примамка, очевидно създадени за събиране на имейли от предизборния щаб на тогавашния кандидат за президент на Франция Еманюел Макрон през април 2017 г. \n Откриването на тези сайтове е било последвано от все още необяснимо публикуване на частни имейли на няколко служители на Макрон в последните дни на кандидатпрезидентската надпревара. \n Trend Micro е отказала да спекулира публично за това кой стои зад тези хакерски групи, но американските спецслужби твърдят, че зад Fancy Bear стои Кремъл. \n", "date": "2018.01.12", "title": "Свързаните с Русия хакери Fancy Bear готвели голям удар срещу Сената на САЩ"}
{"url": "https://www.blitz.bg/svyat/nay-neobichaynata-avariya-v-moskva-konteyner-padna-vrkhu-kola-a-posledstviyata-iznenadakha-vsichki_news571014.html", "text": "Необичайна пътнотранспортна авария, която само по чудо не се превърна в трагедия, се случи на улица Мантулинская в Москва. Контейнер с кола се завъртя и при завъртането се срути върху друга машина.\nОчевидно колата на единия шофьор се озовала буквално \"в къщата\", но самият той не е бил ранен. Освен това автомобилът не е пострадал много. \nШофьорът е толкова уплашен, че не може да излезе сам от колата. Превод и редакция: БЛИЦ \n", "date": "2018.01.12", "title": "Най-необичайната авария в Москва: Контейнер падна върху кола, а последствията изненадаха всички"}
{"url": "https://www.blitz.bg/lyubopitno/nauka-i-tekhnologii/kolaps-sled-dizelgeyt-nyamashe-volkswagen-otnovo-e-nomer-1_news571002.html", "text": "\n Очакванията за колапс на Volkswagen след мега скандала „Дизелгейт” не се изпълниха. Нещо повече, концернът сякаш излезе по-чист от цялата мръсотия и пише рекорд след рекорд. Поредният, поне според Bild am Sonntag, цитиран от Reuters, ще е за продадени близо 10,7 млн. автомобила през 2017 г., което отново ще нареди VW Group на първо място в света, пише vesti.bg \nКонцернът вече отчете един рекорд, след като за пръв път марката Volkswagen продаде над 6 млн. коли тази година. А с помощта на ръста при продажбите на Audi и Porsche очакванията са, че Volkswagen Group ще отчете още един рекорд: за приходи в размер на над 220 млрд. евро (над $264 млрд.), подобрявайки рекорда от 2016 г., когато бяха отчетени 217 млрд. евро. \nВестникът цитира тези цифри, позовавайки се на вътрешен източник, а от Волфсбург отказаха коментар по темата. Официалните параметри се очакват на 17 януари, а финансовите резултати ще дойдат в края на февруари. \nПрез 2016, първата пълна година след избухването на „Дизелгейт”, продажбите на групата се увеличиха с 3,8% и достигнаха до рекордните 10,3 млн. Това бе подпомогнато от двуцифрения ръст на продажбите в Китай. \nМиналият месец се разбра, че очакванията на Toyota са за реализация в рамките на 10,35 млн. автомобила чрез марките Toyota, Lexus, Daihatsu и Hino, което е ръст от около 2%. Предвижданията на японците за 2018-а са за 10,5 млн. \nДотук добре, но от цялата картинка най-интересни ще са резултатите на Renault-Nissan, тъй като след първите шест месеца на 2017 г. Алиансът бе лидер по продажби в световен мащаб. Така че сега най-интересно е какво ще отчете френско-японският концерн. \nКъм днешна дата Volkswagen произвежда над 60 модела по света, като най-популярни са Jetta, Golf, Passat, Polo и продаващият се в Китай модел Santana.\n", "date": "2018.01.12", "title": "Колапс след \"Дизелгейт\" нямаше: Volkswagen отново е номер 1!"}
{"url": "https://www.blitz.bg/lyubopitno/reshitelen-otpor-svinya-napadna-kasapi-koleshchi-praseto-video_news571019.html", "text": "\n Свиня се нахвърли яростно върху касапи, които се канеха да заколят прасето, с което тя споделяла кочината, пише Daily Mail. Видеото с необикновеното \"освобождение\" в Китай е публикувано в YouTube. \nНа записа се вижда как касабите слагат поваленото странично прасе върху пейка и се готвят да го заколят. В този момент с диво квичене върху тях се нахвърля разярена свеня. Тя успява да ги изплаши и да освободи пленника. След това воинственото животно се нахвърля на един от колячите.  \nНеобикновената случка е заснета на мобилен телефон от очевидец. Инфарктния клип е сниман около град Чунцин в югозападен Китай.  \nКаква е по-нататъшната съдба на животните не е известно.  Превод: БЛИЦ \n \n \n", "date": "2018.01.12", "title": "Решителен отпор: Свиня нападна касапи, колещи прасето ѝ (ВИДЕО)"}
{"url": "https://www.blitz.bg/svyat/spetsotryad-iztrebi-do-krak-teroristite-koito-strelyakha-po-khmeymim-na-nova-godina-video_news571008.html", "text": "\n Спецотряд унищожи диверсантите, които на 31 декември обстреляха базата Хмеймим. Това съобщи министерството на отбраната на Русия, цитирано от осведомителните агенции.  \nОтбелязва се, че в спецоперацията са участвали \"всички сили на разгърнатото на различни нива руско разузнаване в Сирия\". Така било установено, че терористите се базират редом със западната граница на провинция Идлиб. \nЕксремистите били наблюдавани непрекъснато с помощта на безпилотни самолети. \"След като терористите пристигнаха в обекта, където започнаха да влизат в микробус, цялата диверсионна група беше унищожена с високоточен боеприпас \"Краснопол\", съобщават от руското военно ведомство.  \nКакто БЛИЦ вече инфомира, на 31 декември група терористи обстреля летището в Хмеймим с минохвъргачки и загинаха двама руски военнослужещи. В Хмеймим е базирана авиогрупата на Русия, която поддържа сухопътните операции на сирийската армия срещу терористите.  \n \n \n \n", "date": "2018.01.12", "title": "Спецотряд изтреби до крак терористите, които стреляха по Хмеймим на Нова година (ВИДЕО)"}
{"url": "https://www.blitz.bg/layfstayl/shoubiznes/bradrkata-lili-napravi-zashemetyavashchi-intimni-priznaniya-zagubikh-dete-no-sega-snimki_news570927.html", "text": "\n Лиляна Ангелова от третия сезон на риалити шоуто „Биг Брадър” разкри за първи път пред списание LOVE style  .  \n„В началото на четвъртия месец съм“, споделя Лили. \n„Истината е, че от две години се боря да имам дете. Преживях и едно неуспешно инвитро през февруари миналата година. Не искам да плюя срещу лекарите. При мен обаче не бяха направени две много важни изследвания, а се оказа, че проблемът ми е именно в тях. Освен това ме бяха предозирали с хормони, като всичко това ми излезе няколко хиляди лева. Била съм и в друга инвитро клиника преди това и забелязах, че докторите гледат на пациентите основно като на банкомат и касичка, а не влагат индивидуален подход. Благодарение на д-р Добринка Петрова от клиника в Пловдив, която ми пусна изследванията, се оказа, че имам инсулинова резистентност, която влошава качеството на яйцеклетките”, казва още брадърката.\n \n \nДокторката й назначила режим на хранене без въглехидрати и плодова захар. Изписала й също хапче, което струва 10 лева, и Лили забременяла веднага. Освен това се оказало, че красавицата има и предразположение към тромбофилия и за да избегне спонтанен аборт, сега си бие през ден инжекции за разреждане на кръвта.  \nБебето трябва да се появи през юли и ще е същата зодия като майка си – Рак. Лили желае детето да носи първата буквичка от името на нейната баба – Н.  \nС бъдещия татко Станислав Костов обаче не планират сватба. „Преди много исках да се видя в бяла рокля, но вече не държа на това. Със Станислав не сме и сгодени, както се пише навсякъде. Не е вярно и че той се е развел заради мен. Той се раздели с бившата си жена и година след това започна нашата връзка”, категорична е риалити героинята. \n \n \n", "date": "2018.01.12", "title": "Брадърката Лили направи зашеметяващи интимни признания: Загубих дете, но сега... (СНИМКИ)"}
{"url": "https://www.blitz.bg/lyubopitno/elizabet-vtora-se-oplaka-ot-tezhkata-si-korona-ukrasena-s-2800-diamanta-i-skpotsenni-kamka_news570921.html", "text": "\n Елизабет Втора се оплака колко тежи британската корона в документален филм на Би Би Си. Както е известно короната е около 1,3 килограма, украсена е с 2800 диаманта и скъпоценни камъка.  \n\"Не може да поглеждаш надолу, за да прочетеш някакъв текст, защото короната ще ти падне от главата\", обяснява Елизабет Втора. Въпреки това тя отбелязва, че короната е важен кралски атрибут. \nПреди ден бившата собственичка на фирма, произвеждаща луксозни сутиени, сред чиито клиенти е била кралица Елизабет Втора, разказа, че компанията е загубила доверието й, след като тя е написала книга, в която е споменала и пробите в Бъкингамския дворец, уточнява в. Монитор. \nДжун Кентън каза, че компанията \"Ригби енд Пелър\" е загубила правото да афишира кралския герб през 2017 г., след като тя е споменала кралските особи в книгата \"Буря в чашка Д\". Макар и тя да уверява, че никога не разказва какво се случва в пробната, книгата й описва първата й среща с кралицата и вълнението й, когато влиза в кралската спалня. \nКентън, която е на 82 години, каза, че загубата на Елизабет Втора като клиент \"я е убило\". Тя съжалява, че не е била \"достатъчно мъдра\" да не споменава кралското семейство в автобиографията си. \n \n", "date": "2018.01.12", "title": "Елизабет Втора се оплака от тежката си корона, украсена с 2800 диаманта и скъпоценни камъка"}
{"url": "https://www.blitz.bg/svyat/nepodozirani-fakti-za-vsyaka-edna-planeta-ot-slnchevata-sistema-video_news570914.html", "text": "\n Земята е едно прекрасно място, не мислите ли? Тя разполага с реки, морета, океани, планини, равнини, гори, джунгли, разнообразни видове животни и растения и още куп други неща, които човечеството развива на повърхността ѝ. \n В сравнение с останалите небесни тела от Слънчевата система може да бъде определена като райската планета заради възможностите за живот, които предлага на човечеството. \n Във видеото горе вижте астрономическия календар за 2018 година \n Всяка година космическите агенции по света работят по проекти за заселване на хора извън Земята – Луната, Марс… А замисляли ли сте се изобщо колко време бихме оцелели на друго небесно тяло от Слънчевата система без специални приспособления? \n Известният астрофизик Нийл деГрас Тайсън дава отговор на този въпрос във видео на „Бизнес Инсайдър“. Накратко – няма място извън Земята, на което да оцелеем повече от 2 минути без екипировка. \n Слънце \n ДеГрас отбелязва, че Слънцето определено не е място, което хората биха искали да посетят. „Ще се изпарите доста бързо“, казва той. \n Продължителност на живота на човек на Слънцето – по-малко от секунда. Меркурий \nТемпературата от страната на Меркурий, която гледа към Слънцето, достига до около 427 градуса по Целзий. За сметка на това на тъмната страна е леденостудено – температурите падат до -179 градуса. \nАко човек застане на границата между двете контрастни откъм температура страни, би оцелял толкова, колкото може да задържи дъха си – около 2 минути. Венера \n„Венера има приблизително същата гравитация като Земята, затова ходенето по нея би било доста познато усещане за човек… преди да се изпари“, казва астрофизикът Нийл деГрас. \nНа тази планета температурата е около 482 градуса по Целзий и точно затова всеки от нас би оцелял по-малко от секунда на повърхността ѝ. \n  \n Земя \n Благодарение на жизненоважния кислород в атмосферата, храната, водата и всичко останало, което прави планетата ни годна за живеене, хората „оцеляват“ средно 80 години. Ако са щастливци и попаднат в т.нар. синя зона, където хората живеят по-дълго от останалата част на населението, могат да удължат престоя си на тази благоприятна за нас планета. \n Марс \n„На Марс е доста студено, но въздухът е много разреден, затова студът не би се усещал толкова смразяващо както на Земята“, разяснява Нийл деГрас. \nС доста дебели дрехи човек би оцелял на Марс също колкото на Меркурий – колкото успее да задържи дъха си, или около 2 минути. Юпитер \nТъй като е газова планета, престоят на Юпитер, или пък в Юпитер, би бил доста неприятен. \n„Ще попаднете в газовата ѝ атмосфера, докато налягането на планетата не ви смаже“, обяснява Нийл деГрас. \nПродължителност на човешки живот на Юпитер – по-малко от секунда. Сатурн, Уран, Нептун \nТова са останалите газови планети от Слънчевата система. Сценарият би бил същият като на Юпитер – бихме оцелели по-малко от секунда. \n \nИзточник: Vesti.bg.\n", "date": "2018.01.12", "title": "Неподозирани факти за всяка една планета от Слънчевата система (ВИДЕО)"}
{"url": "https://www.blitz.bg/stsena/svett-poludya-ot-tova-koeto-napravi-velikiyat-pol-makkartni-snimka_news570915.html", "text": "\n Сър Пол Маккартни използва услугите на британските железници, за да стигне от Лондон до Ливърпул. Снимката от пътуването набира популярност в социалните медии, като основно се обръща внимание на това, че английският благородник е без ескорт или охрана. \n Музикантът е роден на 18 юни 1942 г. в Ливърпул. \nЗаписан е в Книгата на рекордите на Гинес като най–успелия композитор в историята на популярната музика. Заедно със самостоятелната си работа и тази с „Бийтълс“, Маккартни написва над 50 хита. \n", "date": "2018.01.12", "title": "Светът полудя от това, което направи великият Пол Маккартни (СНИМКА)"}
{"url": "https://www.blitz.bg/svyat/ukrainska-bronirana-mashina-popadna-na-mina-kray-donetsk-i-stana-na-parcheta-video_news570831.html", "text": "В селището Пески, западно предградие на Донецк, се натъкнала на мина украинска БРДМ (бронирана разузнавателна дозорна машина) и, според украински медии, „просто била разкъсана на парчета”.\nНе е ясно защо и по чия заповед машината е навлязла в демилитаризираната зона, при това в непълен състав на екипажа едва от двама души. Никой от тях нямал шанс да оцелее, твърди на свой ред rusvesna.su. Според справката на БЛИЦ, в руската армия няма толкова мощна мина, вероятно е заложен фугас. \n  \nВзривът бил толкова мощен, че части от БРДМ се разпръснали на над 200 м. Експлозията преобърнала машината и тя паднала във водоем. Загинали двама украински войници – Генадий Вегера (р. 1980 г.) – известен като „Зеленият”, и Виктор Сухин (р. 1979 г.). \n  \nПриятели на Вегера разказват, че през 1998-2000 г. служил в украински спецназ в Крим, след това 6 г. служил в специализирано подразделение за военизирана охрана. \n  \nКогато започнали бойните действия в Донбас, независимо от здравословните проблеми Вегера решил да воюва. Съпругата му не искала да го пусне и дори му изгорила всичките документи. Той обаче успял да изтръгне от нея военноотчетния си документ и все пак заминал в Донбас. \n  Превод и редакция: БЛИЦ \n \n", "date": "2018.01.12", "title": "Украинска бронирана машина попадна на мина край Донецк и стана на парчета (ВИДЕО)"}
{"url": "https://www.blitz.bg/svyat/i-taz-dobra-mzhete-uzh-sa-silniyat-pol-no-ako-doyde-apokalipsis_news570878.html", "text": "\n Мъжете може по природа да имат повече мускулна маса и сила от жените, но дамите са тези, които живеят по-дълго, дори в кризисни периоди. \n Учени от Университета на Южна Дания са анализирали данни за нивата на смъртност при жените и мъжете, които са преминали сериозни периоди на глад през историята, като големия картофен глад в Ирландия, глада в Украйна и масовия глад от 19-и век в Швеция, както и данните от избухването на болестни епидемии и са открили, че жените надживяват мъжете почти всеки път. Понякога с години. \n Робините, независимо дали на някакъв етап са били освобождавани или не, също са живеели по-дълго от мъжете роби. \n \"Въпреки че кризите намаляват предимството на жените за оцеляване по отношение на продължителността на живота, те продължават да оцеляват по-добре от мъжете”, се казва в проучването на университета. \n Анализираните семейни данни по време на различните периоди на глад показват, че продължителността на живота пада значително и при двата пола, но въпреки това жените продължават да живеят по-дълго. Например продължителността на живота по време на големия картофен глад в Ирландия намалява от 38 години до едва 22.4 години за жените и до 18.7 години при мъжете. \n По време на глада в Украйна положението е още по-лошо – продължителността на живота се понижава от 41.58 години до едва 7.3 години за мъжете и от 45.93 години до 10.9 години за жените. \n Учените отдават по-голямата издръжливост на жените на “биологичната им основа” или на практика, на тяхната женска генетика. \n “Тяхната хипотеза се подкрепя от факта, че при много сурови условия жените оцеляват по-добре от мъжете дори и в детска възраст, когато поведенческите и социалните различия са минимални или са в полза на мъжете”, добавят учените. \n Силата на жените е реална и историята го доказва. \nИзточник: Profit.bg \n", "date": "2018.01.12", "title": "И таз добра! Мъжете уж са силният пол, но ако дойде апокалипсис..."}
{"url": "https://www.blitz.bg/svyat/golyama-novina-ot-berlin-merkel-obyavi-tova-koeto-tsyal-svyat-chakashe_news570946.html", "text": "\n След постигането на пробив в предварителните сондажи за нова голяма коалиция в Берлин, канцлерът на ФРГ и лидер на Съюза (ХДС/ХСС) Ангела Меркел обеща федералното правителство, което ще се опита да състави, да работи за „ново начало“ на Европа, предават световните информационни агенции. \n„Светът ни чака - имаме нужда от ново начало в Европа. Свежият старт за Европа също е ново начало за Германия\", заяви Меркел след финала на над 24-часовия рунд на преговори между водения от нея политически блок и социалдемократите на Мартин Шулц \nПовече от 24 часа след началото на последния кръг на предварителните сондажи за нова голяма коалиция, в Берлин е постигнат пробив. Предстои потвърждаването на постигнатите резултати от лидерите на ХДС, ХСС и ГСДП, които са обобщени в документ с обем от 28 страници, съобщи по-рано днес националният ежедневник Die Welt, цитиран от \"Фокус\". \nСъгласно информацията, разпространена на този етап, Съюзът (ХДС/ХСС) и ГСДП са постигнали споразумение за ограничаване на броя на приеманите бежанци в Германия. Годишно техният брой не бива да надвишава диапазона между 180 хил. и 220 хил. души, разкриват източници на изданието.  \n", "date": "2018.01.12", "title": "Голяма новина от Берлин! Меркел обяви това, което цял свят чакаше!"}
{"url": "https://www.blitz.bg/svyat/tova-e-prviyat-grad-v-koyto-shche-svrshi-vodata-prez-tazi-godina-snimki_news570947.html", "text": "\n За първи път в историята голям град може да остане без вода през тази година. Кейптаун в Южна Африка се бори с недостиг на живителната течност, който е резултат от това, което Weather Channel нарича най-лошата суша в страната за 100 години. \n Положението е толкова лошо, че представители на местните власти обявиха, че е възможно всички чешми в града да пресъхнат през април, съобщава T+L. \n Необичайно сухите зими доведоха до извънредно ниски нива на язовирите в страната, което накара властите да определят Day Zero - денят, в който нивата на язовирите ще паднат под 13.5%, което ще наложи спиране на водоподаването. \n Понастоящем датата е определена за 22 април. Това е седмица по-рано от предвижданията - 29 април, като настоящите нива на водоемите в града осигуряват само 19.7% от водата, която всъщност е използваема. \n Въпреки предприемането на мерки, които включват намаляване на налягането на водата и забрана за използването й на открито или за миене на автомобили, жителите на Кейптаун все още използват около 78 млн. литра вода повече от определената цел. \n \n Длъжностните лица продължават да призовават хората да предприемат действия за намаляване на общото потребление на вода, в опит да избегнат Day Zero. \n Ако все пак се наложи той да бъде въведен, това би довело до образуване на опашки пред около 200 пункта в цялата страна и въвеждането на надзор от полицейски и военни служители. \n Пътуващите в района също ще трябва да направят известни промени в потреблението на вода в своите хотели. Например, места за настаняване, като Hotel Verse, дават на гостите отстъпки, ако се въздържат от използването на лед в своите напитки, докато други, като Taj Cape Town, затварят част от спа центровете си, в опит да помогнат, според New York Times. \n \"Кейптаун би могъл да се превърне в първия голям град, който ще свърши водата и това може да се случи през следващите четири месеца\", казва д-р Антъни Туртон, който преподава в Центъра за управление на околната среда в University of the Free State пред Times по повод настоящата криза. \n Липсата на вода може да се превърне в реалност и на други места по света, като Световният фонд за дивата природа изчислява, че две трети от населението на планетата може да се изправи пред недостиг на вода до 2025 г. \n", "date": "2018.01.12", "title": "Това е първият град, в който ще свърши водата през тази година (СНИМКИ)"}
{"url": "https://www.blitz.bg/layfstayl/izvestnite-rozhdenitsi-na-12-yanuari_news570880.html", "text": "\n Днес повод за празнуване и почерпка имат: \n  У нас: Александър Дойнов , актьор. Напоследък го гледахме в култовия спектакъл на проф. Красимир Спасов „Много шум за нищо“ и комедията \"Дядо Коледа е боклук\" Божил Колев , легендарен защитник на Черно море и ЦСКА,  бивш помощник треньор на националния отбор Ваня Цветкова , актриса („Лавина“, „Комбина“, „Адио Рио“, „Другият наш възможен живот“, сериалите „Патриархат“,  „Седем часа разлика“, „Фамилията“ Георги Торнев , продуцент и режисьор на клипове и тв предавания Проф. Искра Баева , историк Мартин Герасков , актьор, син на семейството актьори Ивайло Герасков и Милена Живкова. Мехмед Атаман , ексдепутат от ДПС в 43 НС По света: Джорджа Мей Джагър , най-малката дъщеря на Миг Джагър и Джери Хал, модел с голяма популярност в модните среди. В последно време попада в класацията на най-скъпоплатените модели, задминавана само от утвърдените имена като Наоми Кембъл, Кейт Мос, Роузи Хънтингтън-Уайтли и Кара Делевин Зак де ла Роча , американски певец, вокалист на рок групата Rage Against the Machine, силно ангажиран социално, вегетарианец и защитик на правата на животните Кърсти Али , американска актриса, направила пробив с филма „Стар Трек: Гневът на Хана“, известна с ролите си в хитовия сериал \"Бар Наздраве\" и филмите от поредицата \"Виж кой говори\", сега участва във сезон 2 на сериала „Кралици на ужаса“ като сестра Ингрид Ужъсна Ная Ривера , американска актриса и певица, популярно лице от сериалите „Клуб Веселие“ и „Подли камериерки“ Николай Носков , руски музикант е руски музикант, певец и композитор, петкратен носител на наградата „Златен грамофон“ Стабилизиран след тежко боледуване, в края на 2017 г. стана за втори път дядо Оливие Мартинес , френски актьор, носител на  „Сезар“ за най-обещаващ актьор, бивш съпруг на Холи Бери Пикси Лот,  английска певица, текстописец и актриса Приянка Ганди , индийски политик, дъщеря на Раджив и Соня Ганди, внучка на Индира Ганди и правнучка на Джавахарлал Неру Роб Зомби , американски музикант с имидж на един от най-страховитите хеви метъл и индъстриъл солисти. Освен с музика, се занимава и с режисура на филми на ужасите. Харуки Мураками , съвременен японски новелист и преводач („Трилогията на Плъха“, Страна на чудесата за непукисти и краят на света“, „Хроника на птицата с пружина“, „Кафка на плажа“, „1Q84“. Въпреки че в книгите му сексът, изневярата, греховете и скритите човешки страсти са движеща сила, Мураками води живот на отшелник. И до днес е с първата си жена, негов пръв читател и критик и съзнателно е отказал да има деца, смятайки света в бъдеще за несигурен   Хауърд Стърн , американски радио и телевизионен водещ и актьор. На български са публикувани“ две негови автобиографични книги под заглавие „Интимни части“ с радио-интервюта с известни личности. Традиционната класация на списание Forbes го нареди на седмо място сред най-богатите звезди за 2017 г. \n \n", "date": "2018.01.12", "title": "Известните рожденици на 12 януари"}
{"url": "https://www.blitz.bg/svyat/pentagont-obyavi-che-nyama-da-dostavya-na-ukrayna-protivotankovi-raketi-tow_news570836.html", "text": "Според изявление на официалния представител на Пентагона Джони Майкъл, властите в САЩ не възнамеряват да доставят на Украйна противотанкови комплекси TOW. Той отбелязал, че става дума не само за предаване на оръжия, но и за невъзможността то да бъде продадено.\nТова изявление е опровержение на очакванията на властите в Киев, че Вашингтон може да започне да доставя TOW още тази година. Според руски експерти, решението на Пентагона в значителна степен е свързано с изявлението на Владимир Путин, че изпълнението на този план може да има сериозни последици. \n  \nСАЩ бяха обявили решение, че всяко доставено оръжие за Украйна ще бъде разположено извън зоната на военните действия в Донбас и под строга охрана. / БЛИЦ \n \n", "date": "2018.01.12", "title": "Пентагонът обяви, че няма да доставя на Украйна противотанкови ракети TOW"}
{"url": "https://www.blitz.bg/svyat/feysbuk-gotvi-grandiozni-promeni-za-potrebitelite_news570855.html", "text": "\n За много хора Facebook е основният източник на новини. Те разчитат да се информират най-вече по публикациите, които виждат в новинарския поток в профилите си. Това обаче е на път да се промени, защото компанията подготвя нова рязка промяна в подбора на публикации, които потребителите виждат, съобщава в. New York Times. \n През годините Facebook си създаде \"традиция\" да прави резки промени в подбора на публикации в News Feed секцията. Сега тя се връща към корените си и ще поставя акцент над публикациите и коментарите на приятелите на потребителя. \n Това ще е за сметка на публикациите от новини и компании. Facebook винаги е твърдяла, че приоритет имат публикациите от потребителите. С просто око обаче е видимо, че често постовете на брандирани страници и групи се виждат с много голяма честота. \n Социалната мрежа иска да промени това. Целта е да се увеличи количеството на съдържание, в което има \"смислено взаимодействие\" между потребителите, коментира основателят на Facebook Марк Зукърбърг. Промяната започва да се прилага веднага, като ще бъде прилагана за потребителите поетапно през следващите няколко седмици. \n Това означава, че потребителите ще виждат по-малко \"вайръл\" видеа, по-малко статии от медии и по-малко публикации от фирмени страници. Вместо това потребителите ще виждат повече публикации на своите близки и приятели, както и по-често ще се показват техните публикации, които са привлекли най-голям интерес от останалите. \n Зукърбърг казва, че Facebook е проучила внимателно какви публикации се харесват от потребителите и кои им носят стрес или им вредят по някакъв начин. Според него трябва да се намали \"пасивното съдържание\", което той описва като видео клипове и статии, които не изискват много действие от потребителите. \n \"Искаме да се уверим, че продуктите ни не са просто забавни, но и полезни за хората. Затова трябва да рефокусираме системата\", коментира Зукърбърг. \n Въпреки това отново има критики, че по този начин Facebook рискува да \"затвори потребителите в балони\". Когато виждат само това, което им харесва, потребителите може да се окажат повлияни само от публикации, които подкрепят тяхната идеология и разбирания дори и фактите да не са коректни. \n Facebook коментира, че описва целта на промените си така: Хората да се чувстват по-добре, след като са посетили социалната мрежа. Това означава повече взаимодействия с близките. Как точно Facebook ще балансира тези взаимодействия с ограничаването на фалшивите новини, все още не е ясно. \nИзточник: Vesti.bg. \n", "date": "2018.01.12", "title": "Фейсбук готви грандиозни промени за потребителите"}
{"url": "https://www.blitz.bg/na-tozi-den/predi-42-godini-svett-gubi-edin-ot-nay-golemite-maystori-na-kriminalni-syuzheti_news570843.html", "text": "На този ден през 1976 г. светът губи Агата Кристи - ненадминат майстор на криминални сюжети, чието разгадаване държи читателя в напрежение до последната страница. Когато си отива от този свята, Агата Кристи е на 85 г., но англичаните са потресени. Освен защото повече няма да четат нови нейни романи и защото трябва да се разделят с една отколешна своя традиция - да си подаряват за Коледа новата книга на Агата Кристи. Агата Мери Клариса Милър е родена на 15 септември 1890 г. Омъжва се за Арчибалд Кристи през 1914 г., който е пилот в Кралския корпус, и прекарва цялата Първата световна война във Франция. Там работи в диспансер, откъдето придобива задълбочени познания за отровите. Затова и част от убийствата, описани в романите , са от отравяне. Първия си криминален роман - „Аферата в Стайлс“, пише през 1917 г. В него запознава читателите с белгийския детектив Еркюл Поаро, но продажбите на романа са толкова незначителни, че авторката не получава и пени хонорар. Всичко се променя с публикуването на „Убийството на Роджър Акройд“ през 1926 г. Гениалният обрат на сюжета и изненадващата развръзка са същинска революция. През 1928 г. се развежда и 2 г. по-късно се омъжва повторно за археолога Макс Малоуън. Агата Кристи фигурира в Книгата за рекорди на Гинес като най-продавания автор на художествена литература на всички времена. Пиесата „Капан за мишки“, която все още се представя с голям успех в Лондон, е най-дълговечната театрална постановка в света. Творбите са преведени на 103 езика - повече, отколкото тези на Шекспир. Книгата And Then There Were None бива преименувана няколко пъти. Оригиналното заглавие „Десет малки негърчета“ бива заклеймено като дискриминиращо от американската преса през 1970 г. Първата промяна в заглавието е през юли 1972 г., когато книгата бива озаглавена „Десет малки индианчета“, а когато и думата „индианец“ започва да се възприема като политически некоректна, книгата е преиздадена под заглавието „И тогава не остана никой“. Един от най-известните си романи „Убийство в Ориент Експрес“ Агата Кристи написва в стая 411 в хотел „Пера Палас“ в Истанбул, Турция. Стаята и хотелът стават известни по целия свят и до днес са запазени в нейна чест. Същата стая вече не носи номер, а име - „Стаята на Агата Кристи“.", "date": "2018.01.12", "title": "Преди 42 години светът губи един от най-големите майстори на криминални сюжети"}
{"url": "https://www.blitz.bg/stsena/sindi-krauford-preszdade-kultova-reklama-ot-1992-godina-video_news570867.html", "text": "\n Синди Крауфорд се завръща в реклама на Pepsi на Super Bowl след 26 години. Рекламата вече е заснета. Тя ще бъде показана за първи път на Super Bowl на 4 февруари. В нея участва и синът на манекенката - Пресли Уокър Гербер, като е включена и част от рекламата на Майкъл Джексън за марката. \n \nСинди Крауфорд, която е на 51 години, каза, че не се е колебала да възпроизведе легендарната си реклама, защото така е имала възможност да работи със сина си. В оригиналната реклама от 1992 г. \nСинди Крауфорд е облечена вкъси панталонки и потник. Тя кара ламборгини и спира на бензиностанция да си купи Pepsi. Две момчета я гледат зяпнали. \n \n  \n", "date": "2018.01.12", "title": "Синди Крауфорд пресъздаде култова реклама от 1992 година (ВИДЕО)"}
{"url": "https://www.blitz.bg/lyubopitno/dzhadzhi/ciftlik-bank-podludi-turtsite-s-ogromni-pechalbi-a-vlastite-schitat-igrata-za-100-mln-dolara-za-piramida_news570850.html", "text": "\n Мехмет Айдън, създател на оценяваната на 100 млн. долара видеоигра, която е в центъра на разследването на пирамидална схема в Турция, твърди, че първоначално е бил вдъхновен от FarmVille. \n Подобно на онлайн играта, симулираща земеделска дейност, която бе популярна по-рано през товва десетилетие, неговият турски вариант на име Farm Bank позволява на играчите да си купуват виртуални животни и да произвежда и продават виртуална реколта. \nРазликата е, че неговите участници трябва да инвестират истински пари – до такава степен, че Айдън твърди, че ще отвори най-голямата мандра в Европа с набраните средства. \n “Виждал съм всичките тези Понзи схеми онлайн и съм си мислел тези измамници са глупави,’\" казва 26-годишният Айън, по отношение на земеделската земя с площ от 550 акра, която купува през ноември в село Пазаркая, намиращо се по средата между Истанбул и Алепо, Сирия. \n“Те би трябвало да правят реални инвестиции с парите, които събират от хората, вместо да ги мамят.” \n Това, което Айдън определя като иновативен начин да се позволи на обикновените хора да печелят пари и да помагат за възраждането на една изпитваща затруднения индустрия, породи подозрения у властите, които смятат, че популярната игра е измамна схема, която в крайна сметка ще се сгромоляса и ще остави много турци с празни ръце. \nCiftlik Bank е спряла да приема нови членове вчера, като изчаква резултатите от държавното разследване. \n В петък Министерството на търговията на Турция забрани рекламите на Farm Bank, или Ciftlik Bank, както е известна на турски език, за период от три месеца, за да избегне подвеждането на клиенти, които могат да я помислят за истинска банка. \n 35 000 крави \n В опит да разсее съмненията, миналия месец Айдън покани участници в играта на мястото в Анадола, където твърди, че ще построи мандра на стойност 185 млн. долара. В нея ще се отглеждат 35 000 глави добитък, които ще са собственост на инвеститорите в Ciftlik Bank. \n Стотици турци от цялата страна се стекоха на мястото под студения дъжд, за да се уверят, че не участват в измама. \n “Отначало имах съмнения, но те спечелиха доверието ми, след като видях, че наистина се инвестира,’’ казва 23-годишния Хасан Челеби, който изминава до мястото около 1 100 км от източната провинция Ерзурум. \n“Влагаш 1 лира (0.26 долара) в Ciftlik Bank и получаваш 2.25 лири (0.6 долара) след година. Ще изтегля банков заем, за да инвестирам още.’’ \n \n Айдън, който се научава как да програмира видео игри от видеа в YouTube, дори не си е и представял колко бързо Ciftlik Bank ще набере инерция, след като пуска играта през август 2016 г. Играчите започват, като си откриват безплатни онлайн профили. \nСлед това си купуват виртуални животни (овце, крави, печели, пилета) и купуват храна, за да ги хранят, докато не започнат да получават от тях мляко, мед или яйца. След това те ги продават срещу печалба, която може да бъде осребрена в турски лири или реинвестирана за разширяване на виртуалните им стопанства. \n Инвеститори са вложили над 400 млн. лири (106 млн. долара) досега, а според Айдън в Ciftlik Bank в момента има 350 000 местни и 150 000 чуждестранни участници. Компанията майка на играта - Fame Game, е базирана в Северен Кипър, за да си спести плащането на данъци. \n Криминално разследване \n В рекламите на играта във Facebook, Twitter и YouTube има съпровод на песничка, в която се пее, че участниците ще удвоят инвестицията си след година. Според сайта на Ciftlik Bank, в случай на фалит компанията гарантира изплащането на вложените средства, а тези, които са инвестирали 5 000 лири (1320 долара) или повече, получават писмен договор. \n Обещания като тези заостриха вниманието на турските власти. Освен разследването на министерството на търговията, Бордът по капиталови пазари подаде жалба срещу Ciftlik Bank, заявявайки, че играта има някои характеристики на пирамидалните схеми. \nМинистерството на промишлеността подаде отделна жалба, обвинявайки Ciftlik Bank, че невярно е рекламирала, че Айдън ще получи награда от турския министър на науката, индустрията и технологиите Фарук Йозлю, в Малайзия. \n “Не е възможно играта да осигурява високата доходност, която обещава“, заявиха от Борда по капиталови пазари в края на декември. \n Аайдън обаче настоява, че няма намерение да мами никого. Той винаги е искал да инвестира в земеделие, а играта му осигурява парите да го направи. \nТой е похарчил 15 млн. лири (3.97 млн. долара) за земеделска земя и планира да започне да произвежда мляко до втората половина на 2018 г. Компанията дори подписва франчайзингови договори с търговци от цялата страна. \n “Искам правителството да разследва мен и моята компания. Искам това да свърши възможно най-бързо,” казва Айдън, цитиран от Bloomberg. \n Той не насърчава хората да продават домовете и колите си, за да участват в играта, но някои правят точно това. Хамза Аслан, бивш автотърговец, е продал всичките си коли, за да набере 250 000 лири (66 000 долара), които да инвестира в играта. \nТой прогнозира, че проектът ще помогне за намаляване на инфлацията, като свали цените на хранителните продукти. \n Тевфик Кескин, който оглавява Асоциацията на млекопроизводителите в Турция, обаче твърди, че последните три години са били “ужасни” за тях, тъй като цените на млякото на едро са паднали. “Много мандри затварят,” казва той. \n Брутният марж на печалба на публичните млекопроизводители варира от 15 до 20%, което е доста по-малко от обещаваното от Ciftlik, добавя Ердем Хафъзоглу, анализатор в BGC Partners в Истанбул. \n На церемонията за началото на строителството на фермата присъства кметът на района, а водещият оприличава Айдън на един от зетовете на президента Реджеп Ердоган - Селчук Байрактар, като едновременно е млад и успял. \n Ciftlik Bank набра инерция, отчасти възползвайки се от възхода на националистическите и религиозните нагласи във време, в което разривът между Турция и партньорите й от НАТО се задълбочава. \nМного играчи смятат, че Ciftlik има патриотичната цел да помогне на Турция да не разчита толкова много на вноса. В тон с всичко това, церемонията започва с четене на Корана и завършва с музика в изпълнение на военен оркестър. \n “Планирам да инвестирам 20 000 лири (5300 долара) първоначално и ако всичко мине добре, може дори да продам колата си и да инвестирам още,” казва 30-годишният Сеймус Онум, който изминава 1 000 км, за да  присъства на церемонията. \n Айдън, който твърди, че фермата може да бъде финансирана напълно с парите на участниците в играта, вече използва и други начини за правене на пари. Миналия месец той обяви във Facebook, че вече „копае“ биткойни. \n", "date": "2018.01.12", "title": "Ciftlik Bank подлуди турците с огромни печалби, а властите считат играта за 100 млн. долара за пирамида"}
{"url": "https://www.blitz.bg/svyat/skopskiyat-parlament-klekna-i-napravi-albanskiya-vtori-ofitsialen-ezik-na-stranata_news570868.html", "text": "\n Депутатите в Македония прокараха закон, който прави албанския втория официален език в страната. Това предадоха местните медии. \nПарламентарният вот беше бойкотиран от основната опозиционна партия. Законопроектът беше подкрепен от 69 депутати в 120-местния парламент. Все още проектозаконът трябва да бъде одобрен от президента на страната, за да влезе в сила. По-рано Георге Иванов изрази сериозни опасения, че може да е в противоречие с конституцията на страната. \nОще през ноември 2017 г. законодателният орган подкрепи проект на закона. \nЕтническите албанци са около ¼ от 2,1-милионното население на балканската страна. Промяната ще им позволи да използват албански език при комуникацията си с всички официални институции в страната. \nВ началото на миналото десетилетие в Македония беше приет закон, който гарантира права да се използва албанският език като официален само в определени райони, където малцинството е повече от 20% от населението. Законът бе част от мирно споразумение от 2001 г. за прекратяване на въоръжен конфликт между етнически албански бунтовници и правителството. \nОсновната опозиционна партия ВМРО-ДПМНЕ аргументира бойкота си с това, че законопроектът е в нарушение на конституцията, в която е заложено, че \"македонският език и кирилицата са официалният език на Република Македония\". \nСпоред партията новият законопроект няма да доведе до реално подобряване на ситуацията с правата на албанското малцинство, а по-скоро ще задълбочи различията. \n\"Двуезичието ще създаде правен хаос. Ще създаде неефективни институции, които ще се изгубят в превода, вместо да е в реална полза за гражданите\", поясниха от партията. \nПремиерът на Албания Еди Рама приветства решението на македонския парламент като \"историческо постижение, което демократизира и подсилва Македония\". Опозиционната албанска Демократическа партия също приветства решението. \n \n", "date": "2018.01.12", "title": "Скопският парламент клекна и направи албанския втори официален език на страната"}
{"url": "https://www.blitz.bg/svyat/kmett-na-solun-shokira-dade-intervyu-ot-publichen-dom-i-razkri-che-za-seksualno-stimulirane-izpolzva-video_news570869.html", "text": "\n Ако някой мисли, че кметът на Солун Янис Бутарис не може да ни изненада с думи и откровенията за личния си живот, вероятно е допуснал грешка. Кметът на Солун, Янис Бутарис даде много специално и лично интервю за интернет предаването „Каквото искаш“, пише \"Български новини\". \nИ беше специално, защото бе заснето в публичен дом в Солун, а кметът разкри много за сексуалния му живот. \nЯнис Бутарис не се поколеба да разкрие, че има партньор днес и че почти винаги използва медикаментозни средства за сексуално стимулиране. Както каза той, той е посетил е повечето от тези „домове“ в района, за да има личен поглед. \n  \n", "date": "2018.01.12", "title": "Кметът на Солун шокира! Даде интервю от публичен дом и разкри, че за сексуално стимулиране използва... (ВИДЕО)"}
{"url": "https://www.blitz.bg/svyat/s-novi-teleskopi-ochakvame-nauchno-chudo-prez-2018-g-za-prv-pt-shche-vidim-cherna-dupka_news570817.html", "text": "\n Астрофизиците се надяват, че през следващите 12 месеца ще се случи нещо уникално в история на астрономията, което да има дълбоки последици за нашето разбиране на Вселената. Всички сме чували за   в космоса.  \nНакратко и опростено, но те са точки в пространството, които имат толкова силно гравитационно привличане, че дори и светлината не може да му избяга. Айнщайн предсказа съществуването на тези сингулярности в пространство-времето, но дори и той тогава не е бил напълно убеден, че ги има в действителност, пише Обекти. И до ден днешен, никой не е успял да представи убедително емпирично доказателство, че те съществуват. Но новият телескоп EHT може би ще успее да промени това. \n EHT не е отделен телескоп, а мрежа от телескопи около света. Като работят в синхрон те могат да осигурят всички необходими компоненти за образа на една черна дупка. “Първо, трябва ни ултра-силно увеличение, нещо от порядъка на това да успеем да преброим вдлъбнатинките на топка за голф, която се намира в Лос Анджелис, докато я гледаме от Ню Йорк”, обяснява директорът на телескопа Шепърд Доулман. “След това ще трябва начин да се погледне през газа в Млечния път и горещия газ, който обикаля самата черна дупка. Всичко това изисква   голям колкото Земята, и тук идва нашия EHT”. \n", "date": "2018.01.12", "title": "С нови телескопи очакваме научно чудо през 2018 г.: За пръв път ще видим черна дупка!"}
{"url": "https://www.blitz.bg/svyat/bivsh-rumnski-premier-stana-srbin_news570822.html", "text": "\n Премиерът на Румъния от 2010 г. до 2015 г. Виктор Понта е получил сръбско гражданство, съобщават местните медии. \n Аз от 2016 съм съветник на президента на Сърбия Александър Вучич по въпросите на интеграцията на страната в ЕС и за развитие на отношенията между Сърбия и Румъния, заяви Понта. \n Той посочи, че гражданството е почетно, което е чест за него. \n Понта подаде оставка като премиер през ноември 2015 г. след серия от протести. Те бяха провокирани от пожар в столичен клуб, причинил смъртта на 64 души. \n", "date": "2018.01.12", "title": "Бивш румънски премиер стана сърбин"}
{"url": "https://www.blitz.bg/svyat/1984-na-oruel-stava-fakt-ot-tazi-godina-zukrbrg-veche-shche-nablyudava-vsichki-v-domovete-im_news570816.html", "text": "\nВ романа на Джордж Оруел \"1984\", тоталитарните управници на Океания използват устройства, наречени телеекрани, за да наблюдават изкъсо и потискат гражданите, пише Метро. \nДнес изглежда Фейсбук е решил да тръгне по следите на партията с намерението си да сложи фирмените си микрофони в къщите на хората. \nУстройството ще представлява 15-инчов екран с широкоъгълна камера с лицево разпознаване и микрофони, които ще позволяват гласов контрол. \nОчаква се да използва лицевото разпознаване, за да позволява на хората да си влизат в профилите и банковите сметки, без да трябва да пишат парола,ще се използва също и при чат. \nУстройството, наречено Портал, е било разработено от тайнствен отдел на Фейсбук, наречен Сграда 8, който също така се занимава с разработката на технология, която чете мисли. \nСграда 8 е суперсекретно подразделение на Фейсбук и се управлява от Реджина Дюгън, предишен шеф на Агенцията за напреднали проучвания в отбранителната сфера. \nМиналата година Фейсбук призна за свое собствено разследване на технология, която ще може да разчита мислите на хората със скорост 100 думи в минута. \nЩе бъдем ли един ден всички наблюдавани от Зукърбърг, пише английският сайт. Превод: БЛИЦ \n \n", "date": "2018.01.12", "title": "\"1984\" на Оруел става факт от тази година - Зукърбърг вече ще наблюдава всички в домовете им"}
{"url": "https://www.blitz.bg/svyat/vlneniya-v-sao-paolo-sreshchu-skpiya-transport_news570823.html", "text": "\n Протестът срещу увеличаването на цените на билетите за обществения транспорт в бразилския град Сао Пауло прераснаха в бунтовете. Скорошни сблъсъци между демонстранти и полиция бяха показани в четвъртък от телевизия Globo. \n Най-малко един служител на полицията е бил ранен . Пазителите на реда използвали срещу демонстрантите шокови гранати, след като протестиращите се опитаха да блокират една от метростанциите. \n Цената за едно пътуване в обществения транспорт в Сао Пауло от 7 януари се увеличи от 3,8 реала до 4 реала (от $1,18 до $1,24). \n", "date": "2018.01.12", "title": "Вълнения в Сао Паоло срещу скъпия транспорт"}
{"url": "https://www.blitz.bg/svyat/kshchata-na-dzhef-bridzhes-otnesena-ot-svlachishcheto-v-montesito-video_news570824.html", "text": "\nВече знаем кого е имала предвид Опра Уинфри на станалото популярно видео, на което показва дома на съседа си, който е напълно унищожен от кално свлачище, пише TMZ.  Това се оказа къщата на Джеф Бриджес. \n \n \n \nЗвездата от \"Големия Лебовски\" купил къщата преди 3 години за 6,8 милиона долара. Очевидно е на голяма загуба след това бедствие, но засега не може да се каже какви са измеренията на поражението, тъй като е невъзможно никой да се приближи дотам. \nСамият Бриджес казва, че по-голямата част от имота му е \"жестоко пострадала\". \n\"Важното е че ние сме на сигурно място и сме благодарни на екипите, които работят неуморно, за да спасяват хората. Сърцата ни са разбити от жертвите в нашата общност. Благодарим ви за молитвите и пожеланията,\" написа той. \nОпра бе снимана да гази в калта на имота в деня след свлачищата, но така и не каза на кого е съседният. \nСвлачищата убиха тук поне 17 души, а други 8 са изчезнали. Стотици домове бяха разрушени. \nДжеф Бриджес притежаваше още една къща в Монтесито, но я продаде за 16 милиона долара по-рано миналата година. Превод: БЛИЦ \n \n", "date": "2018.01.12", "title": "Къщата на Джеф Бриджес отнесена от свлачището в Монтесито (ВИДЕО)"}
{"url": "https://www.blitz.bg/svyat/otkrikha-ruini-ot-dve-sgradi-na-4400-godini-v-egipet_news570825.html", "text": "\n На находката е попаднал американско-египетски археологически екип \n Руини от две в административни сгради, построени преди около 4400 години, бяха открити в Горен Египет. Това оповести египетското министерство по въпросите на паметниците на културата, цитирано от \"Франс прес\". \n На руините в района Тал Едфу, северно от Асуан, попаднал американско-египетски археологически екип. \n \n Едната от двете сгради е построена при управлението на Джадкара Изези от Петата династия в Старото царство. Той управлявал от 2381 г. до 2353 г. пр. Христа.  \n Другата датира от Шестата династия (2323-2135 г. пр. Христа).  \n , поясниха от екипа.  \n", "date": "2018.01.12", "title": "Откриха руини от две сгради на 4400 години в Египет"}
{"url": "https://www.blitz.bg/svyat/blgarski-pianist-se-prochu-v-singapur-ss-stranna-no-blagorodna-initsiativa_news570821.html", "text": "\n Морето от жълти и оранжеви велосипеди из публичните места на Сингапур показва колко бързо градът-държава е прегърнал идеята за колела под наем, откакто преди година с тази дейност започнаха да се занимават два китайски оператора - Ofo и Mobike, пише Channel News Asia. \nБългарският учител по пиано Живко Гиргинов, който живее на острова от девет години, се подразнил от десетките счупени велосипеди, който откривал навсякъде край улици и алеи. \n\"Мои приятели веднъж се оплакаха, че има повредени велосипеди навсякъде и, че нищо не може да се направи,\" казва той.\"Не аз не се съгласих с това.\" \n32-годишният българин решил да вземе нещата в свои ръце, създавайки екип от съмишленици, с които открива и след това връща изоставените повредени колела на работилниците на съответните фирми оператори. \nДоброволческата му дейност стартира миналия септември и досега той и хората му са намерили и върнали над 400 велосипеда. \nГрупата му прави обиколки из определена локация в Сингапур, събира изоставените велосипеди и ги връща в централна част на града. След това Гиргинов наема камион за 150 щатски долара и отнася велосипедите в работилницата на фирмата-собственик. \nДо този момент той плаща за всичко от джоба си, но разширяването на инициативата може да наложи да се потърсят спонсори. \nТрите велосипедни оператора в Сингапур - Ofo, Mobike и местната фирма oBike, оценяват неговата дейност. \n\"Ние постоянно говорим с Живко за това как да работим заедно, за да създадем една още по-благоприятна среда за велосипеди,\" казва Шарън Менг, мениджър на Mibike Singapore, добавяйки, че фирмата е дала на Гиргинов неограничен кредит за дейността му. \nСпоред него подобни \"социални експерименти\" провокират хората да разберат как могат да допринесат за благото на обществото.  \n\"Някои от приятелите ми твърдят, че усилията ми са глупави,\" казва той в деня срещу Нова година, който също е посветил на събиране на велосипеди. \"Но аз смятам, че всички сме част от това общество и трябва да мислим какво можем да направим.\" Превод: БЛИЦ \n", "date": "2018.01.12", "title": "Български пианист се прочу в Сингапур със странна, но благородна инициатива"}
