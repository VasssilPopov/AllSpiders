{"url": "https://www.blitz.bg/svyat/ilona-e-napravo-udivitelna-mozhe-da-se-preobrazi-v-kogoto-pozhelae-snimki_news553744.html", "text": "\n Илона Бугаева е млада дама от Санкт Петербург, която обича да се превъплъщава в любимите си икони от поп културата - певци, актриси, героини от филми и сериали... \n Уменията на 18-годишната руска художничка в грима и прическата са толкова добри, че съперничат на най-изкусните майстори в тази област от Холивуд - меката на киноиндустрията. \n Да разгледаме следващите 45 снимки с невероятните метаморфози Илона Бугаева! \n \n \nИзточник: highviewart.com\n", "date": "2017.10.27", "title": "Илона е направо удивителна! Може да се преобрази в когото пожелае (СНИМКИ)"}
{"url": "https://www.blitz.bg/svyat/toyota-s-kardinalna-promyana-za-avtomobilite-si-v-evropa_news553706.html", "text": "\n Една от новините, дошли от автосалона в Токио, е свързана с Toyota и възможността компанията да спре да лансира нови модели с дизелови двигатели. Компанията вече избра BMW за доставчик на дизела за Avensis и Auris, но тези два модела може да са последните, задвижвани с дизелово гориво за Европа. \nГоворейки пред AutoExpress, Дидие Лерой, изпълнителен вицепрезидент на компанията, изрази мнението си, че Toyota вероятно няма да снабди нов свой модел с дизел оттук насетне. \n“Лично мое мнение – и изразявам само моето лично мнение, че ние няма да лансираме друг дизелов автомобил. Например, лансираният наскоро Yaris не може да се поръча с дизел. Има дизелови версии за автопаркове, които клиентите пожелаха, но за частни клиенти няма да се предлага дизелов Yaris. А този автомобил съставлява 25% от продажбите на Toyota в Европа.” \nВ момента Toyota се фокусира върху рекламата и маркетинга за допълнително подсилване на хибридната технология. Едно от най-значимите решения на производителя в посока отказ от дизела, е решението C-HR да не се предлага с дизелов двигател. \n“Взехме решението, много отдавна, че няма да продаваме C-HR с дизелов двигател,” коментира Лерой. „ По това време дистрибуторите бяха срещу моето решение – и това бе мое решение. Те казваха, че имат нужда от дизел на този пазар. Но аз казах – „Не! Не! Не!”- Трябва да следваме дългосрочната тенденция, а тя е свързана с екологичните автомобили.” \nНе очаквайте обаче Toyota да спре продажбата на всички дизелови модели изведнъж, тъй като това би означавало, че от Европа трябва да изчезнат Land Cruiser и Hilux, които са проектирани за дизелови двигатели.\n", "date": "2017.10.27", "title": "Toyota с кардинална промяна за автомобилите си в Европа"}
{"url": "https://www.blitz.bg/svyat/avstriya-se-trese-ot-grozen-skandal-sravnikha-kurts-s-khitler-snimka_news553702.html", "text": "Германското сатирично сп. \"Титаник\" изобрази лидера на консерваторите в Австрия Себастиан Курц до снимка на катастрофирала кола, със следния текст към снимката: \"Австрия под управлението на катастрофиралия Курц: Бебето Хитлер получава шофьорската си книжка!\" Катастрофиралата кола на снимката очевидно е онази, в която преди 9 години загина бившият лидер на Партията на свободата Йорг Хайдер, съобщава австрийската медия Krone. Тази медийна публикация следва новината, че дясноцентристката Народна партия на Курц е започнала коалиционни преговори с крайнодясната Партия на свободата и нейния лидер Хайнц-Кристиан Щрахе, наследника на Хайдер на поста.\n По-рано този месец сп. \"Титаник\" беше разкритикувано за публикуването на снимка на Курц в социалната мрежа \"Туитър\", на която е изобразена мишена на гърдите му, с надпис: \"Най-накрая е възможно: Убий бебето Хитлер!\" \n Публикацията в \"Туитър\" беше направена ден след като Народната партия зае първото място на парламентарните избори в Австрия, които се проведоха на 15 октомври, след които Курц е на път да стане следващият канцлер на Австрия. \n Австрийските власти обявиха, че ще разследват публикацията в \"Туитър\", а в. Der Standard съобщи, че регионалните контраразузнавателни служби също я разследват. \n Германският фюрер Адолф Хитлер е роден в Браунау ам Ин в Австрия, който се намира на границата с Германия. Публикацията в \"Туитър\", която също така казва \"пътуване във времето в Австрия\", изглежда е препратка към стар мисловен експеримент: Ако би могъл да се върнеш във времето назад, би ли убил бебето Хитлер? \n Досега нито Курц, нито партията му са коментирали сравненията с Хитлер. \n", "date": "2017.10.27", "title": "Австрия се тресе от грозен скандал! Сравниха Курц с Хитлер (СНИМКА)"}
{"url": "https://www.blitz.bg/svyat/kakva-e-mezhdunarodnata-reaktsiya-sled-obyavenata-nezavisimost-v-kataloniya-pozitsiyata-na-blgariya-e-v-polza-na_news553715.html", "text": "\n Държавният департамент на САЩ заяви, че счита Каталония за „неделима част от Испания“, предава AFP . Вашингтон подкрепя действията на Испания за запазването й като „силна и единна“ страна. „САЩ имат страхотни отношения и дълготрайно партньорство с нашия съюзник от НАТО Испания“, заяви говорителят на Държавния департамент Хедър Науерт. „Каталония е неделима част от Испания и САЩ подкрепя конституционните действия на испанското правителство“, добави тя. \nПремиерът на Кралство Белгия Шарл Мишел заяви, че каталонската криза може да бъде разрешена само чрез „диалог“, пише El Pais. „Една политическа криза може да бъде разрешена само чрез диалог. Призоваваме за мирното решение с уважение към националния и международен ред“, написа Мишел в ‘’Twitter’’. \nИспанският премиер Мариано Рахой заяви, че вотът на каталонския парламент за независимост е \"нелегално“ действие. Той подчерта, че няма да позволи на „сепаратистите да ликвидират нашата конституция и върховенството на закона“. \nРахой е взел решение да свика извънредно заседание на правителството довечера съобщи в. \"Вангуардия\". \nАгенция Европа прес предаде, че испанското правителство ще обжалва в Конституционния съд декларацията за независимост, приета днес от каталонския парламент. \nРешението на каталунския парламент да обяви испанската автономна област за независима не променя нищо за ЕС, като той ще продължи да разговаря само с Испания, заяви председателят на Европейския съвет Доналд Туск, цитиран от Ройтерс. \n\"За ЕС нищо не се променя. Испания остава единственият ни събеседник\", написа Туск в Туитър. Той призова испанското правителство да избере \"силата на аргумента, а не аргумента на силата\". \nПредседателят на Европейския съвет направи този коментар малко след като каталонският парламент обяви испанската автономна област за независима. Броени минути по-късно Сенатът, горната камара на испанския парламент, прие решение за въвеждане на пряко управление на Каталония от страна на централното правителство в Мадрид. \nВ същото време от българското Външно министерство също излязоха с позиция. България зачита конституционния ред на Кралство Испания, върховенството на закона и принципите на правовата държава като основни ценности на Европейския съюз и на всички негови държави-членки. Подкрепяме запазването на териториалната цялост и държавния суверенитет на Испания, която е наш стратегически партньор и съюзник. \nЕдностранното обявяване на независимост на Каталония не отговаря на условията за легитимност и нарушава принципите на правовата държава, както е видно от решенията на Конституционния съд на Кралство Испания. Това се посочва в позиция на Министерството на външните работи, разпространена от пресцентъра на министерството. \"Изразяваме загриженост от възможна ескалация на напрежението в Автономната област Каталония на Кралство Испания. Призоваваме всички власти в страната към конструктивен диалог, отговорност и уважение към законността - за защита на стабилността, единството и сигурността на гражданите. \nВярваме в способността на испанското правителството за справяне с тази трудна ситуация в съответствие с Конституцията на страната и със залегналите в нея принципи и основни права на гражданите. Стабилността и просперитетът на приятелска Испания са важни за България, за ЕС и за гражданите на Европа. Единството, диалогът, солидарността и сътрудничеството са пътят за справяне със сериозните предизвикателства, пред които са изправени Европа и светът\", се посочва още в позицията на МВнР. \n", "date": "2017.10.27", "title": "Каква е международната реакция след обявената независимост в Каталония, позицията на България е в полза на..."}
{"url": "https://www.blitz.bg/svyat/polkh-ot-minali-epokhi-snimkite-za-koito-maltsina-znayat-no-istoriyata-ne-biva-da-gi-zabravya_news553716.html", "text": "\n Често улисани в ежедневието миналото ни се струва толкова странно. Причината е, че за част от събитията се знае твърде малко. Днес ви предлагаме да видите снимки, които ни отвеждат в отминали епохи. Някои от кадрите може никога да не сте виждали, но историята не бива да ги забравя. \n \n Никита Хрушчов с Йованка Броз, съпругата на Тито. Годината е 1955, а зад тях се виждат самият Йозип Броз Тито и Анастас Иванович Микоян. \n \n Фидел Кастро като личен фотограф на Никита Хрушчов и семейството му през 1963 година. \n \n Тито и съпругата му поздравяват посрещащите ги хора на тераса в Белия дом. Техни домакини са президентът Ричард Никсън и съпругата му Патрисия. Годината е 1971. \n \n Танк патрулира по улиците на американския град Детройт по време на граждански бунт за повече граждански права. \n \n Каюта първи клас на легендарния “Титаник”. \n \n Годината е 1978. Средностатистическо американско семейство позира с хранителните продукти, които ще изяде за една година. \n Момент от бойни действия, част от Първата чеченска война през 1996 година. \n \n Празничен кортеж посреща Юрий Гагарин след полета му в Космоса. \n \n Крокодилът Крис – смятан за най-големият крокодил, залавян някога от човек. Годината е 1957 година в Австралия. Дълъг е цели 8.63 метра и тежи внушителните 2 тона. \n \n Наводнение в Москва през 1959 година. \n \n Масово производство на цветни телевизори в СССР през 70-те години.  \n \n Модни прически по време на моден фестивал в Мюнхен през 1964 година.novinite.eu \n \n", "date": "2017.10.27", "title": "Полъх от минали епохи! СНИМКИТЕ, за които малцина знаят, но историята не бива да ги забравя"}
{"url": "https://www.blitz.bg/svyat/rusiya-ss-zabrana-za-trgoviyata-ss-sashch-i-es_news553711.html", "text": "Русия разшири списъка със забранени храни и забрани вноса на редица продукти от Европейския съюз, САЩ, Канада и др. страни. Това става ясно от решение на руското правителство, съобщават руските медии. В обхвата на ограниченията попадат, по-специално, живи прасета (с изключение на чистокръвни породи), субпродукти от говеда, свине, овце, кози, коне и други животни, сланина, свинска мас, лой, масло и още няколко продукта.\n Руското правителство е отложило въпроса за забрана на вноса на месо и костно брашно. Руските власти подчертават, че мярката  нямало да засегне вътрешните потребности от Русия . \n \"Росселхознадзор\" забрани доставките на свински продукти от ЕС през януари 2014 г., като обявеният повод беше африканска чума по свинете в страните от Прибалтика. В ЕС определиха тази забрана като непропорционална и поискаха отмяната ѝ от Световната търговска организация (СТО). \n През август 2016 г. СТО реши, че  повечето ограничения, въведени от Русия, противоречат на задълженията ѝ . \n Русия наложи хранително ембарго през август 2014 г. в отговор на западните санкции заради анексирането на Крим. Забранени бяха месото, колбасите, зеленцуците, плодовете, млечните продукти от САЩ, страните от ЕС, Канада, Австралия и Норвегия. Оттогава насам ембаргото беше удължавано няколко пъти - засега забраната действа до края на 2018 г. \n", "date": "2017.10.27", "title": "Русия със забрана за търговията със САЩ и ЕС"}
{"url": "https://www.blitz.bg/svyat/ispaniya-vri-zapochva-li-grazhdanskata-voyna-video_news553721.html", "text": "\n Обявената независимост от Каталония и последвалото отнемане на автономия набират скорост в интернет. „Ще има ли гражданска война в Испания?” Такива въпроси започнаха да задават интернет издания и потребители в социалните мрежи, предава Нова телевизия. \nОбявената независимост от Каталония и последвалото отнемане на автономия бързо се превръщат в най-коментираната тема в интернет.  \n Някои се питат дали събитията ще ескалират. \n Други потребители се радват на новината и смятат, че Каталония е получила свобода. \n Не липсват и иронични коментари за реакцията на световните лидери.  \nКаталунският парламент гласува резолюция за провъзгласяване на независимост на Каталуния от Испания. Гласуването беше тайно. \n 70 гласа бяха \"за\", 10 - \"против\", а 2 - \"въздържали се\".  Какво следва оттук нататък? \n Обявената от каталунците независимост няма да получи подкрепа от нито една влиятелна държава или институция. Европейската комисия каза, че нищо не се е променило след вота в Барселона. Още от началото на кризата Европейският съюз категорично застана на страната на Мадрид и призова споровете около степента на самоуправление на Каталуния да се решат с преговори. Уповавайки се на тази подкрепа и на конституцията на Испания, правителството каза, че ще въведе ред в Каталуния.  \n Истинският въпрос е как Испания ще наложи властта си в Каталуния. Отсега привърженици на независимостта плашат с гражданско неподчинение, ако Мадрид влезе в каталунската полиция, в обществените медии и други институции. Отнемането на автономия по член 155 никога не е правено досега и как ще стане практическото му прилагане, остава загадка. \n", "date": "2017.10.27", "title": "Испания ври! Започва ли гражданската война? (ВИДЕО)"}
{"url": "https://www.blitz.bg/svyat/i-yunker-se-izkaza-trevozhno-za-kataloniya-i-predupredi_news553728.html", "text": "\n Председателят на Европейската комисия Жан-Клод Юнкер предупреди, че има опасност от „още пропуквания“ в ЕС, след като Каталония обяви независимост, предава AFP. Европейският съюз „не се нуждае от още пропуквания и разделения“, заяви Юнкер, който е на визита във Френска Гвиана, уточнява \"Фокус\". \n„Не трябва да се намесваме във вътрешния дебат на Испания, но не искам Европейският съюз да има 95 страни-членки в бъдеще“, предупреди Юнкер. \nПрипомняме, че Каталония обяви независимост по-рано днес, но минути по-късно тя бе отнета от испанския парламент. \n", "date": "2017.10.27", "title": "И Юнкер се изказа тревожно за Каталония и предупреди..."}
{"url": "https://www.blitz.bg/layfstayl/strakhlivi-falshivi-i-nedovolni-tezi-3-zodii-sa-lisheni-ot-arogantnost-no-ne-zaradi-dobroto-si-srtse_news553714.html", "text": "Ако трябва да се сетите за някого, който олицетворява арогантността, вероятно няма да отнеме много време, преди образът му да изплува в съзнанието ви. Тези хора оставят доста изразен негативен отпечатък. Вероятно всеки има в своето обкръжение човек, който е силно влюбен в себе си и гледа всички останали отвисоко. Тези хора не могат да си представят, че е възможно някой да не е влюбен в тях.\n Има обаче и такива, които се намират в другата крайност – почти изцяло лишени от тази черта. Тези характеристики в известна степен се определят и от зодията ни. \n Кои обаче са зодиите, от които най-малко можем да очакваме да бъдат арогантни? \n Риби \n Рибите са най-малко арогантните сред всички в зодиака. И това е така, не защото те се преструват, а защото са твърде плахи дори да се опитат да се изтъкват. \n Освен това, те обичат да бъдат приятелски настроени и да оказват помощ на всеки, с когото се срещнат. \n Ако се опитате да ги отблъснете, те ще се защитят, но дори и тогава най-вероятно ще проявят характерната си плахост. \n \n Родените под този знак много добре знаят как да бъдат фалшиво арогантни. Изглежда, че са готови за битка или за изпитание, но в действителност предпочитат да се скрият някъде, докато всичко свърши. \n Може да се каже, че Близнаци не се поддават на фалшивата си личност, защото когато дойде време да покажат на всички тази своя мнима арогантност, изчезват. \n Везни \n Единственият намек за арогантност, който някога ще видите във Везните, е, когато са недоволни за нещо. И дори тогава арогантността им прилича повече на упоритост. \n Родените под този знак много се страхуват от конфронтация, за да искат да действат арогантно. Те просто не виждат смисъл в това да се държат грубо, без да има причина. \n", "date": "2017.10.27", "title": "Страхливи, фалшиви и недоволни: Тези 3 зодии са лишени от арогантност, но... не заради доброто си сърце"}
{"url": "https://www.blitz.bg/svyat/ofanziva-mezhdunarodna-operatsiya-sreshchu-izmami-ss-samoletni-bileti_news553661.html", "text": "\n Международна полицейска операция за борба с измамите, извършени през интернет с разплащателни карти в авиационния сектор, се проведе от 16 до 20 октомври включително и в Гърция, пише \"Български новини\". \nВ Гърция са арестувани 4-ма души. Операцията се осъществява съвместно от Европол, Интерпол и AMERIPOL, с подкрепата на полицейските власти в Канада и САЩ и са проверени 226 летища. Общо са намерени 298 съмнителни сделки и разследват случаите на 195 души, на които е отказан достъп на борда, а в много случаи разследванията продължават. \nЩо се отнася до Гърция, полицейската операция е извършена в сътрудничество с полицейските служби на всички летища, и пътниците в страната са подложени на целенасочени проверки. \nРезултатите в Гърция са: арестувани 4-ма човека на летището в Атина, Солун, Родос, Каламата. Те са на възраст между 21-29 години. В същото време са образувани производства срещу 26 души за измами чрез компютър, а 31 уведомления са били разследвани за измамни сделки със самолетни билети. Пострадали са седем авиокомпании и онлайн туристическа агенция. Измамите са относно полети до вътрешни дестинации, но и в чужбина, особено в Германия, Холандия, Швейцария, Белгия, Австрия, Франция и Италия. \nEUROPOL съветва: \n- Направете покупките си с кредитна, дебитна или предплатена карта, която притежавате. \n- Уверете се, че фирмата, от която сте закупили билета, е законна. Един от признаците за това е логото на IATA. \n- Избягвайте уеб сайтове, които продават други продукти като автомобили и летни къщи. \n- Когато купувате билет от туристическа агенция, проверете дали има полет, като отидете на официалния уебсайт на авиокомпанията за сверка. \n- Не забравяйте, че ако офертата изглежда много добра, за да е истина, то вероятно не е истинска. \n- Ако станете жертва на измами с електронни билети, съхранявайте всички доказателства и информирайте полицията. \n \n", "date": "2017.10.27", "title": "Офанзива! Международна операция срещу измами със самолетни билети"}
{"url": "https://www.blitz.bg/razvlechenie/zashcho-rumntsite-sa-obsebeni-ot-chesna-snimki_news553655.html", "text": "\n Ветровитите, мъгливи пътища, замъци и средновековни крепости на Трансилвания са вдъхновили някои от най-мрачните легенди в Европа, най-известната от които е тази за граф Дракула. \n Макар че никога не е стъпвал в Трансилвания, писателят от 19-и век Брам Стокър базира познанията си за стригоите (от латинската дума striga, означаваща „вещица“ или „зъл дух“) на книга, която открил в библиотека Whitby в Англия, наречена „Разказ за княжества Влахия и Молдова“. \n В книгата Влад Цепеш, който воювал срещу турските нашественици, привлякъл вниманието му. Той бил син на Влад Дракула и бил идеален образ, който вдъхновил пиещия кръв главен герой. \n \n Макар че Дракула на Стокър е измислен герой, тъмни духове съществуват отдавна във фолклора на Източна Европа, както и употребата на чесън за прогонването им. Чрез практики, предавани от поколение на поколение, се смятало, че чесънът защитава хората и домовете им от зли духове и лекува заболявания като настинка и кашлица. \n Вярвало се, че стригоите смучат млякото на майките и кравите (вдъхновение за смучещите кръв вампири на Стокър). Поради това румънските селяни от дълго време предпазват добитъка си, като мажат рогата му с чесън. \n Извън фолклора, чесънът е задължителна добавка към всяко румънско ястие. Макар че много хора избягват чесъна в храната си заради миризмата му, румънците са го издигнали в култ. Принципът е прост – колкото повече, толкова по-добре. \n Чесънът, който е смятан за незаменим при овкусяването на пържоли и други храни, винаги е бил разпространена култура в Румъния. В селището Копалау в област Ботошани ароматното растение е отглеждано от над 40% от местните хора. \nСмятан за уникален заради качеството на почвата, чесънът от Копалау се прочу както в страната, така и извън нея. До такава степен, че земеделските власти в страната се готвят да го регистрират като продукт със защитено географско обозначение. \n В Румъния чесънът се използва в чорбата - една от многобройните супи в страната, съдържащи зеленчуци и месо. Популярните говежди и свински наденици, които присъстват във всяко меню, дължат сочния си вкус на щедрите количества чесън в рецептата. \n Освен че е основен продукт в румънската кухня, чесънът е смятан и за магическо растение. В навечерието на празника на Свети Андрей (светецът покровител на Румъния) на 29 ноември, се смята, че чесънът предпазва хората от злите духове строгои и морои. \n \n Това е нещо като румънската версия на Хелоуин – жителите на селските райони ядат чесън и мажат с него ъглите на прозорците и вратите си, за да се защитят. Със същата цел на вратите се окачат връзки с чесън. \n „Благодарение на лечебните си свойства като алтернативно лекарство чесънът има повече символични свойства от обикновено ритуално растение и изпълнява важна роля в предпазването от зли сили“, казва Ана Луга, етнолог в Румънския селски музей. \n Но дори това не е всичко. В Румъния чесънът е смятан за по-силно естествено лекарство от повечето антибиотици благодарение на съставката алицин, която се отделя, когато чесънът се реже или смачква. \n Тя има сходни свойства като пеницилина и ястия като чесновата супа с моркови, лук, картофи, пащърнак и целина се използват за борба с грипа. Бабите и прабабите предават традицията на намазването на препечена филия с чесън, както като вкусна храна, така и за възвръщане на здравето. \n „Традицията и фолклорът са дълбоко вкоренени в румънската култура още от времето преди появата на християнството. Всички важни преходи в живота – раждане, брак и смърт, са придружени от ритуали, които съхраняват дори високообразованите хора. Чесънът е лайтмотивът зад тях“, казва Габриела Соломон, съосновател на My Secret Romania. \n В духа на националното вярване, че чесънът има чудодейни сили, всеки септември в Румъния се провежда Чеснов фестивал, който тази година е с пето издание. Тук Трансилвания среща Буковина, смятана отдавна за входна врата към света на Граф Дракула, описан в ромата на Брам Стокър под старото си унгарски име „Борго Пас“. \n На фестивала се приготвят традиционни ястия с чесън, плетат се чеснови венци, а магическите представления са част от събитието. \n Така че независимо дали вампирите съществуват или не, чесънът определено е неразделна част от храната, лекарствата и древния фолклор. \n", "date": "2017.10.27", "title": "Защо румънците са обсебени от чесъна? (СНИМКИ)"}
{"url": "https://www.blitz.bg/svyat/mayka-prezhivya-nay-golemiya-koshmar-no-napravi-neshcho-unikalno-ss-snimkite-na-mrtvata-si-dshcherichka-18_news553659.html", "text": "Според младата майка детето е било абсолютно здраво, докато не забелязва, че спира да се движи. Млада майка от Лийдс споделя сърцераздирателни снимки на мъртвородената си дъщеря, която умира в утробата й заради рядко заболяване, разказва Mirror.\nГабриела Морли и Матю Далтън били приятели в продължение на 10 години, преди да станат двойка през 2016 година. Скоро любовниците разбират, че чакат дете и щастието им е безгранично. На 39-тата седмица на бременноста си Габриела има ужасяващото чувство, че бебето е спряло да се движи. Жената е тръгнала бързо към болницата, където лекарите се опитали да доловят пулса на бебето, но то вече е било мъртво.  \nБебенцето, което те кръстили Попи, е починало от сърдечен арест, след като е била отровена от високо ниво на киселинност в тялото на майка си, която се е повишила заради лошото състояние на черния дроб на жената по време на бременността. Тя имала вътрехепатална холестаза.  \nС изключение на постоянното гадене през цялата си бременност, Габриела не изпитвала никакви други необичайни симптоми и бебето е изглеждало здраво и нормално.  \nСлед раждането на Попи, родителите били три дни в специална стая с нея. Габриела и Мати можели да взимат дъщеря си на ръце, да я къпят, да я обличат, да я прегръщат и да си представят, че са семейство.  Превод и редакция: БЛИЦ \n", "date": "2017.10.27", "title": "Майка преживя най-големия кошмар, но направи нещо уникално със СНИМКИТЕ на мъртвата си дъщеричка (18+)"}
{"url": "https://www.blitz.bg/svyat/kak-stava-tova-da-si-kupii-i-zagubish-bugatti-s-80-000-dolara-godishni-dokhodi-video_news553671.html", "text": "\n Парижки съд призна за виновен сина на президента на Екваториална Гвинея за това, че е използвал незаконно придобити средства, за да си купи активи на стойност милиони евро, вариращи от имоти до автомобил Bugatti Veyron. \n Теодорo Нгема Обианг Манге, който е вицепрезидент на страната, няма да лежи в затвора, но негови активи на стойност десетки милиони евро, които са били иззети по време на разследването, ще бъдат конфискувани. Той е получил 3-годишна условна присъда, както и глоба в размер на 30 млн. евро. \n Нгема Обианг, 47-годишният син на президента на Екваториална Гвинея Теодоро Обианг Нгема Мбасого - най-дълго властващият държавен глава в Африка, също така е разследван от властите в Швейцария и САЩ. \nВ САЩ той е обвинен, че е използвал държавния си пост и за да получава пари от корупционни схеми, с които е успял да си купи имение за 30 млн. долара в Малибу, Калифорния, частен самолет Gulfstream, сувенири на Майкъл Джаксън и Ferrari. \n “Ние не си вадим заключения за събития, които са се случили в Екваториална Гвинея. Прането на пари се е случило във Франция,” заяви съдията по делото, добавяйки, че общата сума на изпраните средства се оценява на 150 млн. евро. \n Във Франция разследващите власти твърдят, че Нгема Обианг е похарчил десетки милиони за покупката и поддръжката на имение в близост до Шанз-Елизе в Париж, докато получава годишна заплата от 80 000 долара като държавен министър. \nТой също така купил бижута на стойност 10 млн. евро и коли на стойност около 6 млн. евро, според обвинителния акт. Нгема Обианг похарчил 18 млн. евро по време на търг през февруари 2009 г., на който е предложена и частната колекция от предмети на изкуството на Ив Сен Лоран. \n През 2008 г. от Transparency International пускат жалба, в която искат да бъде започнато криминално разследване за незаконно придобити средства и настояват за репарации. Френското законодателство позволява отделен гражданин или организация да влезе в ролята на ищец, ако могат да демонстрират, че са пострадали лично от действията на обвинения. \n Нгема Обианг, който не присъства на произнасянето на присъдата днес, постигна извънсъдебно споразумение с министерството на правосъдието на САЩ през 2014 г. Щвейцарските власти обаче заявиха в края на миналата година, че тяхното разследване все още е на предварителна фаза. \n Адвокатите на Нгема Обианг твърдят, че той е придобил дипломатически имунитет през 2012 г. - точно когато френските власти издават международна заповед за ареста му, когато става вицепрезидент на Екваториална Гвинея. \n \nИзточник:  \n", "date": "2017.10.27", "title": "Как става това? Да си купии и загубиш Bugatti с 80 000 долара годишни доходи (ВИДЕО)"}
{"url": "https://www.blitz.bg/svyat/sluchi-se-kataloniya-obyavi-nezavisimost-ot-ispaniya_news553689.html", "text": "\n Регионалният парламент на Каталония гласува обявяването на независимост от Испания, съобщава вестник La Vanguardia. Предложението, внесено по-рано днес от партиите „Заедно За“ и „Кандидатура за народно единство“ (CUP), бе подкрепено с гласовете на 70 депутати. Десет се обявиха „против“, двама бяха въздържали се.  \nОпозицонните партии в каталонския парламент напуснаха пленарната зала преди гласуването на предложението за обявяване на независимост, съобщиха по-рано медиите, уточнява \"Фокус\". \nПо-рано в петък в рамките на реч, продължила 45 минути, испанският министър-председател Мариано Рахой поиска от Сената остраняването от власт на регионалния лидер на Каталония Карлес Пучдемон в опит да бъде предотвратено отцепването на североизточния автономен регион. Обръщайки се към горната камара на испанския парламент, Рахой призова да бъде пристъпено към „освобождаване на лидера на каталонското правителство, неговият заместник и всички регионални министри“. \nМалко по-късно партиите „Заедно За“ и „Кандидатура за народно единство“ (CUP) внесоха резолюция в регионалния парламент в Барселона, с която обявиха независимост от Испания. Това заяви говорител на управляващата коалиция в Каталония, след като Мадрид предприе мерки за суспендиране на автономните права на региона. „Ние обявяваме Каталония за независима държава под формата на република\", гласи началото на предложената резолюция, изготвена от партиите, притежаващи мнозинство в регионалния парламент. По-късно документът може би ще бъде гласуван, уточни говорите на „Заедно За“.\n", "date": "2017.10.27", "title": "Случи се! Каталония обяви независимост от Испания!"}
{"url": "https://www.blitz.bg/svyat/prvi-reaktsii-sled-obyavyavaneto-na-katalunska-nezavisimost_news553698.html", "text": "\n Европейската комисия заяви, че няма нов коментар по въпроса за Каталуния, след като регионалният парламент на автономната област обяви независимост, предава Reuters. „Нямаме какво да добавим към това, което заявихме на редовния брифинг за журналистите“, каза говорителят на комисията Мина Андреева. \nВ същото време испанският премиер Мариано Рахой призова за спокойствие, минути следи като каталунският парламент обяви независимост от Испания, предава Reuters. „Призовавам за спокойствие от страна на всички испанци. Върховенството на закона ще възстанови легитимността в Каталуния“, каза Рахой в \"Туитър\". \nИспанският сенат пък одобри прилагането на член 155 от конституцията спрямо Каталуния, пише El Pais . Този ход ще даде на Мадрид директна власт над автономния регион, а до шест месеца ще трябва да бъдат проведени нови избори в Каталуния. Сенатът гласува с 214 гласа „за“ и 47 „против“ за активирането на член 155-ти. \n", "date": "2017.10.27", "title": "Първи реакции след обявяването на каталунска независимост"}
{"url": "https://www.blitz.bg/svyat/novo-20-minuti-sled-obyavenata-nezavisimost-katalontsite-posrnakha-eto-kakvo-se-sluchva-v-momenta-na-zhivo_news553701.html", "text": "\n Минути след като Каталония обяви независимост, испанският парламент гласува \"за\" влизането в сила на член 155 от Конституцията, с който се отнема автономията на областта. \n По-рано в петък испанският премиер Мариано Рахой обяви, че първото нещо, което ще направи при задействане на член 155, е да уволни каталонския лидер Карлес Пучдемон. \nИспанският сенат одобри прилагането на член 155 от конституцията спрямо Каталуния, пише El Pais, цитиран от \"Фокус\". Решението дойде само минути след гласуването на каталунския парламент, който обяви независимостта на провинцията от Мадрид. \nТози ход на Сената ще даде на Мадрид директна власт над автономния регион, а до шест месеца ще трябва да бъдат проведени нови избори в Каталуния. \nСенатът гласува с 214 гласа „за“ и 47 „против“ за активирането на член 155-ти, предложено от испанския премиер Мариано Рахой. \nИспанският премиер Мариано Рахой по-късно заяви, че обявяването на каталунска независимост е „доказателство“ за нуждата от активирането на член 155 от испанската конституция, предава Sky News . Той добави, че вотът на каталунския парламент за независимост е „нелегално“ действие. Рахой подчерта, че няма да позволи на „сепаратистите да ликвидират нашата конституция и върховенството на закона“. \n", "date": "2017.10.27", "title": "Ново 20! Минути след обявената независимост каталонците посърнаха, ето какво се случва в момента... (НА ЖИВО)"}
{"url": "https://www.blitz.bg/layfstayl/shoubiznes/vanya-shchereva-e-ssipana-ot-tova-koeto-razbra-sled-kato-izleze-ot-vip-bradr_news553604.html", "text": "\n Радостта на Ваня Щерева от излизането й от Къщата на \"ВИП брадър\" трая кратко. Най-всестранно развитата личност в тазгодишния сезон на звездния формат е в траур, тъй като я напусна любимо създание. \n \"Едното ми коте умря. Преди пет дни е влязло в болница, където издъхна\", призна през сълзи Щерева. \n Тя обаче не си позволява да падне духом, тъй като след края на шоуто има доста нови идеи и планове, които да преследва. Първата й и най-важна задача да се свърже с агент за недвижими имоти, който да намери подходящо жилище за дъщеря й Мила. В сделката Ваня ще вложи хонорара от \"ВИП брадър\" и свои спестявания. \n Щерева ще се върне и към обичайните си ангажименти - да прави бижута и дрехи. \"Имам планове да напиша и сценарий на филм, а ако имам енергия, и на друг - този, който си измислихме вътре в Къщата\", разкри намеренията си риалити звездата. \n", "date": "2017.10.27", "title": "Ваня Щерева е съсипана от това, което разбра, след като излезе от \"ВИП брадър\""}
{"url": "https://www.blitz.bg/svyat/dvama-amerikantsi-storikha-nemislimoto-pri-izkachvane-na-smrtonosnata-skala-el-kapitan_news553590.html", "text": "Двама американци успяха да подобрят рекорда за скоростно изкачване на прочутата скала \"Ел Капитан\" в калифорнийския парк \"Йосемити\".\nТе изминаха 1000-метровия маршрут за 2 часа, 19 минути и 44 секунди. Това е с близо 4 минути по-малко от досегашния рекорд, поставен през 2012 г. \nМнозина смятаха, че той не може да бъде подобрен. Повече от 20 души са загинали при изкачване на прочутия \"Ел Капитан\" от 1905-а насам.\n", "date": "2017.10.27", "title": "Двама американци сториха немислимото при изкачване на смъртоносната скала \"Ел Капитан\""}
{"url": "https://www.blitz.bg/svyat/strakhovit-stud-skovava-velikobritaniya-prez-uikenda_news553603.html", "text": "\n Температурите могат да паднат до минус 2 градуса този уикенд при първата мразовита вълна във Великобритания. Това се случва само след най-горещия ден от октомври месец за шест години, когато бяха отбелязани 23 градуса, пише \"Новини Лондон\". \n Минус 2 градуса ще бъдат отчетени в Шотландия в неделя през нощта, като лондончани ще се радват на над 2 градуса, прогнозират синоптици. Очаква се сутрин да има заскрежаване, но сняг едва ли ще падне. \n Неделя ще бъде по-сухо, като дори може да се покаже малко слънце. \n", "date": "2017.10.27", "title": "Страховит студ сковава Великобритания през уикенда!"}
{"url": "https://www.blitz.bg/svyat/po-tmna-doba-putin-izstrelya-4-mezhdukontinentalni-balistichni-raketi-po-vreme-na-strategichesko-uchenie-na-yadrenata-triada-snimkivideo_news553605.html", "text": "\n Върховният главнокомандващ на руската армия Владимир Путин тази нощ е участвал в тренировка по управлението на стратегическите ядрени сили, обяви прессекретарят на държавния глава Дмитрий Песков, цитиран от световните осведомителни агенции.  \nРедица британски медии, сред които Mirror, Daily Mail и The Sun, публикуват репортажи за голямото руско учение с 4 едновременни пуска на междуконтинентални балистични ракети, като наблягат на характеристиките на перспективната ракета \"Сармат РС-28\". \n\"Беше отработено взаимодействието на Ракетните войски със стратегическо назначение (РВСН), атомните подводници на Северния и на Тихоокеанския флот и авиацията с далечен обсег на ВКС на Русия\", уточни Песков.  \nТой добави, че Путин е извършил пуск на четири балистични ракети. По време на тренировката от космодрума Плесецк боен разчет на РВСН е изстрелял междуконтинентална балистична ракета по цел на територията на полигона Кура.  \nАтомна подводница от Тихоокеанския флот е изстреляла две балистични ракети от акваторията на Охотско море по полигона Чижа (Архангелска област), а от акваторията на Баренцово море подводница от Северния флот е изстреляла балистична ракета по полигона Кура. \nСамолети от далечната авиации Ту-160, Ту-95МС и Ту-22М3, които са излетели от базовите летища Украинка, Энгелс и Шайковка, са поразили с крилати ракети наземни цели на полигоните Кура (Камчатка), Пембой (Република Коми) и Теректа (Казахстан). \nОт руското министерство на отбраната отбелязват, че ученията са преминали успешно. Превод: БЛИЦ \n \n \n", "date": "2017.10.27", "title": "По тъмна доба: Путин изстреля 4 междуконтинентални балистични ракети по време на стратегическо учение на ядрената триада (СНИМКИ/ВИДЕО)"}
{"url": "https://www.blitz.bg/svyat/kulminatsiya-na-naprezhenieto-madrid-poiska-otstranyavaneto-na-puchdemon-barselona-otvrna-s-deklaratsiya-za-nezavisimost-nadignakha-se-i-baskite_news553651.html", "text": "\n Градусът на напрежението в горната камара на испанския парламент, който обсъжда активирането на член 155 от Конституцията, се повишава, след като в дебатите се намесиха баските сенатори, съобщава националният ежедневник El Pais, цитиран от \"Фокус\". \nГоворителят на Баската националистическа партия подчерта, че „баската нация съществува“. В отговор сенаторите от Народната партия репликираха с крясъци: „Не съществува“. Отговорът им бе посрещнат с бурни аплодисменти. \nВ реч, продължила 45 минути, испанският министър-председател Мариано Рахой поиска от Сената отстраняването от власт на регионалния лидер на Каталония Карлес Пучдемон в опит да бъде предотвратено отцепването на североизточния автономен регион. \nОбръщайки се към горната камара на испанския парламент, Рахой призова да бъде пристъпено към „освобождаване на лидера на каталонското правителство, неговият заместник и всички регионални министри“. \nМалко по-късно партиите „Заедно За“ и „Кандидатура за народно единство“ (CUP) внесоха резолюция в регионалния парламент в Барселона, с която обявиха независимост от Испания. Това заяви говорител на управляващата коалиция в Каталуния, след като Мадрид предприе мерки за суспендиране на автономните права на региона. \n„Ние обявяваме Каталония за независима държава под формата на република\", гласи началото на предложената резолюция, изготвена от партиите, притежаващи мнозинство в регионалния парламент. По-късно документът може би ще бъде гласуван, уточни говорите на „Заедно За“. \nУправляващата в Барселона коалиция от партиите „Заедно За“ и „Кандидатура за народно единство“ имат крехко мнозинство в регионалния парламент, което на теория би им позволило да утвърдят предложението за обявяване на независимост, предава Sky News. \nНа този ход обаче се противопоставят опозиционните партии в каталонския парламент, а някои от тях предупредиха, че ще бойкотират гласуването на резолюцията, внесена по-рано в петък. Не се уточнява обаче кои биха били тези политически сили.  \n", "date": "2017.10.27", "title": "Кулминация на напрежението! Мадрид поиска отстраняването на Пучдемон, Барселона отвърна с декларация за независимост, надигнаха се и баските"}
{"url": "https://www.blitz.bg/layfstayl/shoubiznes/lili-ivanova-mami-naglo-drzhavata-grozi-ya-solena-globa_news553618.html", "text": "Лили Иванова крие нов оборот от НАП, като продава дисковете си, без да издава касови бележки. Певицата е пласирала тавите на концерта в зала 1 на НДК миналата седмица, без да ги декларира, съобщава в. \"Телеграф\".\nДо един от входовете на концертната зала бе опъната сергия, на която се предлагаха последните й музикални продукти—грамофонната плоча „Поетът”, същият албум и на компактдиск от 2014 година, както и последната й продукция, която остана анонимна и затова не носи никакво име. \nВ продължение на 20 минути бдителни наблюдатели очаквали да видят дали ще се издадат фискални бонове, но такива нямало. И въпреки че били купени само пет диска, за два от тях не са били издадени бележки. \nПродадена била и плоча, но с предварително закачен касов бон. А от екипа на певицата вероятно са очаквали това да мине незабелязано. \nЗа тези продажби изпълнителката може да отнесе глоба до 2000 лв. През 2011 година стана ясно, че звездата е укрила доходи за половин милион лева и след ревизията й се наложи да си изплати всички налози за петилетка назад. \nЧаст от продукцията на звездата е пръсната в кошници, с които няколко девойки са натоварени да обикалят из зали и да ги предлагат на присъстващи. За съжаление обаче те се оплаквали, че няма никакъв интерес към новите албуми. \nИнтерес предизвикал и коментарът, че в залата е имало доста сериозен брой празни места. Продавачките били изненадани, че има толкова свободни места, при положение, че са чули, че залата е била продадена предварително.\n", "date": "2017.10.27", "title": "Лили Иванова мами нагло държавата, грози я солена глоба"}
{"url": "https://www.blitz.bg/layfstayl/vkusotii/topretseptata-na-denya-pile-po-kubinski-probvayte-i-nyama-da-szhalyavate_news553642.html", "text": "\n Това пиле по кубински става невероятно апетитно и е много разнообразно. \n Предлагаме ви рецептата за пиле по кубински. Идейно и различно предложение, което ще ви хареса със сигурност. \nПилето става сочно и вкусно и просто няма оставяне. А и не се прави никак сложно.\n \n Първо е необходимо да си смесим нарязания на ситно чесън със сока от портокала и лимона, които вече сме изцедили. Както и с черния пипер и солта след това. \n Нарязваме си пилето на дребни късове и си го мариноваме. Задушаваме го после в близо половин пръст олио, докато добие онзи апетитен златист цвят. След това махаме по-голямата част от мазнината. \n После си задушаваме и нарязаните на ситно чушки и лук – хубаво е да сме ги нарязали на кръгли резенчета, но както предпочитате вие. Оставяме ги да врат за около пет минутки и чат-пат ги разбъркваме. После трябва да добавим към тях обелените и нарязани на едро домати. \n Този сос си го прибавяме към пилето и оставяме да ври за още около десетина минутки. След това чак добавяме виното, нарязания магзаноз и още малко вода, която да покрие пилето наполовина, но само ако има нужда. \n Слагаме си и обелените и нарязани картофи вътре, а после оставяме ястието да си ври на бавен огън за около 25 минутки. Ако има нужда или така ви е по-вкусно, бихте могли да добавите и още малко сол като стане почти готово. \n Става страхотна вкусотия това нещо, което е откраднато от далечна и екзотична Куба. Сигурни сме, че ще ви хареса много, тъй като поне ние си облизахме пръстите още от първата хапка. \n", "date": "2017.10.27", "title": "Топрецептата на деня - пиле по кубински, пробвайте и няма да съжалявате"}
{"url": "https://www.blitz.bg/layfstayl/blizkite-na-megz-besneyat-pred-ekranite-zaradi_news553648.html", "text": "Топ дизайнерката Миглена Каканашева – Мегз определено е по-специален случай за продуцентите на VIP Brother, които сякаш създават седмичните мисии, водени от стремежа си да натискат „кризисния бутон“ на амбициозното миньонче. Тя бе достатъчно пряма да признае, че винаги прави нещата, в които вярва, и на които се е посветила – „на живот и смърт“. Видимо е, че твърде често предизвикателствата към Съквартирантите са целенасочено уязвяващи я, пише secret.bg.\n Докато задачите за едни са такива, в които да блеснат, да покажат положителните си черти, то Big Brother всячески тормози Мегз, при това и чисто словесно, когато не е чрез действия. Етикети, подмятания, заклеймяване и т.н., са малка част от провокациите, които екипът на риалити формата прилага върху силната психика, на иначе крехката физически дизайнерка. \n Нейната майка – Магдалена, вече едва сдържа гнева си, заради издевателството върху дъщеря й. Тя все по-често избухва в профила си в соц. мрежи и нищо чудно да прибегне към съд заради психическия тормоз, който упражняват върху младата бизнес дама. Капакът на всичко бе нервната криза, до която докараха Мегз, при която тя беше на косъм от гърч. Силно задушаваща се и само лекарската намеса, която също умишлено бе забавена от страна на продуцентите, спаси положението от по-фатален пристъп. Бе подложена на глад, тормоз и какво ли още не, като вече е спорно дали участва в Big Brother, който за едни е СПА санаториум, а за нея концлагер. \n", "date": "2017.10.27", "title": "Близките на Мегз беснеят пред екраните заради..."}
{"url": "https://www.blitz.bg/svyat/15-godishen-prizna-za-ubiystvo-na-suchenik_news553537.html", "text": "\nМомче на 14 години беше задържано във Волгоград, Русия, по обвинение , че е убило свой съученик, пишет местните медии. След ареста пуберът признал всичко. Според неговите признания, той наръгал Иля М. случайно, докато си играели. За съжаление ножът попаднал точно в сърцето на другото момче. Превод: БЛИЦ \n \n", "date": "2017.10.27", "title": "15-годишен призна за убийство на съученик"}
{"url": "https://www.blitz.bg/svyat/katalunski-deputati-vlyazokha-v-sblsk-v-parlamenta-za-nezavisimostta_news553544.html", "text": "Поддръжници и противници на независимостта на Каталуня влязоха в ожесточен дебат в регионалния парламент относно това как да процедират оттук нататък. Той се състоя ден, преди испанският Сенат да одобри план за ограничаване на някои от автономните правомощия на областта, пише ВВС. Това ще стане по силата на член 155 от конституцията, който позволява директно управление от Мадрид.\nПо-рано в четвъртък каталунският лидер Карлес Пучдемон заяви, че няма да свика нови регионални избори с цел да се прекрати блокажа, като така допълнително изостри кризата. След референдума на 1 октомври, който беше забранен от централното правителство, той обяви независимост. Но незабавно преустанови влизането й в сила и призова за провеждането на преговори. \nПарламентарната сесия в Барселона беше прекратена късно в четвъртък и ще бъде подновена в петък сутринта. Очаква се гласуване дали да се обяви едностранна независимост. Също в петък Сенатът ще проведе вот относно правителствения план за активиране на член 155. \n \n", "date": "2017.10.27", "title": "Каталунски депутати влязоха в сблъсък в парламента за независимостта"}
{"url": "https://www.blitz.bg/svyat/arestuvakha-brata-na-streletsa-ot-las-vegas-za-detsko-porno_news553545.html", "text": "В Лос Анджелис задържаха брата на стрелеца от Лас Вегас Стивън Падок, който стреля в тълпата и уби 58 души, пишат местни медии. Брус Падок бил обвинен в притежание на детско порно.\nТой е бил отведен от дом за стари хора в северен Холивуд. Мъжът съхранявал на своя компютър детска порнография. Били открити над 600 снимки и 19 видеоматериали. \nПолицаите обяснили, че са започнали разследването още няколко месеца преди стрелбата на брат му в Лас Вегас. В момента Падок се намира в полицейския център в Лос Анджелис, има обявена гаранция за 60 000 долара. Превод: БЛИЦ \n \n", "date": "2017.10.27", "title": "Арестуваха брата на стрелеца от Лас Вегас за детско порно"}
{"url": "https://www.blitz.bg/lyubopitno/nauka-i-tekhnologii/izsledovateli-izrovikha-kostite-na-velikan-zhivyal-predi-200-godini_news553550.html", "text": "Изследователи откриха костите на великан, живял преди 200 години, съобщава esoreiter.ru, цитиран от \"Флагман\". Оказва се обаче, че великанът не е бил само един, а цял народ.\nПисателят Сергей Алексеев споделя, че когато е бил малък, е видял за първи път кости на гигант. Той твърди, че в САЩ са открити останките на хиляди великани, но къде са сега те? \nЗа Алексеев остава загадка защо гигантите са изчезнали от Земята.\n", "date": "2017.10.27", "title": "Изследователи изровиха костите на великан, живял преди 200 години"}
{"url": "https://www.blitz.bg/svyat/publikuvakha-3000-sekretni-dokumenti-za-ubiystvoto-na-kenedi-no-neshcho-ostana-skrito-po-nastoyavane-na-fbr-i-tsru_news553552.html", "text": "Американските власти публикуваха близо 3000 секретни документа, свързани с убийството на президента Джон Кенеди в Далас на 22 ноември 1963 г.\nНякои от първоначално предвидените обаче не бяха разсекретени по настояване на ФБР и ЦРУ. \nСпоред тях те са твърде поверителни и засягат националната сигурност. Документите могат да бъдат видени на сайта на американските национални архиви.\n", "date": "2017.10.27", "title": "Публикуваха 3000 секретни документи за убийството на Кенеди, но нещо остана скрито по настояване на ФБР и ЦРУ"}
{"url": "https://www.blitz.bg/svyat/chudo-dve-zheni-i-dve-kucheta-otselyakha-5-pet-mesetsa-na-yakhta-v-tikhiya-okean_news553560.html", "text": "Две жени, в компанията на две кучета, които се носиха пет месеца в открито море на яхта, бяха спасени на 1400 км от брега на Япония от екипажа на десантен кораб на американските военноморски сили, съобщава БГНЕС.\nХавайските жителки Дженифър Апъл и Таша Фуаб започнали пътешествието си до Таити още през май, но по време на бурята двигателят на яхтата се повредил. \nЖените се надявали да стигнат до дестинацията си на платна, но били отнесени от теченията в открито море. Те изпратили съобщения за помощ, но сигналът бил твърде слаб и не стигнал до брега и други кораби. \nСпоред жените, те оцелели благодарение на наличието на опреснител на морска вода на борда и провизии за една година.\n", "date": "2017.10.27", "title": "Чудо! Две жени и две кучета оцеляха 5 пет месеца на яхта в Тихия океан"}
{"url": "https://www.blitz.bg/layfstayl/skorost/nissan-pokaza-kola-ot-bdeshcheto-snimki_news553581.html", "text": "В основата на технологичните характеристики на IMx стои бъдеща версия на ProPILOT, технологията, която предлага напълно автономно управление. Когато бъде включен режимът на задвижване ProPILOT, системата прибира волана в арматурното табло и накланя всички седалки.\nКогато бъде избран режимът Manual, автомобилът връща волана и седалките в оригиналните им позиции, връщайки контрола отново на водача. \nКонцептуалният електромобил IMx е построен на новата платформа за електромобили на Nissan, проектирана за максимална ефективност. Тя позволява подът да е изцяло равен, което отваря просторно купе и подобрява динамиката на управление. \nIMx разчита на два мощни електромотора отпред и отзад, които задвижват четирите колела. Комбинираната им мощност е 320 kW и невероятните 700 Nm въртящ момент, които черпят енергия от батерия с голям капацитет, която е с променен дизайн и устройство с цел постигане на по-висока плътност. Тази нова батерия осигурява пробег от над 600 км с едно зареждане.\n \nNissan IMx предлага и други интересни функции. Например, след като превози собственика си до летището, IMx може да се паркира самостоятелно на място, където автомобилът да се свърже с местната електрическа мрежа и да действа като „виртуална” електроцентрала, връщайки електричество в мрежата, разширение на функциите „автомобил към дома” и „автомобил към сграда”. \nСлед като собственикът се върне, IMx може да го вземе от терминала и да го откара у дома.\n", "date": "2017.10.27", "title": "Nissan показа кола от бъдещето (СНИМКИ)"}
