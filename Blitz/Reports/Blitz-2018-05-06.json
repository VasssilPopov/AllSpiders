{"url": "https://www.blitz.bg/obshtestvo/regioni/uzhas-ekspert-posochi-kolko-vida-zmii-plzyat-iz-burgas_news598433.html", "text": "В района на града могат да се срещнат 18 вида змии. Това каза за херпетологът Георги Попгеоргиев, предава \"Фокус\". „Около града могат да бъдат наблюдавани не повече от 8-9 вида, но освен пепелянката всички останали видове са безопасни за човека. Голяма част от тях са защитени от българското законодателство. Има видове, които са в Червената книга“, каза още Попгеоргиев.  По думите му една от най-хубавите популации в Бургаски регион е например на пъстър смок. Има още един вид, който е много интересен и също е в Червената книга – черновратата стрелушка.  „Друг вид, който е много интересен и може да се наблюдава около Бургас е леопардовия смок. Те са безобидни и не могат да навредят по никакъв начин на човека“, допълни Попгеоргиев. ", "date": "2018.05.06", "title": "Ужас! Експерт посочи колко вида змии пълзят из Бургас!"}
{"url": "https://www.blitz.bg/svyat/kralya-na-uzhasite-stivn-king-svsem-ne-e-bezstrashen-progovori-za-fobiite-si_news598411.html", "text": "Блестящите хорър истории на световноизвестния писател Стивън Кинг смразяват кръвта на читателите, но и той има своите страхове, които могат да го побъркат. Може би е трудно да си го представим, но Краля на ужасите също се страхува, разказва сп. Story. Първият му страх е от смъртта. Още шестгодишен става свидетел на кошмар – един от приятелите му е разкъсан от влак. Преживява дълбок шок и дълго време отказва да излиза от къщи. Парадоксално, но именно този период дава първата искра на интереса му към писането. Намира на тавана стар кашон с книги на баща си (който напуска семейството, когато Стивън е на две години) – хоръри и фантастика, и те го очароват.Година по-късно момчето започва само да съчинява истории със стремежа да надмине баща си, който не само четял, но и пишел. Може би заради дълбоко вкоренения си страх от смъртта Кинг цял живот изпълнява и определени ритуали преди лягане, смятайки, че му помагат да се събуди на следващата сутрин.  Задължително измива не само зъбите си, но и ръцете си. „Нямам представа защо го правя, но това ме успокоява“, казва той. Проверява дали възглавниците са поставени по точно определен начин – отворите на калъфките винаги трябва да сочат навътре към леглото. Кинг има и фобия от осакатяване, която се появява след катастрофа през 1990 г., която променя живота му. Една вечер той, вече получил световно признание, тръгва на своята обичайна разходка по тъмно покрай пътя. Насреща му се задава син ван, шофьорът не го вижда и го блъска. Кинг оцелява, но с множество травми – белия му дроб е пробит, има фрактури на краката, разкъсване на скалпа, счупено бедро... Костите на единия му крак са толкова раздробени, че лекарите обмислят ампутация, но все пак успяват да го фиксират с шина. След 5 операции и месец в болница писателят се завръща у дома, но болките са трудно поносими. Третият страх на Кинг е да не се върне някой ден отново към алкохола и наркотиците. Той посяга към тях по времето, когато пише романа „Сияние“. Сюжетът е как алкохолизиран писател решава да се кандидатира за пазач на хотел в Скалистите планини, който през зимата не приема гости, за да донапише на спокойствие романа си. Джак Торънс пристига там със семейството си, но започват да се случват странни неща, той губи контрол над разсъдъка си и посяга на жена си и сина си. За да успее да „влезе“ в главата на своя герой, Кинг започва да пие, а по-късно посяга и към дрогата. Затъва все повече и повече, докато не се намесва жена му Табита, която му поставя ултиматум – ако не започне да се лекува, ще го напусне. И той успява да се вземе в ръце. Последното, което ужасява Краля на ужасите, може би не по-малко от другите му страхове, е да не спре да пише. Какво би станало тогава? Кинг не знае – може би ще се побърка или ще умре, казва той. В крайна сметка именно писането е това, което му помага да преодолее най-трудните моменти от живота си.", "date": "2018.05.06", "title": "Краля на ужасите Стивън Кинг съвсем не е безстрашен, проговори за фобиите си!"}
{"url": "https://www.blitz.bg/layfstayl/top-3-zodii-koito-sa-nay-dobri-v-legloto_news598420.html", "text": "Знаем, че астрологията може да ни \"каже\" много за един човек според неговата зодия. Можем да разберем какво харесва, какъв човек е, дори какъв характер има. Неочаквано е обаче, че според датата на раждане можем да добием представа дори как се справя в леглото. Представяме ви топ 3 на зодиите, които са най-добри в интимен план. 1. Козирог  Козирозите са странните личности в зодиака. Те могат да бъдат страхотни в леглото, но това се поражда само и единствено от желанието им да бъдат първи във всичко, с което се захванат, а не от мисъл за партньора. Ако търсите дългосрочни отношения със страст, където сексът е всичко друго, но не и претупан, може би трябва да се преориентирате към друг партньор.    2. Близнаци  Близнаците са един от най-страстните зодиакални знаци и умеят да бъдат предизвикателни. За съжаление, могат да бъдат доста пренебрегващи в други области, които са нужни, за да доставят удоволствие на партьнорите си. Те не умеят да се съсредоточават дълго време в едно нещо, така че очаквайте нещата да стават малко по бързата процедура. 3. Водолей  Водолеите са дълбоки мислители с интереси и могат да бъдат добри в леглото, защото вероятно са прочели нещо по темата. Те правят секс по определен начин, който в тяхната глава е най-добрият. Уви, това не винаги важи и за останалите, които делят едно легло с представител на тази зодия.    ", "date": "2018.05.06", "title": "Топ 3 зодии, които са най-добри в леглото"}
{"url": "https://www.blitz.bg/politika/borisov-s-vazhni-dumi-ot-manastira-sv-vmchk-georgi-zograf-snimki_news598405.html", "text": "Министър-председателят Бойко Борисов приветства духовниците по случай храмовия празник на манастира \"Св. вмчк. Георги Зограф\" в Света гора. Той им пожела здраве, успех и да пазят българския дух и отбеляза, че правителството винаги е подкрепяло и ще продължава да подкрепя Българската православна църква, пише Канал 3.Борисов подчерта, че през вековете православната вяра е помагала най-много при преодоляването на тежките изпитания пред българите и посочи, че тя ни е съхранила като нация, съобщават от правителствената информационна служба. Премиерът участва в откриването на южното крило на манастира „Св. вмчк. Георги Зограф”, чийто ремонт беше подпомогнат от българското правителство. Крилото на манастира е изгоряло през 1976 г. и от тогава до сега не е имало възможност да се използва. Кабинетът отпусна 940 хил. лева през миналата година за пълното му възстановяване. Борисов каза, че се радва, че го приемат на такъв голям празник и е впечатлен от свършената работа по реставрацията, а духовниците благодариха на него и на правителството за отпуснатите средства. Бойко Борисов и българската делегация проведоха и среща с духовното ръководство на Света гора в Карея. Протос Христофор поздрави премиера Борисов и подчерта, че е впечатлен от грижите, които кабинетът полага за Зографската света обител, и от личните усилия на министър-председателя за възстановяването и изграждането на нови православни храмове, подчертават от пресцентъра на Министерски съвет. Само за свързаните със Зографския манастир обекти правителството е подпомогнало със сумата от 120 хил. лева, заедно със Софийската митрополия, обновяването на източното крило на Германския манастир „Св. Иван Рилски\" - метох на „Св. вмчк. Георги Зограф” в Атон. За периода от 2009 г. до сега са били отпуснати 400 хил. лева за българското неделно училище в Солун, което е към манастира. В него се обучават около 100 деца. Финансиран е и проект „Зографски дигитален архив” в СУ „Св. Климент Охридски” със 100 хил. лева за дигитализиране на паметниците на културата, съхранявани в манастира.  При посещението си в Атон министър-председателят беше заедно с министрите Владислав Горанов, Кирил Ананиев, Ивайло Московски, Николай Нанков и Боил Банов. Българската делегация беше придружавана от зам.-министъра на външните работи на Гърция Йоанис Аманитидис. Той предаде на българския премиер специални поздрави от министър-председателя Алексис Ципрас. Двамата подчертаха добрите приятелски връзки между българския и гръцкия народ и отличната съвместна работа за успеха на целия регион. По-рано днес премиерът присъства на литургията и литийното шествие и заедно с министрите от делегацията подариха комплект свещници на манастира „Св. вмчк. Георги Зограф\".  ", "date": "2018.05.06", "title": "Борисов с важни думи от манастира \"Св. вмчк. Георги Зограф\" (СНИМКИ)"}
{"url": "https://www.blitz.bg/intsidenti/detski-pistsi-vtsepenikha-ot-uzhas-blagoevgradchani-malkata-karolina-prezhivya-nay-golemiya-si-koshmar-snimki-18_news598355.html", "text": "Истински ужас преживяха живущите на улица \"Прилеп\" в Благоевград. Детски писъци пронизаха района, след като глутница бездомни и освирепели кучета нападнаха, повалиха на земята и ръфаха 9-годината Каролина Рупова. Малкото момиченце си играело в съботния следобед пред дома си, когато псетата, с които хората от улица \"Прилеп\" не могат да се справят с години, се приближили до детето. Каролина се разпищяла, но един по един изгладнелите песове започнали да я нападат, съборили я на земята и я хапели. Ужасяващите и писъци вдигнали съседите на крак, намесили се и спасили момиченцето, но кучетата успели да и нанесат сериозни рани, пише struma.com.  \"Истински ужас, кошмар, преживяхме вчера с детето ми\", разказа майката на Каролина - Гергана Рупова. \"Детето ми оцеля по чудо, щяха да го изядат кучетата. Благодаря на съседите, на медицинските сестри в Спешно отделение, които много бързо взеха мерки, оправиха раните, успокоиха детето ми и на инспектор Иванов от Криминална полиция, който дойде у дома, за да види отблизо какво се е случило. Ние от години се борим с тези кучета, всички на улицата многократно сме сезирали отговорните институции, но нищо.  Питам, ако бяха изяли детето ми, ако го бяха убили, кой ще е отговорен, пита през сълзи майката, силно разстроена и безкрайно благодарна на спасителите на Каролина.  Ужасяващия ден се случи в навечерието на празника на Св. Георги, аз съм Гергана, чудо стана, да отървем детето от тези озверели песове\", каза още г-жа Рупова и отново повтори: \"Моля ви, изразете моята благодарност към спасителите на детето ми.\"  ", "date": "2018.05.06", "title": "Детски писъци вцепениха от ужас благоевградчани! Малката Каролина преживя най-големия си кошмар (СНИМКИ 18+)"}
{"url": "https://www.blitz.bg/svyat/tsyalata-mrezha-gleda-tazi-snimka-i-se-chudi-kak-e-vzmozhno-tova_news598361.html", "text": "Снимка на две коли, обърнати по таван, се превърнаха в повод за бурна дискусия в мрежата. Кадърът е направен в нощта на 6 май на улица в руския град Краснодар. Необичайното положение на автомобилите се дължи на пътнотранспортно произшествие. Необичайното в случая е, че и двата автомобила са по таван на тротоара, а разстоянието между тях – съвсем малко. На земята до тях лежат изпочупени пътни знаци.  Много интернет потребители са категорични, че снимката е обработена с фотошоп. Очевидец на инцидента обаче твърди, че е видял „този кошмар на живо. Дори не мога да си представя как двете коли успяха да се обърнат едновременно по този начин.  На мястото имаше две линейки. Не разбрах дали шофьорите са живи”, съобщава той. Превод: БЛИЦ", "date": "2018.05.06", "title": "Цялата мрежа гледа тази СНИМКА и се чуди как е възможно това"}
{"url": "https://www.blitz.bg/obshtestvo/regioni/strakhovita-burya-se-izvi-nad-stara-zagora-posledva-koshmar_news598379.html", "text": "Силна буря събори дървета в града и нанесе материални щети по автомобили, предаде агенция „Фокус”. Дъждът наводни улиците и изпочупи клони на дървета.  Екипи на „Пожарна безопасност и защита на населението” отстраняват счупените клони. ", "date": "2018.05.06", "title": "Страховита буря се изви над Стара Загора, последва кошмар!"}
{"url": "https://www.blitz.bg/svyat/riana-pusna-shokirashcha-snimka-na-kosmatite-si-kraka-no-se-pobrkakha-da-ya-khvalyat_news598385.html", "text": "Ако сте харесали начина, по който миналата година Риана демонстрира как изобщо не ѝ пука за мнението на околните по отношение на външния вид и формите на тялото, то тогава ще харесате и една от най-скорошните снимки, които тя публикува в Instagram. Тази седмица изпълнителката обобщи в един кадър всеобщия копнеж по лятото.На своята страница тя пусна селфи по бански, което случайно или нарочно, успя да повдигне самочувствието на хиляди жени по света с няколко дребни детайла, които обаче получиха и доста критики и неодобрение от страна на други фенове.  На снимката Риана е с небрежно спусната коса, разрошена от вятъра и показва бедрата си в близък план. На кадъра се виждат миниатюрни светли косъмчета и мрежа от стрии по краката на певицата. Това много впечатли нейните фенове. Те коментираха колко естествена е Риана и как защитава равенството между половете и държи на убежденията си, че трябва да се харесваме такива, каквито сме. Естествено, имаше и груби коментари като например: \"Обръсни си краката\". Независимо дали я одобряваха или не, снимката почти 4 милиона харесвания.", "date": "2018.05.06", "title": "Риана пусна шокираща СНИМКА на косматите си крака, но се побъркаха да я хвалят!"}
{"url": "https://www.blitz.bg/layfstayl/shoubiznes/koy-e-misteriozniyat-georgi-kogoto-dupnishkata-madona-vzpya-v-nay-emblematichnata-si-pesen-video_news598280.html", "text": "Една от най-емблематичните песни в репертоара на Сашка Васева „Не мога да те забравя, Георги” е дело на композитора Митко Динев и текстописката Катя Керанова. По тяхна покана през 1994 година певицата изпълнява за пръв път тази песен на фестивала „Пирин фолк”. „Тогава не спечелих нищо освен любовта на публиката, което ми беше достатъчно. Ако не беше обаче тази песен, никой нямаше да знае за мен”, споделя Васева.   В живота на фолкфурията няма мъж на име Георги, в който да е била влюбена. Ала вярва, че  светецът бди над нея и семейството . Винаги ходи в църквата „Свети Георги” в нейния роден град Дупница, за да пали свещичка. Каквото и да го моля, се случва, казва певицата.  Бащата на Сашка е военен и свързва 6 май по-скоро с Денят на армията, отколкото с Гергьовден. „Всяка година се събираме с моето семейство, за да отдадем почит на баща ми (смее се). Преди да седнем на масата той винаги казва: Стройте се!”, допълва шеговито певицата.   Наскоро Дупнешката Мадона пусна обща песен с прословутия танцьор и неин съквартирант в къщата на „Вип Брадър” Алфредо Торес, озаглавена „Хита на сезона”. В нея фолк певицата възпява няколко акцента, свързани с кариерата . Именно там попада и една от най-поръчваните песни сред именниците на Гергьовден „Не мога да те забравя, Георги”. Източник: Марица", "date": "2018.05.06", "title": "Кой е мистериозният Георги, когото дупнишката Мадона възпя в най-емблематичната си песен? (ВИДЕО)"}
{"url": "https://www.blitz.bg/obshtestvo/georgi-cholakov-priemstvenostta-vv-vas-e-primer-ekssheft-na-vas-georgi-kolev-shche-vodi-2-ro-otdelenie_news598363.html", "text": "Георги Чолаков, председател на Върховния административен съд, в разговор с Илиана Беновска в предаването „Беновска пита” по „Радио К2” и „Канал 3”, заяви позиции по следните теми:Гергьовден.   В  празнично издание по случай Гергьовден на предаването „Беновска пита”, в студиото на журналистката гостуваха изтъкнати носители на едно от най-разпространените и любими имена в България – Георги. Илиана Беновска се постара да вплете празничната тема в напрегнатия социалнополитически калейдоскоп на българското общество.     „Продължаваме нататък със следващия Георги. За върховенството на закона – Георги Чолаков, председател на Върховния административен съд. Добър ден, добре дошъл! Честит имен ден! Какво е да си Георги?”, обърна се водещата Илиана Беновска към своя гост. „Благодаря! Георги не е само име, за мен Георги е призвание. Георги е нещо важно, нещо значимо. С чест нося това име!”, отговори Георги Чолаков.    За честта на Темида.     „Хубаво го казахте! С чест ли сте председател на Върховния административен съд?”, попита водещата Илиана Беновска. „Аз лично считам, че с чест водя Върховния административен съд.”, сподели роденият през 1966 г. в гр. Сливен юрист.    Новите правомощия на Върховния административен съд.      „До колко например е законосъобразно произнасянето на Конституционния съд отпреди няколко дни. Върховният административен съд, на първа инстанция, по произнасянето на административните актове на властта, защото Вие сте съдът, който оценява законосъобразността на актовете на властимащите?”, продължи Илиана Беновска. „Ние сезирахме Конституционния съд, с искане да изтълкува нормата на член 125, алинея 2 от Конституцията. Дали ние сме  компетентни да се произнасяме по всички актове на министрите и на Министерския съвет. Конституционния съд, в своето тълкувателно решение, категорично заяви, че ние задължително се произнасяме по всички актове на министри, на Министерски съвет, с които те упражняват конституционно възложените им задачи по държавно управление. По всички останали актове Конституционният съд разпореди, че това е вече правомощие на обикновения законодател, да прецени дали те ще бъдат първа инстанция при нас или като първа инстанция в административните съдилища.”, коментира Георги Чолаков, който е стартирал юридическата си кариера като районен съдия в гр. Котел.     „Какво значение има това, обяснете го на хората, че е много специализиран този разговор?”, изиска пояснение Илиана Беновска. „Министрите, освен като органи на централно управление, издават и други видове актове, които не са свързани пряко с тази конституционно закрепена дейност. Те назначават, уволняват и наказват държавни служители. Тяхното действие не е като орган на държавно управление, а като орган по назначение и тези актове не са със значима, обществена функция и цел. Съответно могат да бъдат разглеждани като първа инстанция от административни съдилища, защото дали един министър уволнява или един кмет уволнява – основанията са едни и същи. Когато кметът издава заповед за уволнение, тя се гледа от административен съд. Когато министър издава заповед за уволнение – няма нищо лошо тя да бъде гледана от административен съд като първа инстанция. Така или иначе всички дела, без значение от къде започват като първа инстанция, те приключват във Върховния административен съд.”, обясни бившият председател на Районния съд в гр. Сливен.     „Да де, но хората много не се интересуват сега кой го уволнява един министър или кого назначават. По-скоро се интересуват от други актове на властта, които касаят техния живот.”, отчете Илиана Беновска. „Те остават във Върховния съд, съгласно тълкувателното решение. Актовете, които са от съществена обществена значимост и които са издадени във връзка с упражняването на конкретната функция на министъра – те са си задължително в нашия съд. Така постанови Конституционния съд. Това са административните актове, които касаят всички граждани, които издават постановления, наредби, правилници от министрите и министерски съвет.”, потвърди екс-адвокатът, практикувал в гр. Сливен в периода 1995-2007 година.     Приемствеността в съдебната система.     „Вашият предшественик Георги Колев, и той е именник днес, да направим малко интрига, го назначихте като ръководител на Второ отделение. Каква е приемствеността помежду Ви и какво е новото, което Вие като дух искате да внесете – Георги Победоносец или какъв се явявате в този съд?”, задълбочи темата Илиана Беновска. „Просто Георги. Да, действително, преди два-три дена мина изслушване на г-н Георги Колев. Георги Колев е бил 7 години председател на този съд, има необходимия административен капацитет да ръководи второ отделение във Върховния административен съд. По време на изслушването, нито един колега от Пленума на Върховния административен съд не му зададе никакви въпроси.”, разкри Георги Чолаков, който е работил като административен съдия в гр. Сливен в периода 2007-2009 година.     „Това добре ли е или е лошо?”, заинтригува се Илиана Беновска. „Това означава, че колегите приемат тази номинация. Хубаво е да има приемственост в управлението на един съд. Когато се надгражда е най-добре, а не започваме от нулата през всеки цикъл от 7 години.”, заяви бившият нотариус, практикувал в гр. Балчик в периода 2009-2012 година.     Ревизията на административното правораздаване.      „Да, това, което е основния недостатък в управлението и изобщо... Идва една партия на власт и започва отначало. А защо, обяснете го и това за широката публика, Пленумът на Върховния административен съд възразихте срещу решението на Министерския съвет за приемане на външна експертна помощ, за изготвянето на функционален анализ на системата на административното правораздаване у нас. Какво значи това на български? Не искате да Ви контролират ли, какво? Криете ли се?”, провокира събеседника си водещата Илиана Беновска. „Това не е контрол. Поискана е помощ от външни експерти, които да направят пълен анализ на състоянието на административното правораздаване и съответно да предприемат съответните структурни мерки и реформи в това правораздаване.”, анализира председателят на Върховния административен съд.     „Какво лошо има в това? Знаете, че имаше експертна помощ и одит, да го кажа, за прокуратурата”, опонира Илиана Беновска. „Първото ни и основното съображение е, че ако се прави такъв одит и такава оценка – тя трябва да бъде направена на цялата съдебна система. Не може да бъде правена такава оценка само на една малка част от тази система, защото ако не се види цялата система отгоре като цяло – не могат да се направят изводи дали в административното правораздаване има проблеми или в общото правораздаване. Второто, което има значение, че Министерският съвет е поискал такъв анализ и за общия, и за административния съд, но анализ за общия съд няма да се прави. Така са решили хората. Това е комисията, която ще провежда този анализ, Комисия структурен анализ към Европейската комисия, тоест външните експерти и наблюдатели.”, констатира юристът.     „Защо са решили така? Нали е под мониторинг по този механизъм?”, попита Илиана Беновска. „Когато беше първата среща с тази работна група, те заявиха, че просто са отхвърлили този проект и е останал само проекта за административното правораздаване. Административното правораздаване съществува повече от 10 години. Вчера излязоха окончателните резултати за натовареността. Административното правораздаване не на второ място, далеч преди окръжните и апелативните съдилища. Районните са най-натоварени. Средната натовареност на административните съдии достига до 20 дела на месец, което си е една добра натовареност. Проблемът при нас е единствено и само голямата натовареност на Върховния съд и неравномерното натоварване на административните съдилища. Аз лично и всички мои колеги от Върховния административен съд смятаме, че можем сами да се справим с този проблем, с законодателни промени. Върховният административен съд да се разтовари от тези нетипични дела, които гледа. На дневен ред е промяната в административнопроцесуалния кодекс. Там също са залегнали значителни законодателни промени, които ще разпръснат делата по всички административни съдилища.”, заяви Георги Чолаков.     „Това ли е най-важната промяна в АПК (административнопроцесуален кодекс – бел. авт.)?”, уточни Илиана Беновска. „Това е една от промените, която касае приближаването на правосъдието по-близо до гражданите, защото данъчните дела се гледат само от пет съдилища, при налични 28. Идеята на законопроекта е да се гледат по седалище на съответните жалбоподатели По този начин гражданинът от Видин ще гледа своето дело във Видин, а няма да ходи във Велико Търново.”, аргументира се е събеседникът.    Структурата на административните съдилища.     „Вие направихте, така, един преглед, може би в момента още тече, на административните съдилища по места. Какъв извод си направихте?”, продължи Илиана Беновска. „Аз съм много приятно изненадан. Това, което видях като работа в тези административни съдилища, е повече от похвално. Неслучайно ние сме на четвърто място в информационното табло по бързина и качество на Европейския съюз. Административното правораздаване е на четвърто място. Неслучайно няма никакви забележки по отношение на административното правораздаване. 60-70% от делата се решават в тримесечен срок, а решенията се пишат на 99% в едномесечен срок.”, каза Георги Чолаков.    Командироването на съдии.     „А защо решихте, г-н Чолаков, че ефективно и ефикасно е да командировате съдии? Обикновено се подозира, че имат протекция над някого – „да му намерим по-хубаво местенце.”, измести фокуса на разговора Илиана Беновска. „Това са мои мерки, малко непопулярни. Аз го правя без съгласие на съдиите. В закона има такава възможност и дава възможност на председателя на Върховния административен съд да командирова до три месеца съдия, без негово съгласие. Ще ви кажа мотивите. Отивайки на отчетно събрание в Бургас, аз установих там, че един съдия решава по 25 дела на месец. Посещавайки Сливен, Ямбол – там резултатите са много по-малки, около 10 дела средно на месец. Това ме принуди да направя тази непопулярна мярка и да командировам съдии от Сливен и от Ямбол, да разглеждат дела в Бургаския административен съд.”, поясни юристът.     „Какво избягвате – корупцията, натовареността?”, опита се да вникне в същината на реформата Илиана Беновска. „Натовареността е проблем. Натовареността в Бургаския административен съд е много голяма и този проблем стои от 10 години. Там имаше много малко съдии, на голям обем дела, включително и с данъчна дирекция. Съдии от Сливен ги командировам в Бургас. Подпомагат дейността на Бургаския административен съд. Аз трябва да гледам пъзела отгоре. Такава мярка предприех и по отношение на Видин и Монтана.”, разясни именникът.    Делото за конфискация на активите на Цветан Василев.      „Един последен въпрос, който не знам дали ще Ви е много приятен, защото създаде доста напрежение във Висшия съдебен съвет, на който Вие сте член по право. Старият нов председател на Комисия за противодействие на корупцията и отнемане на незаконно придобитото имущество  Пламен Георгиев се противопостави на Софийския градски съд, защото съдия от този съд, Катерина Енчева, взе решение да спре делото за конфискация на Цветан Василев, бившият съсобственик и все още неефективно обвиняем по казуса Корпоративна търговска банка. Каква е сложността тука?”, попита водещата Илиана Беновска. „Това беше въпрос, който беше оставен и обсъждан в съдийска колегия на Висшия съдебен съвет. Съдийската колегия не излезе с решение. Нито уважи, нито неуважи искането, което беше направено.”, лаконично отговори Георги Чолаков.     „Това лобизъм ли е някакъв за Цветан Василев от страна на тази съдийка, защото се появиха такива коментари?”, с настойчивост продължи Илиана Беновска. „Не мога да коментирам такива неща. Не съм ги чел тези коментари и съответно няма да коментирам.”, окончателно се дистанцира от отговор събеседникът.     „Какво ще пожелаете, обикновено на Вас именниците Ви се пожелава нещо, но какво бихте пожелали на хората, на своя имен ден?”, върна се в празничното русло водещата Илиана Беновска. „Здраве и късмет, това пожелавам на всички, защото смятам, че това е най-важно за всеки един човек .”, завърши Георги Чолаков разговора си с Илиана Беновска в ефира на „Радио К2” и „Канал 3” на 6 май 2018 година.    ", "date": "2018.05.06", "title": "Георги Чолаков: Приемствеността във ВАС е пример - ексшефът на ВАС Георги Колев ще води 2-ро отделение"}
{"url": "https://www.blitz.bg/obshtestvo/regioni/kameno-ne-pomni-podoben-praznik-snimki_news598356.html", "text": "Камено чества днес своя празник с изключително интересна и разнообразна програма, която започна от рано сутринта. Центърът е блокиран, заради изложени атрактивни ретро автомобили, част от които са с уникална стойност и не могат да бъдат видени всеки ден. На мястото са над 1000 души, а бройката непрекъснато се увеличава, пише \"Флагман\".   Сред големите атракции са шоу с гигантски пеперуди, гергьовденски хендмей базар, уникално селфи на стената на духа в Камено, както и кулинарен базар.  Водещ на шоуто е Руслан Мъйнов, а празненствата ще продължат до довечера, когато ще има голям концерт с участието на Георги Дюлгеров, ансамбъл „Здравец”, FOUR, Преслава Минасян и други.   ", "date": "2018.05.06", "title": "Камено не помни подобен празник (СНИМКИ)"}
{"url": "https://www.blitz.bg/layfstayl/svetski/mariya-s-dramatichna-izpoved-prizna-za-nay-golyamata-si-mechta_news597951.html", "text": "“Най-голямата награда за мен е всичко онова, което имам – дъщеря ми Марая, деновете и имам кариерата си“, заявява откровено Мария, предава planeta.tv. “Кариерата ми е всичко, за което съм мечтала. Тя ми дава всичко онова, от което имам нужда като жена, като изпълнител. Така че, пожелавам си тази кариера да продължи още дълги години“.  Звездата на “Пайнер“ вече 18 години е част от най-голямата музикална компания в България и винаги е била сред топ имената в поп фолк жанра. Има ли Мария тайна при подбора на своите песни, така че те да докоснат феновете:  “Хитовете са въпрос на късмет, защото на мен може една песен да ми харесва и да откривам себе си чисто емоционално, но да не мога да докосна Вас. Песните се раждат от сърцето, а хитовете са вашите любими песни, надявам се, че се срещаме някъде по средата“, признава тя.  Мария говори и за вдъхновението, което е толкова важно за всеки изпълнител. За нея то идва от любовта на публиката, от всичко онова, което феновете споделят с нея и от желанието им тя да присъства в техния дом, мисъл и във вълшебните им моменти със своите парчета.  “Любовта и музиката за мен са неимоверно свързани. Любовта е музата... Болката, насладата от нея във всичките й аспекти“, завършва Мария. ", "date": "2018.05.06", "title": "Мария с драматична изповед, призна за най-голямата си мечта"}
{"url": "https://www.blitz.bg/layfstayl/za-damite/psikholog-posochi-koi-sa-osnovnite-faktori-koito-vliyayat-na-deteto-vi_news598244.html", "text": "Семейството и училището са основни фактори, които оказват влияние върху живота на децата. Това каза психологът Бисера Борисова, предаде \"Фокус\". По думите й родителите трябва да намерят по-добър начин да общуват с децата си. „Необходимо е родителите да разговарят повече с тях като приятели, а не да се държат наставнически. Не трябва да се дават директни съвети и забрани, тъй като тези забрани водят до проявата на бунт. Добре би било родителите да приемат спокойно това търсене в младия човек на себе си“, коментира психологът.  Тя допълни, че родителят трябва да потърси причините за поведението на децата, особено когато те рискуват живота си, за да впечатлят другите. Борисова заяви, че родителите е необходимо да информират децата си за опасностите, които околната среда носи, тъй като те са все още в една много крехка възраст и не си дават сметка какво може да се случи с тях и кое е животозастрашаващо. „Всеки един родител се старае да предпази детето си, като му дарява прекомерната си обич, но тази форма на обич трябва да бъде адекватна спрямо съответното дете, защото всеки един от нас е вселена“, допълни тя.  Бисера Борисова апелира към всички родители да обръщат повече внимание на децата си и да им показват любов и разбирателство, за да може децата да не прибягват до екстремни неща, търсейки вниманието на родителите си. Според нея задоволяването на всяка потребност води до изпразване на духовното равнище на детето.  По думи на Бисера Борисова това води до скука и еднообразие, поради което децата започват да търсят алтернатива да разнообразяват живота си. „Те трябва да пренасочат този адреналин в друга посока. Те трябва да се отдадат на различни извънкласни занимания или спорт, тъй като адреналин децата могат да получават и от екстремен спорт, но той трябва да бъда контролиран от експерти“, заяви тя.  По думите й влияние върху развитието на детето оказва и контактът му с природата. Тя каза още, че родителите трябва да помагат на децата да водят интересен начин на живот, тъй като те не винаги могат сами да организират ежедневието си. „Все още нямат този опит и това знание да го правят сами, затова е важно в тази възраст на децата да им се обръща повече внимание“, подчерта Бисера Борисова. ", "date": "2018.05.06", "title": "Психолог посочи кои са основните фактори, които влияят на детето ви!"}
{"url": "https://www.blitz.bg/politika/navrkh-praznika-karakachanov-progovori-za-potentsiala-i-slabostite-na-blgarskata-armiya_news598328.html", "text": "Години наред на армията не се обръщаше особено внимание. Всички смятаха, че армията е само за паради. Искаме с този парад да покажем на българското общество, че въпреки недоимъка на финансови средства през последните 25-28 години, българската армия си изпълнява задълженията. Това заяви министърът на отбраната Красимир Каракачанов. Tой припомни, че тази година заплатите на военните са били вдигнати с 10%-11%, а през 2019-а се очаква ново увеличение.   \"Постигнахме приблизително 22% по-ниска цена, отколкото се искаше от нас. Благодарение на този договор \"Спартан\"-ите ще летят, и то повече от един\", коментира Каракачанов пред Нова телевизия, след като в края на седмицата страната ни подписа договор за обслужване на \"Спартан\"-ите.  За първи път македонска част ще се включи в българския парад за 6 май: \"Това е знак за приятелство и добросъседство\", заяви вицепремиерът.     ", "date": "2018.05.06", "title": "Навръх празника, Каракачанов проговори за потенциала и слабостите на българската армия"}
{"url": "https://www.blitz.bg/obshtestvo/regioni/kolegi-na-zaginaliya-rednik-preslav-stoyanov-otnovo-se-sbrakha-na-groba-mu-za-da-pochetat-pametta-mu_news598332.html", "text": "Тези дни се навършиха 13 години от смъртта на редник Преслав Стоянов от Силистра. Той, заедно с колегата си младши сержант Валентин Донев, загина на 3 май 2005 година по време на мисия в Ирак.Днес, на Деня на храбростта и на Българската армия, отново си спомняме за рейнджъра от крайдунавския град.  За 13-ти път колеги и приятели от формированието, в което е служил Преслав Стоянов – 68-ма бригада \"Специални сили\", базирана в Пловдив, се събраха на гроба му, за да почетат паметта му.  Майор Атанас Асенов е бил взводен командир на Преслав. „Преслав го помня като един от най-отговорните войници, които аз познавам. Винаги беше готов да услужи и да помогне на приятел. Когато се поставяше някаква задача, преди поставянето, когато беше въпроса за обсъждането, се включваше с идеи. Беше градивен в критиката си. Но когато станеше въпрос за изпълнението вече на самата задача, не се обсъждаше нищо и безпрекословно изпълняваше абсолютно всичко. Един от най-добрите войници, които съм имал”, каза майор Стоян Асенов, заместник-командир на втори батальон от бригада \"Специални сили – Пловдив.  „С Преслав бяхме в един взвод и в едно отделение в Ирак Като войник и професионалист мога да го опиша като отдаден на професията човек, който подкрепя другарите си,  като истински воин”, заяви старшина Мирослав Рангелов.  Родителите на Преслав, Ваня и Йордан винаги се връщат в града край Дунава по това време на годината. За да отдадат почит на сина си и да си спомнят за живота преди и след неговата смърт.  „Преслав си беше буйно дете, после влезе в спортното училище и въобще като малък се занимаваше с лека атлетика. След което след време започнаха неговите успехи – да бъде награждаван с медали, но за съжаление, нещата стигнаха до една точка, както се казва – той загина. Имаше голяма перспектива пред него в спорта и после когато стана военнослужещ в 68-а бригада \"Специални сили\", там също беше много изявен спортист. И златни медали носеше на бригадата. И ако не беше станала този нещастна случка, той септември месец трябваше да замине в Америка на военно състезание по лека атлетика”, разказа майка му Иванка Стоянова.  „Как да ви кажа, аз не бях против, че отиде там, защото тук в нашия град няма развитие. Пък той млад и имаше хъс за всичко. И аз се радвах, защото знаех, че там ще постигне всичко, което е решил да прави. То не можем да го спрем – такъв е животът, никой нищо не знае какво ще стане. И накрая стана най-лошото за него – загина там. И не се върна вече тук. Това е”, сподели баща му Йордан Стоянов.  След смъртта на Преслав, родителите му оставят града край Дунава и се преместват да живеят в Пловдив. А майка му започва в работа в поделението, където е служил сина й. Поводът за промяната става един параклис.  „И тъй като ние бяхме основали вече фондация \"Преслав Стоянов\" те тогава – командирът Бригаден генерал Пламен Торлаков и полковник Шивиков тогава, просто проведоха един разговор с нас, че искат да направят този параклис и нашата фондация там да им помогне със строежа, с финансирането... И така се озовахме в Пловдив. Все пак там и ми предложиха да работя, и трябва да ви кажа че не съжалявам, че приех работата, защото и с колегите съм… Но как да ви кажа, в началото поне на мен ми беше малко трудно, защото всеки ден ги виждаш, колегите ги виждаш, става ти мъчно. Но вече с времето преодоляхме… специално аз преодолях тези препятствия и сега се чувствам много добре там в бригадата – работя си работата”, каза Иванка Стоянова. Родителите ще се върнат в Пловдив. Край гробната плоча ще утихне. Ще останат само споменът и примерът. „Но такава е нашата професия – това е кауза, на която съвсем съзнателно всички сме се отдали, всички сме се клели и всеки един от нас знае и осъзнава, че такъв може да е краят за всеки един”, заяви Старшина Мирослав Рангелов. Освен фондация, днес на името на офицерски кандидат Преслав Стоянов има ежегодна награда, връчвана в спортното училище в Силистра, а закритата лекоатлетическа писта в града е кръстена на негово име. Източник: bTV", "date": "2018.05.06", "title": "Колеги на загиналия редник Преслав Стоянов отново се събраха на гроба му, за да почетат паметта му"}
{"url": "https://www.blitz.bg/obshtestvo/stolitsa/fotoreportazh-v-blits-iztrebiteli-v-nebeto-nad-sofiya-i-boyna-tekhnika-na-zhltite-paveta_news598344.html", "text": "С тържествен парад на площад \"Княз Александър Първи\" в столицата бе отбелязан Денят на храбростта и празник на Българската армия. Тази година той бе по-специален, защото днес се навършват 140 години от началото на земската войска. Командващ парада бе командирът на Сухопътните войски генерал-майор Михаил Попов.  По традиция парадът бе открит от вертолет \"Ми-17\" на Военновъздушните сили, носещ националния флаг на Република България.  При изпълнението на националния химн бяха дадени 20 артилерийски салюта.  Във военния парад участваха Гвардейският представителен духов оркестър с духовите оркестри на видовете въоръжени сили; знаменен взвод на Националната гвардейска част със знамената-светини и представителните блокове с бойните си знамена.  След представителните блокове на парада преминаха различни формации самолети и вертолети, които са на въоръжение във вертолетната, транспортната, учебната, щурмовата и изтребителната българска военна авиация.   Над площад \"Княз Александър Първи\" прелетяха вертолети Ми-24 и АS-532 AL Cougar, военно-транспортен самолет C-27J Spartan, учебните самолети L-39ZA и \"Пилатус\" РС9М и бойните самолети Су-25 и МиГ-29.  Събралите се видяха отблизо различни типове бойна техника на въоръжение в Българската армия: танк Т-72, 122-мм самоходна гаубица 2С-1 - \"Гвоздика\", бойни машини на пехотата - БМП-1 и БМП-23, 120-мм самоходна минохвъргачка Б1-11 \"Сани\", бронетранспортьор /БТР/ 60ПБ, зенитно-ракетен комплекс \"ОСА\"-AK, 152-мм оръдие гаубица Д-20, реактивна система за залпов огън БМ-21 \"Град\", тактически ракетен комплекс \"Точка\", бронирани леки автомобили с повишена проходимост \"Мерцедес\" G 270, бронирана машина \"Хамър\", бойни бронирани колесни машини Commando seleсt и Guardian, пускови установки от зенитно-ракетен комплекс С-300 /SA-10/ и транспортно-зареждащи машини за зенитно-ракетни комплекси С-125 /SA-3/ и С-200 /SA-5/.  За първи път във военния парад за празника на Българската армия участва и представителна армейска рота от Република Македония. Снимки: Георги КОЛЕВ, БЛИЦ", "date": "2018.05.06", "title": "Фоторепортаж в БЛИЦ: Изтребители в небето над София и бойна техника на жълтите павета"}
{"url": "https://www.blitz.bg/svyat/trima-mladezhi-postradakha-pri-napadenie-s-kiselina-v-srtseto-na-velikobritaniya_news598339.html", "text": "Трима мъже са били хоспитализирани, след като са били нападнати с киселина в Източен Лондон. По данни на The Sun, инцидентът е станал тази сутрин на „Хайлънд стрийт”. При нападението са пострадали трима мъже – на 17, 22 и 27 години.  Обстоятелствата около атаката се изясняват. Превод: БЛИЦ    ", "date": "2018.05.06", "title": "Трима младежи пострадаха при нападение с киселина в сърцето на Великобритания"}
{"url": "https://www.blitz.bg/layfstayl/ptuvane/okradokha-mrezhite-na-magistrala-trakiya-kray-yambol_news598338.html", "text": "Предпазните мрежи срещу птици на магистрала \"Тракия\" край Ямбол вече ги няма. По стълбовете, окачени за тях, висят само остатъци от тях, които се веят от вятъра. А птиците, заради които бяха сложени мрежите в тази част на магистралата, летят сред колите. А коловете, на които бяха окачени мрежите, стоят самотни в нищото. Мрежите бяха сложени преди 6 г. през 2012 г. заради наличието на много и защитени видове в този район – не само заради тяхното предпазване, а и с цел предпазване от инциденти, тъй като птиците връхлитат върху колите. Сега от тях не е останало нищо. Поради тази причина фирмата, която ги е поставила, се очаква да премахне разпокъсаните остатъци от тях, пише \"Флагман\".   Предпазната ограда за птици в Лот 3 на магистрала \"Тракия\" е изградена от гръцката компания АКТОР.  Към момента на място остават металните конструкции, върху които беше опъната мрежата.  Шофьорите трябва да управляват внимателно колите си в този участък, тъй като има опасност от прелитащи птици.  От Агенция пътна инфраструктура заявиха, че изпълнителят на участъка ще подмени мрежата с нова. Кога обаче не е ясно.  От АПИ неведнъж казваха, че мрежата, освен че се е амортизирала, е била и крадена. Това се случва и с борчетата, които трябваше да пазят от снегонавявания край Карнобат. ", "date": "2018.05.06", "title": "Окрадоха мрежите на магистрала \"Тракия\" край Ямбол"}
{"url": "https://www.blitz.bg/stsena/nelepa-smrt-zastigna-izvesten-rezhisor-po-vreme-na-snimki-v-yuar_news598322.html", "text": "47-режисьор Карлос Карвальо е загинал по време на снимки в ЮАР, съобщава „Метро”. Човек от снимачния екип разказва, че докато режисьорът е снимал жираф в близък план, животното го е ударило по главата. След инцидента Карвальо е хоспитализиран в болница в Йоханесбург, но лекарите не са успели да спасят живота ми.  Представители на парка, в който са провеждали снимките, са категорични, че жирафът няма вина за случилото се. Цялата вина била на режисьора, който пренебрегнал правилата за безопасност.  Карлос Карвальо прави филми за дивата природа. Той е носител на много международни награди, включително „Сребърен лъв” и наградата на Африканската кинематографична академия. Превод: БЛИЦ    ", "date": "2018.05.06", "title": "Нелепа смърт застигна известен режисьор по време на снимки в ЮАР"}
{"url": "https://www.blitz.bg/kriminalni/prestplenie/shokirashcha-versiya-na-kriminalisti-za-vorzheniya-obir-na-kazino-v-lyulin-zad-nego-mozhe-da-stoyat_news598254.html", "text": "Избягалите от Софийския затвор рецидивисти Владимир Пелов и Радослав Колев са сред заподозрените бандити, които маскирани и въоръжени нахлуха в казино в столичния квартал \"Люлин, пребиха охранителя и си тръгнаха с плячка от 37 000 лева. Това е една от версиите, която разследва МВР, пише в. \"Уикенд\". Въоръженият обир в \"Люлин\" се състоя на 2-и май след полунощ, в момент, в който в комарджийницата не е имало клиенти, а само персонал - охранител и две касиерки. Трима маскирани и въоръжени с пистолет, нож и отвертка нападатели нахлуха в игралната зала, нанесоха побой над бодигарда, заплашиха касиерките и си тръгнаха със сума от 37 000 лева.   Една от версиите, по която работят криминалисти, е, че обирът е дело на зрелищно избягалите от Софийския затвор в началото на април рецидивисти Владимир Пелов и Радослав Колев и неизвестен засега техен съучастник.  \"Работим по няколко версии, но една от основните е, че казиното е обрано от Владимир Пелов. Телосложенията на маскираните нападатели са идентични с тези на Пелов и другия избягал затворник - Радослав Колев. Освен това Пелов е специалист в сферата на въоръжените обири, той е участвал в над 15 подобни грабежи. Неговият почерк личи винаги - той не се задоволява само да открадне пари, а прилага физическо насилие над персонала\", коментира столичен криминалист.", "date": "2018.05.06", "title": "Шокираща версия на криминалисти за въоръжения обир на казино в \"Люлин\": Зад него може да стоят..."}
{"url": "https://www.blitz.bg/zdrave/zdravni-novini/izvadikha-60-kilogramov-tumor-ot-yaychnika-na-amerikanka-video_news598373.html", "text": "Лекари отстраниха 60-килограмов тумор от яйчника на млада американка. 38-годишната жена решила да се консултира с лекари, след като в продължение на два месеца прибавяла по 4,5 кг. седмично към теглото си. След като й направили изследвания, станало ясно, че има тумор на яйчниците, съобщава ABC News.  Към момента на операцията образуванието тежало 60 килограма. Пет часа лекарите отстранявали тумора. В хирургичната интервенция участвали 25 специалисти от клиника в Данбъри, Кънектикът.  За щастие, туморът се е оказал доброкачествен, но заради факта, че е притискал голям кръвоносен съд, лекарите били притеснени пациентката да не загуби много кръв по време на операцията или да получи сърдечни усложнения.  Сега специалистите правят генетични тестове на тумора, за да установят на какво се дължи бързия му растеж.    Превод: БЛИЦ", "date": "2018.05.06", "title": "Извадиха 60-килограмов тумор от яйчника на американка (ВИДЕО)"}
{"url": "https://www.blitz.bg/svyat/sdf-izvrshili-masovi-aresti-v-provintsiya-deyr-ez-zor-zaradi-vrzki-s-asad_news598343.html", "text": "Представители на въоръжените формирования „Демократични сили на Сирия” (SDF) задържали в провинция Дейр ез-Зор голям брой местни жители. Това съобщи в Twitter агенция DeirEzzor24. Арестите са извършени в селищата Хусан и Шакра в западната част на провинция Дейр ез-Зор заради подозрения за „връзки със силите на президента Башар Асад”.     БЛИЦ припомня, че водеща сила в SDF са кюрдите, които окупираха нетрадиционни за тях за обитаване райони – ареалът исторически принадлежи на арабите. Кюрдите се чувстват несигурни и се опитват да се наложат със сила над местното население. /  БЛИЦ    ", "date": "2018.05.06", "title": "SDF извършили масови арести в провинция Дейр ез-Зор заради „връзки с Асад”"}
{"url": "https://www.blitz.bg/analizi-i-komentari/germanskata-n-tv-pri-segashnoto-sstoyanie-na-bundesvera-negovata-modernizatsiya-nyama-da-e-skoro_news598297.html", "text": "Германският Бундестаг трябва да намери баланс между отбраната на държавата и участието си в задгранични операции, съобщава на сайта си телевизия N-TV под заглавие „Von der Leyen kämpft mit der Realität”. Ако обаче се погледнат плановете на военния министър Урсула фон дер Лайен с отчитане на сегашното положение на войската, то нейните амбиции изглеждат доста завишени, счита авторът на публикацията Иссио Ерих. Външно изглежда, че за плановете на министър Лайен моментът сега е най-подходящ. Доналд Тръмп заплашва с излизане от НАТО, ако Европа не започне да влага повече средства във военния сектор. Русия оказва натиск над източната част на континента, сплотеността на ЕС е поставена под заплаха заради Брекзит. Това е най-подходящото време за инвестиции в Бундесвера, пише авторът.     Подобни реформи се сблъскват с основополагаща дилема: армиите почти винаги се въоръжават в отговор на събития, които вече са станали, а не предстоящи. Затова Германия довела до „упадъчно” състоянието на бойните си танкове към момента на „руската анексия на Крим” – пише N-TV.     Сериозният проблем на Урсула фон дер Лайен е там, че „отчитайки състоянието на Бундесвера, нейните планове изглеждат абсолютно завишени”.     Сред най-съвременните германски бойни самолети Eurofighter в боеспособно състояние се намират едва една трета, твърди изданието. По подобен начин стоят нещата и с разузнавателните самолети Tornado. От транспортните вертолети е изправен всеки пети. Пилотите губят лиценз, защото не са набрали необходимия брой летателни часове. Нито една германска подводница не може да се употреби според предназначение. Като цяло възможностите, с които някога е разполагала германската армия, са загубени. Загубени са набраните преди навици и опит, пише N-TV.     Сега фон дер Лайен иска да съвмести не лесната задача по участието на Бундесвера примерно в дузина задгранични проекти, включително в Мали и Ирак, с острата потребност от модернизация на армията, необходима за отбрана на държавата.     Проблемът обаче е в това, че войската вече е извънредно претоварена от стремежа на фон дер Лайен да поеме повече отговорности за ставащото в света, твърди N-TV. Всъщност виновни са нейните предшественици, довели Бундесверът до това плачевно състояние.     Може да се спори доколко правилен или неправилен е курсът, предложен от министър фон дер Лайен, обаче няма съмнение в едно: успехът в скоро време не е вероятен, счита авторът.     Сега германският военен министър води спор с финансовия министър по повод отбранителния бюджет: тя иска €12 млрд повече от предвиденото. Въпреки общата обстановка, свързана с Тръмп и Русия, в Германия се наблюдава традиционно малко ентусиазъм по повод увеличение на инвестициите във военната сфера, твърди авторът Иссио Ерих.     Ако фон дер Лайен постави пред германските войски нови, още по-значими задачи, сред военните неизбежно ще расте и разочарованието, независимо че мнозина от тях биха искали отново да служат в армия, която е способна на всичко. Бундесверът, претоварен с военни задачи и не получаващ достатъчна финансова поддръжка, се нуждае от точно подреждане на приоритетите, защото всичко останало за германската армия сега не е реалистично, заключава N-TV.    Превод и редакция: БЛИЦ    ", "date": "2018.05.06", "title": "Германската N-TV: При сегашното състояние на Бундесвера неговата модернизация няма да е скоро"}
{"url": "https://www.blitz.bg/svyat/brazilets-si-postroi-zamk-na-plazha-i-zhivee-v-nego-veche-22-godini-snimkivideo_news598311.html", "text": "Къща с изглед към морето – това е мечтата на милиони по света. А Марсио Матолиас от Рио де Жанейро може да се похвали с подобен дом. 44-годишният бразилец е израснал край морето и е прекарал целия си живот на плажа. Той не е разполагал със средства за апартамент край морето, затова си е направил такъв и вече 22 години живее в истински пясъчен замък, който е построил със собствените си ръце.  Мъжът е доволен от необикновеното си жилище, а хората го наричат „краля на плажа”. Матолиас дори си има трон, корона и скиптър.  44-годишният бразилец има три страсти - четене, голф и риболов. В пясъчната си къща има много книги. А основното му задължение през деня е да полива замъка си с вода, за да не се срине.  „Тук ми е добре. Харесва ми да спя край морето”, признава той.       Превод: БЛИЦ    ", "date": "2018.05.06", "title": "Бразилец си построи замък на плажа и живее в него вече 22 години (СНИМКИ/ВИДЕО)"}
{"url": "https://www.blitz.bg/svyat/amn-id-se-podgotvya-naplno-da-kapitulira-v-lagera-yarmuk-yuzhno-ot-damask_news598299.html", "text": "Групировката ИД се подготвя да предаде окончателно на правителствените войски палестинския бежански лагер Ярмук южно от Дамаск, предаде ливанската агенция Al-Masdaar News. Изданието отбелязва, че терористите се оказали фактически в безизходно положение, тъй като са плътно обградени от правителствени войски. Дори да пробият обръча, те няма къде да отидат.     Очаква се в близките 24 часа лагерът Ярмук окончателно да премине под контрола на армията. Превод и редакция: БЛИЦ    ", "date": "2018.05.06", "title": "AMN: ИД се подготвя напълно да капитулира в лагера Ярмук южно от Дамаск"}
{"url": "https://www.blitz.bg/svyat/amerikanets-izyade-30-000-khamburgera-i-ne-spira-da-se-khvali-s-krepkoto-si-zdrave-video_news598325.html", "text": "Американец изяде 30-хилядния „Биг Мак” в живота си и счупи световния рекорд по изядени хамбургери, съобщава USA Today. Бившият охранител в затвора Дон Горске се зарекъл, че ще изяде 30-хилядния си сандвич до месец май тази година, но изпълнил заканата си още в средата на март. 64-годишният мъж изял рекордния хамбургер в същия ресторант, в който в далечната 1972 година за първи път опитал този продукт.  „По това време в града имаше само един „Макдоналдс”, а аз тъкмо бях взел шофьорска книжка”, спомня си той, преди да актуализира собствения си рекорд.  Той признава, че този бургер е по-особен за него. Преди да си отхапе от него, той прави половинчасова презентация, в която показва тетрадката си, в която е записал всички изядени сандвичи. След това си купува още един хамбургери за вкъщи.  Обикновено Дон изяда по 14 сандвича седмично, които купува от ресторанта, а след това си ги притопля в микровълновата. Пресмята, че за 44 години е пропуснал да яде „Биг Мак”  само осем дни, защото един от ресторантите бил затворен заради снежна буря.  Мъжът твърди, че редовно ходи на лекар и кръвното и холестерола му са в нормални граници. Превод: БЛИЦ    ", "date": "2018.05.06", "title": "Американец изяде 30 000 хамбургера и не спира да се хвали с крепкото си здраве (ВИДЕО)"}
{"url": "https://www.blitz.bg/svyat/nyt-kato-umre-makkeyn-na-pogrebenieto-mu-nyama-da-pokanyat_news598298.html", "text": "Роднините на известния американски сенатор Джон Маккейн не планират да поканят на погребението му президента Доналд Тръмп. Това съобщи вестник The New York Times (At His Ranch, John McCain Shares Memories and Regrets With Friends). БЛИЦ припомня, че Маккейн има тумор в мозъка, по негови признания не знае дали ще живее още 5 г. или по-малко. Във всеки случай той все още е жив и в движение, като теоретично не е изключено да надживее целия мандат на Тръмп.     Нежеланието президентът да присъства на траурната церемония се обяснява със сложните отношения на Маккейн с Тръмп.     Отсега се твърди, че вместо Тръмп на церемонията ще присъства вицепрезидентът Мъйкъл Пенс. Възможно е погребението да се състои във Вашингтонската катедрала – главен храм на Англиканската епископална църква на САЩ.     През 2017 г. на 81-годишния Маккейн е поставен диагноза „глиобластома” – агресивна форма на рак на мозъка. На 30 април той обяви, че скоро ще напусне Сената, където е от 30 години.    Превод и редакция: БЛИЦ", "date": "2018.05.06", "title": "NYT: Като умре Маккейн, на погребението му няма да поканят..."}
{"url": "https://www.blitz.bg/politika/ninova-pusna-vv-feysbuk-dve-snimki-ot-parada-i_news598358.html", "text": "Лидерът на БСП Корнелия Нинова честити Гергьовден на всички именици. \"Св. Георги да ви закриля и да ви дава сили!\", написа още Нинова на профила си във Фейсбук. Тя честити и празника на българската армия.  Ето и пълния текст на коментара й:   Честит празник на Българската армия! Уважение и почит към всички, избрали да служат в нея за Родината. Честит ден на храбростта. Нека имаме несломим български дух, защото той е най-големият пазител на страната ни.  Честит празник на имениците. Св. Георги да ви закриля и да ви дава сили! ", "date": "2018.05.06", "title": "Нинова пусна във Фейсбук две снимки от парада и..."}
{"url": "https://www.blitz.bg/analizi-i-komentari/bivsh-vnshen-ministr-s-goreshch-komentar-za-armiyata-ni_news598380.html", "text": "Необходима ни е армия на реалността, а не на амбициите. Това каза генерал Чавдар Червенков, ръководител на Военното разузнаване в периода 1991-1993 година и по-късно министър на вътрешните работи в служебното правителство на Ренета Инджова, предава \"Фокус\". Според него думата имат политиците, които следва да направят практически стъпки. „Само ако погледнем разговора с армията и окомплектоването, а той далеч не изчерпва всички проблеми и теми по които може да се говори за армията. Колко години се говори едно и също?“, попита ген. Червенков.  „Прословутите самолети, кораби, бойни машини – а не е само това, от което има нужда българската армия. Тя има нужда от още много, много, много неща“, коментира той. „Службата във въоръжените сили отдавна не заема това място, което заемаше в продължение на дълги години. Постепенно обаче армията загуби, казвам го със съжаление, мястото в съзнанието на българина“, посочи генералът.  Той изтъкна, че армията е един от символите на държавността и един от основните елементи, които я крепят. Ген. Червенков определи като неуместни дискусиите да има или да няма армия, дали да я въоръжаваме или да не я въоръжаваме. ", "date": "2018.05.06", "title": "Бивш външен министър с горещ коментар за армията ни!"}
{"url": "https://www.blitz.bg/svyat/ruskoto-pravitelstvo-podava-ostavka_news598307.html", "text": "На 7 май, понеделник, правителството на Русия ще подаде оставка, съобщават световните медии. Парламентът очаква президентът да посочи името на новия министър-председател ден след встъпването си в длъжност. На следващия ден – 8 май, кандидатурата на новия премиер трябва да бъде обсъдена на заседание на държавната Дума.  Разглеждането на въпроса ще бъде предшествано от консултации на парламентарните групи с кандидата. Превод: БЛИЦ", "date": "2018.05.06", "title": "Руското правителство подава оставка"}
{"url": "https://www.blitz.bg/svyat/ilon-msk-smeni-ambr-khrd-s-mlada-i-krasiva-biznes-dama_news598305.html", "text": "След раздялата си с актрисата Амбър Хърд, Илон Мъск намери нова любов, съобщава Page Six. Шефът на SpaceX се среща с 29-годишната бизнес дама Тайлър Хейни. Младата дама е основател и изпълнителен директор на Outdoor Voices.      За връзката между бившата съпруга на Джони Деп Амбър Хурд и Мъск стана ясно през април 2017 година. Тогава медиите съобщиха, че бизнесменът дори смята да предложи брак на актрисата, но в началото на август пътищата на двамата се разделиха. Превод: БЛИЦ", "date": "2018.05.06", "title": "Илон Мъск смени Амбър Хърд с млада и красива бизнес дама"}
{"url": "https://www.blitz.bg/politika/rumen-radev-s-vazhni-dumi-za-makedoniya_news598382.html", "text": "Високо ценим заявената готовност от страната на Република Македония за възстановяване и опазване на българските войнишки офицерски паметници и гробове. Това каза по време на церемонията на военните гробища в село Ново село, Македония Президентът на Република България Румен Радев, предава „Фокус”. Държавният глава заяви, че за него е чест в деня на храбростта и празника на Българската армия да бъда на това място. \"Това е място събрало костите на 71 български войници. Но не само тук, а на още стотици подобни места лежат синовете на България, които загинаха във войните за Освобождение и национално обединение”, каза Румен Радев.  По думите му добрите традиции на съвременна Европа повеляват държавите, които дори са воювали една срещу друга да почитат днес заедно своите мъртви, като изпращат послания за помирение и единство.  „Радостното е, че този цивилизован дух намира все повече място и на Балканите. В продължение на десетилетия бяхме свидетели как паметници и гробове на български офицери и войници извън пределите на днешна България, ставаха жертви на политически домогвания и бяха разрушавани, взривявани, изравнявани със земята и поругавани. Днес времената са други. Активните действия за сближаването и засилване на взаимодействието между нашите държави се одобрява все повече от хората от двете страни на границата и това е най-силният сигнал, че вървим в правилната посока”, заяви държавният глава.  \"Високо ценим заявената готовност от страната на Република Македония за възстановяване и опазване на българските войнишки офицерски паметници и гробове. България е готова да окаже всестранна материална и експертна подкрепа. Това е в дух на цивилизованост и изцяло на споделяните от на европейски ценности. Искам да благодаря на всички Вас – нашите македонски домакини, за духа на искрено приятелство и разбирателство. Да благодаря на Македонската православна църква, че в този свят момент е заедно с нас. Наш синовен дълг е да пазим паметта на всички тези, които не се завърнаха от бойното поле. На тях държим признание и преклонение. Поклон!”, заяви Румен Радев. ", "date": "2018.05.06", "title": "Румен Радев с важни думи за Македония"}
{"url": "https://www.blitz.bg/svyat/goreshchata-liniya-khmeymim-tel-aviv-predotvratila-svalyaneto-na-ruski-boen-samolet_news598105.html", "text": "„Горещата линия”, която от почти три години действа между израелски и руски военни в Сирия, още в първите месеци на своето съществуване предотвратила свалянето на руски бомбардировач, който почти навлизал във въздушното пространство на еврейската държава. Това разказал бившият военен министър Моше Яалон пред израелски медии. Яалон бил един от създателите на „горещата линия”, която от есента на 2015 г. позволява на въоръжените сили на двете страни да избягват случайни инциденти при водене на операцията в Сирия.     Той разказал случай, когато руски пилот почти нарушил границата на Голанските възвишения. „Ако това беше сирийски самолет, ние бихме го свалили” – признал Яалон. Израелтяните обаче се досетили, че това е руски самолет с пилот, който още не познава добре района, и задействали „горещата линия” за връзка с руската авиобаза „Хмеймим”. Предупредили, че техен самолет „аха-аха ще навлезе в нашето въздушно пространство, бъдете внимателни”.     „Въпросът беше решен незабавно. Ако на негово място беше сирийски самолет, ние най-вероятно щяхме да го свалим” – добавил бившият министър.     Примерно година по-рано израелците при аналогични обстоятелства унищожили над Голанските възвишения сирийски бомбардировач Су-24.     Прекият канал за връзка между базата „Хмеймим” и командния център „Кирия” в Тел Авив е изграден практически едновременно с появяването на руската авиационна групировка в Сирия. Двете страни дават висока оценка за ефективността на „механизма за деконфликтизация”, както го наричат израелтяните, и изразяват заинтересованост от неговата работа.    Превод и редакция: БЛИЦ", "date": "2018.05.06", "title": "Горещата линия „Хмеймим-Тел Авив” предотвратила свалянето на руски боен самолет"}
{"url": "https://www.blitz.bg/politika/volen-siderov-pozdravi-vsichki-praznuvashchi_news598394.html", "text": "Лидерът на партия \"Атака\" - Волен Сидеров, поздрави родната армия и всички, носещи името Георги. Той посети Атон, заедно с премиера Борисов. Ето какво написа Сидеров в социалните мрежи:", "date": "2018.05.06", "title": "Волен Сидеров поздрави всички празнуващи"}
{"url": "https://www.blitz.bg/svyat/prez-idealna-maskirovka-na-amerikanski-snayperist-spokoyno-preplzya-boa_news598370.html", "text": "Националната гвардия на САЩ публикува в Мрежата снимка от учение на снайперистите на 137-а пехотна дивизия. На нея стрелецът редник Уилям Снайдерс се e маскирал толкова сполучливо, че през него препълзяла не голяма боа, без да усети присъствието на човека. „Нашите снайперисти са обучени да остават съвършено неподвижни по няколко часа наред. При това те оставят незабелязани не само от противника, но дори и за дивата природа” – разказал майор Ендрю Ричардсън, пресофицер на националната гвардия в щата Алабама.     Маскировката е една от най-важните дисциплини в подготовката на снайперистите във всички страни. Тях ги обучават да станат невидими във всяка местност и да остават неподвижни в продължени на много часове дори в лют студ. Затова те си правят малки заслоти от сняг, където могат да си стоплят ръцете на свещ.  / БЛИЦ    ", "date": "2018.05.06", "title": "През идеална маскировка на американски снайперист спокойно препълзя боа"}
{"url": "https://www.blitz.bg/politika/valeri-simeonov-armiyata-ni-tryabva-da-pritezhava-svremennite-raketni-orzhiya_news598398.html", "text": "Българската история е историята на Българската армия и победите на нейното оръжие. Това каза председателят на НФСБ Валери Симеонов по повод Деня на храбростта и празника на Българската армия, предава агенция \"Фокус\". Според него и към настоящия момент има достойни войни, но друг е въпросът, че оборудването на армията не отговаря на съвременните изисквания. Валери Симеонов посочи, че трябва сериозно да се обсъди структурата на бъдещите разходи за армията и да се акцентира върху въоръжения, които имат възпиращ ефект.  „Искам да припомня, че от Националния фронт за спасение на България още 2011 година сме заложили в нашата програма категоричното изискване, условие и необходимост от наличие на ракетни войски в Българската армия“, изтъкна лидерът на НФСБ.  „По този начин може да осъществим възпрепятстващи военни действия срещу многократно по-голяма и по-добре въоръжена армия“, уточни той.  „Продължаваме да сме на позицията, 7 години след създаването на партията, че ракетните войски трябва да бъдат възстановени и Българската армия да бъде въоръжена със съвременни ракетни оръжия“, заяви Валери Симеонов.  Според него наборната военна служба е крайно необходима. „Не само за възстановяване на боеспособността на армията, но и заради възпитателния момент, какъвто има тази служба върху младото поколение, което не се възпитава в дисциплина и патриотизъм“, каза Валери Симеонов. ", "date": "2018.05.06", "title": "Валери Симеонов: Армията ни трябва да притежава съвременните ракетни оръжия!"}
{"url": "https://www.blitz.bg/obshtestvo/ogledayte-se-za-tezi-5-kategorichni-znaka-ako-gi-zabelezhite-to-ss-sigurnost-vi-krshkat_news598416.html", "text": "Дали ни изневеряват? Мамят ли ни? Защо? Как да разберем? - това са все въпроси, на които трудно може да се даде конкретен отговор. Има обаче някои действия, които могат да издадат измамника много преди да се е усетил. Ето топ 5 на знаците, че ви кръшкат. 1. Сексът ви се е променил драстично  Когато човек има втора връзка паралелно с първата, сексът е първото, което страда. Единият вариант е драстично да се увеличи, другият – драстично да намалее. Можете да разпознаете промяната и по начина, по който прави секс с теб. 2. Той изглежда разсеян или дистанциран  Ако мъжът до вас получава емоционална подкрепа от друга, отношението му към вас ще се промени. Вече няма да споделя проблемите си, няма да ви разказва с подробности деня... просто защото го е разказал вече на друга. 3. Отношението му се е променило  Към това, че е дистанциран може да се добави и промяна в отношението му. Критикува ви повече, присмива се на избора ви от филм до дреха и неглижира цялото ви съществуване. Това е особено опасна територия, защото е доказателство, че сте го „изпуснали“. 4. Навиците с телефона са се променили  Ако вече не си пишете чак толкова, но въпреки това той прекарва много време на телефона, това е знак, че има проблем. Ако започне да избягва споделяне на детайли с кого си пише – може би неприятното ви усещане не ви лъже. Неговото мислене? Каквото не се знае, няма да как да ви нарани. 5. Спори с вас по различен начин  Всички двойки спорят, но когато начинът, по който той го прави, започне да се променя – замислете се. Ако гаджето ви си има друга и тя знае за вашето съществуване, то вероятно промяната на неговия начин да спори с вас е в следствие на консултиране с другата. Рязката промяна на аргументите може да е и заради твърде много споделяне с външни хора на вашите проблеми.    ", "date": "2018.05.06", "title": "Огледайте се за тези 5 категорични знака! Ако ги забележите, то със сигурност ви кръшкат!"}
{"url": "https://www.blitz.bg/svyat/mlado-momiche-khvana-gadzheto-si-v-iznevyara-i-zhivott-y-se-preobrna-na-180-gradusa-sega-ne-spira-da-mu-blagodari-za-snimki_news598232.html", "text": "Дори изневярата на любимия може да ви даде стимул да промените живота си към по-добро. В това е уверена Шанай Мартин. След като разбрала, че приятелят й се среща с друга, младата жена решила кардинално да промени живота си и за 9 месеца отслабнала с 25 килограма. За постижението си Шанай разказа в Туитър, а постът й се превърна във вирус и към момента има над 13 000 споделяния.  \"9 месеца и 4 камъка по-късно. Огромни благодарности на бившия ми за мотивацията\", пише Мартин.  В интервю за Unilad Шанай разказва, че с невярното си гадже имала връзка от 3 години, докато един ден не разбрала, че той се среща с друго момиче. Тя решила да не му прави скандал и дори заминала с него на екскурзия в Тайланд.  Изведнъж обаче рухнала и от мъка почти спряла да се храни. За да се справи със стреса, Шанай започнала да ходи до работа пеша и престанала да избягва физическото натоварване. На фона на лошия апетит, това довело до умопомрачителен резултат - излишните килограми започнали да се топят като сняг.   \"Забелязах, че ставам все по-активна, а килограмите просто изчезват. Сигурно всичко се дължи на стреса\", казва още тя.   За 9 месеца Шанай загубила 25 килограма и се сдобила със стройно и стегнато тяло. Младата жена вече не може да се сърди на бившия си, защото благодарение на подлата му постъпка животът й се е променил към по-добро. Шанай редовно спортува и се чувства щастлива. Освен това си е намерила и нов приятел, който много я обича.  Превод: БЛИЦ  ", "date": "2018.05.06", "title": "Младо момиче хвана гаджето си в изневяра и животът й се преобърна на 180 градуса! Сега не спира да му благодари за... (СНИМКИ)"}
{"url": "https://www.blitz.bg/obshtestvo/khilyadi-se-stekokha-na-dambal-v-noshchta-na-5-sreshchu-6-may-snimki_news598367.html", "text": "Хиляди се стекоха край планински извор в местността Дамбалъ над Момчилград, за да търсят изцерение. Според поверието в нощта на 5 срещу 6 май водата, бликаща от скалите добива вълшебна сила и лекува заекване, парези, екземи и други. Да търсят решение на здравословни проблеми на Дамбалъ освен местни имаше хора от цяла България, както и от Турция и Гърция, съобщава 24rodopi.com. Точно в 12 часа дошлите да търсят лек се потапяха в басейни, пълни с ледена вода. Детски плач и викове огласиха дъбовата гора. След потапянето родителите отнасяха децата си край запалените огньове, за да ги изсушат и преоблекат. Мокрите дрехи оставяха край чешмата с надеждата, че по този начин ще се отърват от болестта.  \"Спазваме вековна традиция, която става все по-популярна, за което говори факта, че през последните години се увеличава броя на идващите не само от цяла България, а и от съседните страни\", заяви кметът на община Момчилград Сунай Хасан, който също прекара нощта край извора.   Общината беше създала стройна организация и ред, а на Дамбалъ имаше дежурни полицаи, пожарникари и горски стражари. Районът около чешмата беше осветен с прожектори, които се захранваха от генератор. За децата бяха осигурени сандвичи и айрян. Бяха осигурени джипове, които извозваха до върха на деца и трудноподвижни възрастни хора.   \"Искам специално да отправя благодарност на доброволците, които всяка година се включват с джиповете си при извозването на хора\", заяви Сунай Хасан.  Той благодари също и на представителите на държавните институции - огнеборци, полицаи и лесничеи, които осигуриха нормалното протичане на традицията и не допуснаха да се случат инциденти.    ", "date": "2018.05.06", "title": "Хиляди се стекоха на Дамбалъ в нощта на 5 срещу 6 май (СНИМКИ)"}
