{"url": "https://www.blitz.bg/layfstayl/ptuvane/za-nishcho-na-sveta-ne-zaspivayte-v-samoleta-super-opasno-e_news544734.html", "text": "\n Вероятно сте чували, че ако заспите, губите. Е, това важи с пълна сили и ако сте на самолет. Според изследване, публикувано в Harvard Medical School, спането по време на полет може наистина да означава загуба на нещо – на слух например, пише британският вестник Independent. \n  \nАко сте заспали в самолет, при внезапна промяна на надморската височина способността ви да изравните налягането в тъпанчето може да бъде нарушена и това да причини постоянно увреждане. \n  \nПри внезапна промяна на надморската височина повечето хора се чувстват така, сякаш ушите им ще експлодират. Това се случва, когато натискът от външната страна на ухото ви не съответства на натиска отвътре. Това се случва на повечето хора при приземяване на самолет или драстична загуба на височина. \n  \nОбикновено този натиск се уеднаквява с отварянето на тънък канал в ухото, наречен Евстахиева тръба, чрез прозяване или дъвчене. Това е причината понякога стюардесите да раздават дъвки преди кацане. \n  \nНо ако спите и натискът остане голям, Евстахиевата тръба може да бъде блокирана и да се появи ушна баротравма. Баротравмата е леко заболяване, което се случва на много хора в определен етап от живота им. \n  \nНо при по-тежките случаи, когато тръбата остава блокирана за дълъг период, може да се развие зараза, която води до натрупване на течност зад тъпанчето, болка и влошаване на слуха. Възможно е дори да се стигне до кръвоизлив в ушната мида. \n  \nЗаради директната връзка с промените в надморската височина, състоянието често засяга водолазите и хора, които карат в планините. \n  \nНай-добрият начин да избегнете подобно състояние в самолет, е да сте будни, когато капитанът обяви кацането, независимо дали сте уморени или недоспали. \n \n", "date": "2017.09.19", "title": "За нищо на света не заспивайте в самолета! Супер опасно е"}
{"url": "https://www.blitz.bg/obshtestvo/obrazovanie/ukrainskiyat-poslanik-tvrdi-za-skandala-s-podtiskaneto-na-blgarskiya-ezik-manipulirat-vi_news544666.html", "text": "\n Законът за образованието на практика не засяга децата на украинските българи. Това заяви в парламента посланикът на Украйна у нас н.пр. Микола Балтажи, който се срещна с председателя на парламента Димитър Главчев заради информациите, че бившата съветска република потиска с нови законови промени идентичността на малцинствата си. \n„В българската гимназия в Украйна се преподава и на български, и на украински, като до IV клас обучението е на български, украинският се изучава като предмет, а след това нещата се обръщат”, обясни дипломатът. \nТой подчерта: „Нищо не се закрива!” и заяви, че темата се политизира с цел манипулация. \nПо думите му новият Закон за образованието заменя съветските стандарти с европейски. Според конституцията на Украйна държавният език е украински, но се гарантира спазване езика и на националните малцинства, включително и на българското, подчерта посланикът, цитиран от bTV. \nБалтажи добави, че неотдавна проведените независими външни атестации на ученици в Задкарпатието, където преобладава унгарското малцинство, са показали много ниско владеене на украински език, което пък на свой ред спъвало децата по-късно при кандидатстване в украинските университети, както и при желание за работа в администрацията. \nДипломатът посочи, че Киев е дал текста за експертиза в Съвета на Европа. \n„За мен най-важно е, че няма да има никаква промяна, която да засяга българското национално малцинство, каквито притеснения има”, коментира Димитър Главчев. \n", "date": "2017.09.19", "title": "Украинският посланик твърди за скандала с подтискането на българския език: Манипулират ви!"}
{"url": "https://www.blitz.bg/svyat/shest-mesetsa-skotland-yard-i-detektivi-tarashikha-polovin-evropa-za-da-diryat-milionerkata-ariana-mislikha-ya-za-umryala-no-razkritiyata-se-okazakha-potresavashchi_news544684.html", "text": "Петдесет и една годишна англичанка – милионерка бе открита сред клошарите на Милано след като полицаи и частни детективи през последните шест месеца изтарашиха половин Европа, за да я търсят.\nАриана – така се казва жената, изчезнала вдън земя в средата на март от баровския апартамент, който от време на време наемала, за да се радва на красотите и културния живот на големия италиански град. Телефонът й замлъкнал, а отишлите да я търсят в жилището й познати установили, че макар вратата да била оставена незаключена, дрехите, личните й вещи и нейните документи вътре били недокоснати. \nСестрата на Ариана в Лондон уведомила ченгетата от Скотланд ярд веднага след като се уверила, че телефонът й не работи и че не се е връщала в апартамента си в Милано цели два дни.  \nПървоначалната хипотеза на полицаите била, че богатата жена е отвлечена и ще бъде поискан откуп за нея, но след като цяла седмица никой не се обадил на роднините й, тази следа била изоставена.  \nЕдна по една отпаднали и другите хипотези – любовна авантюра, забежки по религиозна секта, а за пътуване до някоя екзотична страна не можело и да става дума, тъй като Ариана нямала нито паспорт, нито лична карта.  \nНо най-смущаващото в цялата история било, че от тлъстите банкови сметки на милионерката в Англия, Италия и Швейцария не бил изтеглен и цент. С други думи ако била жива – мрачната хипотеза на ченгетата била, че тя е убита случайно или нарочно, а трупът й укрит, то англичанката съществува някъде, но без каквито и да било средства. \nИ след като вдигнали под тревога колегите си в Италия и съседните й страни, полицаите от Скотланд ярд се обърнали за съдействие към частна детективска компания в Милано, в която се трудели пенсионирани техни колеги. И един от тях със снимката на Ариана в ръка започнал да обикаля наред всички магазини в града, вестникарски будки, кафенета, цветарски магазини, бакалници, фризьорски салони, ателиета за химическо чистене, търговски центрове и т.н.  \nЦели два месеца къртовските му усилия останали напразни, но той не се отказал, като започнал да разпитва дори и клошарите, подвизаващи се в центъра на Милано и покрай неговата централна гара. Срещу топло кафе един от тези просяци му казал, че преди няколко дни жена като тая на снимката се била настанила на неговото „спално място“ – решетката, от която излиза топлият въздух на климатичната инсталация на петзвезден хотел. \nИ в два часа след полунощ завчера пенсионираният, но разтропан италиански полицай, намерил Ариана точно там. Завел я веднага в намиращото се наблизо полицейско управление, но тя отказвала да отговаря на въпросите на служителите на реда до момента, в който срещу нея застанала собствената й сестра. Изведнъж паметта й се върнала и си спомнила, че през слънчев мартенски ден някой се опитал да задигне чантата й, тя паднала, ударила си главата в бордюр и когато се свестила, възрастен господин я вдигнал на крака, после й дал парче пица и бутилка вода. След това Ариана продължила да си живее цели шест месеца мирно и тихо от подаянията на добрите души в Милано. \nИзточник: Румен Михайлов, в. Монитор\n", "date": "2017.09.19", "title": "Шест месеца Скотланд ярд и детективи тарашиха половин Европа, за да дирят милионерката Ариана! Мислиха я за умряла, но разкритията се оказаха потресаващи"}
{"url": "https://www.blitz.bg/svyat/otkrikha-statuya-na-kalashnikov-v-moskva-video_news544711.html", "text": "\n В Москва беше открит паметник на съветския инженер Михаил Калашников, създал прочутото огнестрелно оръжия АК-47, съобщават местни медии. Създателят на легендарния автомат почина на 94-годишна възраст в края на 2013 година.  \nНа негово име е кръстен музей в Ижевск, а освен това са издигнати приживе паметници в няколко града. Автоматът „Калашников“ е създаден през 1947 година, като бързо се превръща в предпочитано оръжие за военните. Монументът е факт, след като от Министерството на културата на Русия дават зелена светлина за него. \nСтатуята представлява скулптура на Михаил Калашников, който държи в ръце автомат. В същото време противници на войната направиха демонстрация около монумента. Един от демонстрантите издигна плакат, гласящ: „Създател на оръжие е равно на създател на смърт“. \n  \n", "date": "2017.09.19", "title": "Откриха статуя на \"Калашников\" в Москва (ВИДЕО)"}
{"url": "https://www.blitz.bg/svyat/tragediya-s-blgarski-koloezdach-v-mondragone_news544718.html", "text": "\n Пиян италиански гражданин е премазал на пътя с фургона си български колоездач, съобщиха медиите на Апенините. 44-годишният българин е починал. Това е станало в Мондрагоне, до Казерта, в област Кампания, където живее голяма българска общност.  \nИталианецът бил местен жител и шофирал в пияно състояние, когато срещнал колелото с българина. Шофьорът бил видян да се отдалечава с пълна скорост след това от мястото на катастрофата. Разследването на карабинерите, включващо и преглеждането на всички видеокамери по пътя, достигнало скоро до следите на престъпника. \nТой бил открит в дома му още пиян. По-късно признал, че не видял колоездача на пътя си и разбрал за него, едва след като усетил удара с фургона си.\n", "date": "2017.09.19", "title": "Трагедия с български колоездач в Мондрагоне!"}
{"url": "https://www.blitz.bg/svyat/izvnredno-ot-london-evakuirat-pazara-lednkhol-snimkivideo_news544705.html", "text": "\n Евакуираха лондонския пазар „Ледънхол“. Тържището се намира в лондонското Сити.  \nПричината е подозрителен пакет, уточниха от полицията. \nХората са посъветвани да избягват района, уточнява Ройтерс. \n \n \n \n \n \n \n", "date": "2017.09.19", "title": "Извънредно от Лондон! Евакуират пазара „Ледънхол“ (СНИМКИ/ВИДЕО)"}
{"url": "https://www.blitz.bg/analizi-i-komentari/glavsekt-na-oon-s-mrachni-dumi-za-opasnostite-pred-koito-e-izpraven-sveta_news544702.html", "text": "В света нараства нестабилността, изострят се конфликтите, но този процес е обратим. Това заяви генералният секретар на ООН Антониу Гутериш при откриването днес на годишната сесия на Общото събрание на ООН.\n„Ние сме народите и нашата Организация на обединените нации се сблъсква със сериозни предизвикателства. Хората страдат и се гневят. Те виждат, че положението в сферата на сигурността се влошава, неравенството нараства, разрастват се конфликтите и се променя климатът“, заяви Гутериш.  \n„Световната икономика става все по-интегрирана, но изглежда загубва усещането за световна общност. Сред хората цари разединение. Политическите спорове се ожесточават“, добави той.  \nГутериш изтъкна, че в момента „светът е пълен с противоречия“, уточнява БГНЕС. \n„Смятам, че заедно ние можем да постигнем мир. Можем да възстановим мира и да направи светът по-добро място за всички“ \n \n", "date": "2017.09.19", "title": "Главсекът на ООН с мрачни думи за опасностите, пред които е изправен света"}
{"url": "https://www.blitz.bg/ikonomika/drzhavniyat-suverenen-fond-na-norvegiya-dostigna-1-trln-dolara_news544722.html", "text": "\n Норвежкият държавен суверенен фонд, който е и най-големият по рода си в света, достигна във вторник сумата от 1 трлн. долара, съобщиха от норвежката Централна банка, която управлява капитала.  \nТова означава, че на всеки гражданин от населението на Норвегия в размер на 5,3 млн. души, се полагат по близо 189 000 долара. „Не смятам, че някой е очаквал фондът да достигне до 1 трлн. долара, когато първият трансфер на приходи от петрол беше осъществен през май 1996 г.“, заяви в изявление Ингве Слингстад, изпълнителен директор на инвестиционния отдел на националната банка „Норгес“. Спестовният фонд на Норвегия цели да инвестира социалната система на държавата, когато един ден петролът на държавата се изчерпа. Правителството, което влага всички приходи от „черно злато“ във фонда, може да тегли от него само еквивалента на очакваната възвръщаемост на средствата, но не и твърдия капитал. \nМиналата година правителството за първи път започна да тегли повече пари от фонда, отколкото инвестира в него. Това се дължеше на резкия спад в цената на петрола. Норвегия е най-голямата производителка на петрол в Западна Европа. Държавният пенсионен фонд на Норвегия, както е официалното му наименование, е основан през 1990 г. и инвестира предимно в акции (те представляват 65,1% от портфолиото му в края на второто тримесечие), но също така и в недвижими имоти и облигации. С дялове в близо 9000 компании фондът притежава 1,3% от световната пазарна капитализация и 2,3% от тази в Европа.\n", "date": "2017.09.19", "title": "Държавният суверенен фонд на Норвегия достигна 1 трлн. долара"}
{"url": "https://www.blitz.bg/layfstayl/khoroskop/na-prv-pogled-sa-nesvmestimi-zodii-no-mezhdu-tyakh-plamva-ognena-lyubov_news544678.html", "text": "Писано е много за съвместимостта между зодиакалните знаци и повечето хора знаят с кои зодии си пасват и с кои не чак толкова. Любовта наистина не може да бъде определена само от датата на раждане, но и никой не може да отрече, че зодиите оставят своята следа върху живота ни.\nНо и при зодиите има някои неща, които вървят наопаки и понякога най-несъвместимите зодии се влюбват най-силно и имат страхотни връзки. Вижте кои са тези зодии: Рак и Близнаци \nАко се обичат достатъчно силно и проявяват толерантност и разбиране един към друг, то тази двойка ще се обича силно за много дълго време. Те са като деца, влюбени за първи път. Овен и Телец \nТези две зодии съвместяват инатливите си характери доста трудно, но ако се научат да са по-отстъпичиви и приемащи, то любовта им ще бъде много стабилна. Дева и Скорпион \nДевите са по-спокойни, Скорпионите са огнени, но заедно те могат да превърнат любовта си в изпепеляващо изживяване, което да им донесе много щастие. Но Скорпионът трябва да укроти нрава си, а Девата трябва да действа повече.\n", "date": "2017.09.19", "title": "На пръв поглед са несъвместими зодии, но между тях пламва огнена любов!"}
{"url": "https://www.blitz.bg/lyubopitno/mnogo-stranen-sluchay-v-zheneva-politsiyata-razsledva-kanalizatsiite-na-banka-i-tri-restoranta-do-neya-zadrsteni-s-pari_news544649.html", "text": "Десетки хиляди евро незнайно как са се оказали в тоалетните и канализацията на клон на банка UBS в Женева. За инцидента стана известно, след като купюри с номинална стойност от 500 евро са задръстили тръбите. Първите пари били намерени преди няколко месеца в баня до банково хранилище, в което се намират стотици депозитни кутии, съобщава Daily Mail.\nОсвен това, купюри са били намерени в тоалетните на три разположени до банката ресторанта. \nСъщо е известно, че келнер в пицария до банката е повикал полицията в ресторанта, след като мъжката тоалетна се задръстила. Разследвайки причината, персоналът открил, че аварията е причинена от десетки нарязани купюри по 500 евро.   \n   \nИзчистването на тръбите е струвало хиляди франкове, при това полицаите и в момента продължават да намират изцапани пари. Много от тях са били рязани с ножици, макар и в Швейцария това да е незаконно. \nПодчертава се, че унищожаването на банкнотите не е престъпление, но прокуратурата все пак е решила да изясни обстоятелствата около инцидента.  \n„Зад този инцидент се крие доста по-голяма история. Засега се води разследване. Повече информация не можем да предоставим“, каза говорителят на Женевската прокуратура. \nСпоред някои данни, парите са собственост на неизвестни испански жени. Адвокатът им вече се е явил в местната полиция и е предложил да плати сметката за изчистването на тръбите, но не е дал никакви подробности относно инцидента.    Превод и редакция: БЛИЦ \n \n", "date": "2017.09.19", "title": "Много странен случай в Женева! Полицията разследва канализациите на банка и три ресторанта до нея, задръстени с пари"}
{"url": "https://www.blitz.bg/svyat/politsiyata-zastrelya-kanibal-koyto-rfal-obezglavena-zhena-dori-pri-zadrzhaneto-si_news544631.html", "text": "23-годишният Апхиве Мапекула бе застрелян от полицаи в ЮАР, след като мъжът отказал да престане да яде жертвата си дори по време на своя арест. При това той също успял да нападне и стражите на реда.\n Канибалът отвлякъл Тембиса Масампу и я обезглавил, а след това започнал да я яде сурова, пише в. Daily Mail. \nПолицаите били извикани от майката на Апхиве, която видяла как той убива жената. Но, когато полицаите пристигнали, мъжът вече бил започнал да ръфа жертвата си. \nСлед това той нападнал полицаите с нож, след което бил разстрелян. Според следствието, престъпникът може да е бил под въздействието на наркотици. От получените рани той е починал в болница. \n\"Никога не съм възпитавала сина си така. Дори не мога да си представя, че той е способен на нещо такова\", споделя майка му.  \nСпоред първоначалната версия, Апхиве е нападнал жертвата си на улицата. Но очевидци разказват, че преди смъртта си Тембиса е правила странни работи у дома си и внимателно се изкъпала.  Превод и редакция: БЛИЦ \n \n   \n", "date": "2017.09.19", "title": "Полицията застреля канибал, който ръфал обезглавена жена дори при задържането си"}
{"url": "https://www.blitz.bg/svyat/mladezh-obrka-lyubovnitsata-si-s-bliznachkata-i-sega-shche-lezhi-za-iznasilvane_news544625.html", "text": "Жител на Мелбърн е осъден на четири години лишаване от свобода, след като бе признат за виновен в изнасилването на сестрата-близначка на своята интимна приятелка. По думите на самия обвиняем, той просто е объркал момичетата. Освен това, 23-годишният мъж твърди, че пострадалата лъже и всъщност отдавна му давала значи, че искала да бъде интимна, пише в. \"Дейли Мейл\".\n Впрочем, жертвата разказа, че приятелят на сестра ѝ сам ѝ е признал сексуалните си фантазии относно нея. Момичето спало в отделна стая, когато мъжът влязъл при нея. Първо той искал да си поговорят, но после съблякъл жертвата и я изнасилил. \nВеднага след акта той позвънил на своята приятелка и ѝ казал, че сестра ѝ го е изнасилила. Същото е разказал и на полицаите, но добавил, че бил объркан от еднаквия вид на двете сестри.  \nПри това мъжът е говорил с жертвата си около час за проблемите ѝ и за нея самата. Затова съдът е сметнал за крайно странен факта, че престъпникът може да е объркал момичетата. \nСамата пострадала призна, че сега не може да общува със сестра си и вече няколко пъти е правила опит за самоубийство. \"Единственото нещо, което искам от него, е той да се разкае и да признае какво направи с мен\", казва тя. Превод и редакция: БЛИЦ \n \n", "date": "2017.09.19", "title": "Младеж обърка любовницата си с близначката ѝ и сега ще лежи за изнасилване"}
{"url": "https://www.blitz.bg/svyat/priyatelski-ogn-khelikopter-otkri-ogn-po-tsivilni-na-mashchabnite-ucheniya-zapad-2017-video_news544657.html", "text": "Двама души са пострадали заради проблем с техниката по време на ученията „Запад 2017“ на Лужския полигон в Ленинградска област. По данни на медиите по време на тренировка е било извършено изстрелване на ракета клас „въздух-земя“ от хеликоптер Ка-52 „Алигатор“.\n В резултат са изгорели най-малко два автомобила. Двама души са получили тежки травми. Те са хоспитализирани, съобщава 66.RU, позовавайки се на осведомен източник. \nРазпространено е видео, заснето от очевидци на инцидента. При това точната дата на инцидента не се съобщава.   \nПо-рано, на 17 септември, в рамките на военните маневри екипажи на ударните хеликоптери Ми-28Н и Ка-52 са отработили ракетни удари по наземни цели и прикриване на наземни групировки от въздуха.   \nСъвместните учения „Запад 2017“ се провеждат на територията на Русия и Беларус, а също и в акваторията на Балтийско море. В маневрите са задействани близо 13 000 военни, 70 самолета и хеликоптера, 680 единици военна техника, включително и 250 танка, а също и 10 кораба.    \nВ мрежата  се появи видео от кабината на хеликоптера Ка-52 \"Алигатор\", който по случайност изстреля ракета \"въздух-земя\" по зрителите на полигона Лужский до Санк Петербург. Именно там се провеждат мащабните учения \"Запад 2017\".  \n \n Както стана известно, инцидентът, в резултат на който са пострадали най-малко двама души, е станал най-вероятно заради късо съединение в електрическата верига на машината.   \n \n \n", "date": "2017.09.19", "title": "Приятелски огън! Хеликоптер откри огън по цивилни на мащабните учения \"Запад 2017\" (ВИДЕО)"}
{"url": "https://www.blitz.bg/lyubopitno/evrika/uchen-ot-kaliforniya-samo-sled-20-30-godini-khorata-shche-stanat-bezsmrtni_news544283.html", "text": "\n Футурологът и основател на Университета по сингулярност в Силициевата долина, Калифорния, Хосе Луис Кордейро в близките 20-30 години ще бъде разработена такава подмладяваща технология, която ще позволи на човек да живее вечно.   \n\"Ние ще можем да живеем дълго, запазвайки организма си в добро състояние, а нашата крайна цел е да получим възможност да живеем вечно\", обяснява ученият. Той смята, че човешкият живот няма биологичен предел по продължителност и може да бъде безкраен. \nХосе Луис Кордейро е на мнение, че в бъдеще хората ще общуват чрез телепатия. \"Това ще става чрез директно свързване на един мозък с друг. Днешната комуникацие е несъвършена, устната реч е много неефикасна, бих казал примитивна технология\", казва ученият. \nСпоред него няма основания за страхове, че Земята ще се пренасели, когато хората започнат да живеят вечно. \"Няма страшно. Във Великобритания преди 2 века са живеели само 6 милиона души и са смятали, че настъпва краят на света от пренаселване.  Сега там живеят 60 милиона, живеят добре и ще живеят още по-добре. Технологията на вечния живот ще бъде открита скоро, но процесът на масовото ѝ внедряване ще трае векове, защото в началото това ще е адски скъпо и ще може да си го позволят единици, при това без да имат 100-процентова гаранция\", обяснява и посочва как човек може да изчака до вечното подмладяване футурологът в интервю пред RT.\n", "date": "2017.09.19", "title": "Учен от Калифорния: Само след 20-30 години хората ще станат безсмъртни"}
{"url": "https://www.blitz.bg/svyat/mezhdunaroden-komitet-za-zashchita-na-zhurnalistite-ukrainskite-spetssluzhbi-zastrashava-svobodata-na-slovoto_news544675.html", "text": "\n Действията на Службата за безопасност на Украйна (СБУ) представляват значителна заплаха за свободата на пресата в страната. Това се казва обръщение на международния Комитет за защита на журналистите (CPJ) до президент Петро Порошенко, цитирано от БГНЕС. \n  \n„Най-малко в 7 инцидента, документирани от нас последните два месеца, СБУ е атакувала редакции и журналисти с обвинения, които изглеждат като политически мотивирани, в отговор на критични материали“, посочва се в обръщението на CPJ Правозащитниците напомниха за обиските наскоро на СБУ в редакцията на „Украинская правда“, а също за масовите изгонване от страната на западни и руски журналисти. \n  \nCPJ припомня в обръщението ареста на провинциалния журналист Василий Муравицки по обвинение в държавна измяна. \n  \nКомитетът е разочарован, че няма напредък в разследването на убийството на Павел Шеремет. \n  \nПравозащитниците настояват президентът да обърне внимание на натискът от страна на спецслужбата срещу изданията „Страна“ и „Вести“. \n  \nСпрямо първото бяха извършени обиски в редакцията и в жилищата на най-малко двама журналисти. А в скандалния обиск във втората медия бяха използвани спецчасти. \n  \nCPJ настоява президентът публично да осъди тези действия на СБУ, което ще демонстрира „привързаността към делото за защита на демократичните институции и европейските ценности в Украйна“. \n", "date": "2017.09.19", "title": "Международен комитет за защита на журналистите: Украинските спецслужби застрашава свободата на словото"}
{"url": "https://www.blitz.bg/layfstayl/seksi-modelka-podkara-samolet-snimki_news544676.html", "text": "Санданчанката Велина Узунова подкара самолет на летище „Бохот“ край Плевен. Моделката се похвали с преживяването, като качи снимки в профила си във фейсбук.\n„Обичам да бъда над нещата..“ и “Don’t make me walk when I want to fly”, което се превежда като: „Не ме карай да вървя, когато аз искам да летя“. \nМоделката е най – добра приятелка с поп фолк певицата Райна, която също е от Сандански. Те непрекъснато публикуваха снимки заедно от общите им екскурзии, но напоследък Райна не присъства на снимките на Велина. Дали има някакъв конфликт между двете приятелки не е ясно, или просто Велина има нова страст да полети, учейки се да управлява голяма машина. Източник: struma.com. \n \n", "date": "2017.09.19", "title": "Секси моделка подкара самолет (СНИМКИ)"}
{"url": "https://www.blitz.bg/layfstayl/nay-bogatiyat-armenets-v-sveta-vdigna-svatba-za-chudo-i-prikaz-na-nay-malkiya-si-sin-snimkivideo_news544598.html", "text": "\n От балдахина, съставен от стотици цветя, до огромната четириетажна торта - няма разход, който да е спестен, когато се жени синът на арменски милиардер. Карен Карапетян и неговата булка - звездата на социалните медии Лилит, си размениха брачни обети през уикенда в Арменската апостолическа църква в Москва, преди да отпразнуват своя съюз с 200 гости в банкетната зала \"Сафиса\" - едно от най-престижните места в руската столица. \n Гостите се разхождаха под таван, покрит със стотици червени цветя, преди да се изправят пред фотографска стена с големи инициали \"К\" и \"Л\" в чест на булката и младоженеца. \n  \n \n Екип от видеоператори и фотографи също е на разположение, за да заснеме всеки момент от празненствата, посочва Daily Mail. \n Карен е най-малкият син на 52-годишния магнат Самвел Карапетян, смятан за най-богатия арменец в света, чието състояние от 4.6 млрд. щатски долара го поставя на 32-о място в списъка на руските милиардери, съставян от Forbes. \n Самвел, който живее в Москва, но идва от Армения, притежава компанията за недвижими имоти Ташир Груп, в чието портфолио има 33 търговски имота, 4 комплекса с офиси и 8 хотела в Русия. \n \n \nМеждувременно звездата на социалните медии Лилил може да се похвали с повече от 11 000 последователи в Instagram, където споделя фотографии, демонстриращи нейния стил на живот. \n Не е известно кога двойката се е срещнала, но първата им публична поява е на сватбата на по-големия брат на Карен – Саргис, през юни миналата година. \n  \n \n Смята се, че Самвел Карапетян е похарчил 2 млн. долара за церемонията, на която най-големият му син се венча за грузинката Саломе Кинтурашвили на същото място в Москва миналата година. \n  \n \n На сватбата на най-малкия му син присъства елитът на Русия, включително и членове на вътрешния кръг на президента Владимир Путин. \n Гостите забавляваха Ерос Рамацоти, Алла Пугачова и Вера Брежнева. \n  \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n   \n \n", "date": "2017.09.19", "title": "Най-богатият арменец в света вдигна сватба за чудо и приказ на най-малкия си син (СНИМКИ/ВИДЕО)"}
{"url": "https://www.blitz.bg/svyat/gotvyat-ekzekutsiya-za-uchenichkata-snayperistka-ot-islyamska-drzhava-video_news544597.html", "text": "\nИзбягалата от Германия в Мосул 16-годишна ученичка Линда Вензел, която се вля в редиците на ИД като снайперистка, може да бъде екзекутирана, съобщава Daily Mail. \nПремиерът на Ирак Хайдер ал-Абади смята, че подрастващите трябва да носят отговорност за постъпките си. Той отбелязва, че въпросът за смъртната присъда на Вензел ще бъде решен от съдебната система на Ирак. втозапуск \nПо-рано Daily Mail публикува видео с ареста на Линда. Тя е избягала от дома и през Турция е стигнала до Ирак. Тук девойката се омъжила за един джихадист, който по-късно бил ликвидиран в Мосул. \nПравителството на Германия се опитва да уреди нейната екстрадация. Без успех засега.  Превод: БЛИЦ \n", "date": "2017.09.19", "title": "Готвят екзекуция за ученичката-снайперистка от \"Ислямска държава\" (ВИДЕО)"}
{"url": "https://www.blitz.bg/svyat/klaneto-na-sombreroto-zhertvi-na-narkokartel-se-vrgalyat-obezglaveni-po-ulitsa-na-grad-v-meksiko-snimki-18_news544587.html", "text": "Трима мексиканци са убити и разчленени, а останките им изхвърлени на улицата, като главите им са поставени в традиционните мексикански шапки сомбреро. Това се случи в навечерието на празненствата по случай независимостта на страната, пише в. \"Дейли Мейл\".\nОстанките на братята Хуан Салвадор Патино Лион (на 17 години) и Хорхе Луис (на 31 години) бяха открити на една от главните улици в град Ксалапа, до тялото на Денис Язарет Моралес Хуарез (на 28 години), приятелка на единия от мъжете. \n  \nРоднини съобщили за изчезването на тримата на 12 септември. Телата им бяха открити на следващия ден, само три дни преди уличните празненства по случай борбата за независимост с Испания. \nКъм момента от полицията не казват защо тримата са били убити, но начина, по който телата са били оставени на улицата, говори за това, че става дума за разчистване на сметки на наркокартел. \nТелата са били намерени, увити в найлонови торби за боклук, омотани с тиксо. Върху тях са били оставени две метли.   \nВърху всяко от телата е било поставено и сомбреро с отрязаната глава на жертвата. \nМестни твърдят, че  братята са от семейство, което има дълга криминална история. „Баща им Хорхе Патино бе похитител и убиец. Сега той е в затвора“, твърди един от тях.   Превод и редакция: БЛИЦ \n \n", "date": "2017.09.19", "title": "Клането на сомбрерото: Жертви на наркокартел се въргалят обезглавени по улица на град в Мексико (СНИМКИ 18+)"}
{"url": "https://www.blitz.bg/daydzhest/pochina-podpolkovnik-stanislav-petrov-koyto-spasi-sveta-ot-yadrena-voyna_news544612.html", "text": "На 77 години е починал подполковник Станислав Петров – бивш руски военен, вероятно предотвратил ядрен конфликт между СССР и Запада в разгара на Студената война, съобщи BBC, цитиран от Вести бг. ТВ Звезда информира, че синът офицера е потвърдил кончината му. На 26 септември 1983 Петров е на смяна в руски център за засичане на ракетни нападения. Техническа грешка кара компютрите да му покажат, че по Съветският съюз са изстреляни американски ракети.\n Изправен пред данните и задължителният протокол да уведоми незабавно началниците си за нападението, Петров взима едноличното решение да не направи това, а да съобщи за неизправност в системата. \n Неговите действия са изключително смели, защото към този момент той не е имало как да знае, че отразени слънчеви лъчи са сметнати от съветски сателити за двигатели на междуконтинентални балистични ракети. \n  \n \n  \n „Имах всички данни (предполагащи ракета атака). Ако бях изпратил доклада към висшестоящите, никой нямаше да го оспори”, заяви Петров в интервю за британската обществена медия през 2013 – 30 години след като вероятно е спасил света от ядрена война.  \n При такъв доклад от Петров най-възможният сценарий би бил незабавен руски отговор на американската агресия.  \n Съветският военен разбира, че е бил прав, едва след като в следващите минути не получава информация, че ракетите на САЩ са поразили цели в СССР. \n  \n \n \n \n „След 23 минути осъзнах, че нищо не е станало. Ако имаше истински удар, щях вече да знам за него. Беше голямо облекчение ”, спомня си Петров. \n Последвалите разследвания разкрили проблема със сателитите, довел до грешката. \n Самата история на Петров е неизвестна на широкия свят до началото на това десетилетие. Той така и не получава голямо признание за постъпката си в забравения септемврийски ден през 1983. \n Пенсионираният военен е починал в Москва още на 19 май т.г. Германският режисьор Карл Шумахер, автор на документален филм за Петров, разбрал за кончината му, след като се опитал да го поздрави по телефона за рождения му ден на 7 септември.  \n  \n \n   \n   \n Интересно е, че сходен сценарий, но от американска страна едва не довежда до ядрена война и през 1967. Тогава в Пентагона получават погрешна информация, че техни противоракетни радари са разрушени от СССР. При започнала вече процедура по излитане на бомбардировачи, натоварени с ядрени бойни глави, военните метереолози успяват навреме да съобщят, че причината за информацията е слънчево изригване, довело до проблем с радарите.  \n Петров не е и единственият руски офицер, предотвратявал ядрена война. В разгара на Кубинската криза през 1962г. това прави и Василий Архипов. Командир на 3 съветски подводници в Карибско море, той отказва да се подчини на заповед на висшестоящ военен и да изстреля торпедота по американски кораби. Ескалацията на ситуацията и в този случай вероятно би довела до ядрена война между двете велики сили.  \n", "date": "2017.09.19", "title": "Почина подполковник Станислав Петров, който спаси света от ядрена война"}
{"url": "https://www.blitz.bg/svyat/frizor-razstrelya-urolog-za-operatsiya-zaradi-koyato-ne-bil-pravil-seks-21-godini_news544589.html", "text": "Пенсиониран фризьор бе осъден на доживотен затвор без право на помилване за убийството на уролог, по който той е стрелял 10 пъти в Нюпорт Бийч през 2013 година. По този начин 79-годишният Елкъс Стенууд си отмъстил за операция на гениталиите преди 20 години, която убитият Роналд Гилбърт дори не бил правил, съобщава в. \"Дейли Мейл\".\n \n Стенууд  цял живот бил обсебен от своето здраве. В частност обаче, той твърди, че през 1992 година се е подложил на операция, която травмирала неговата простата. По думите му, заради нея той започнал да страда от неочаквана еректилна дисфункция, било намаляло и желанието му за секс. Впоследствие Елкъс бил изоставен от своята половинка, животът му буквално рухнал.   \n \n Когато Стенууд се подложил на операцията, Роналд е бил съвсем млад. Заедно с екип от лекари той диагностицирал у пациента стриктура на уретрата. Мъжът се е нуждаел от операция за разширяване на пикочния канал, но в нея Роналд не е участвал. Стенууд обаче се разгневил именно на него.   \n Той се записал на преглед при Роналд с друго име и, когато влязъл в кабинета на лекаря, стрелял по него 10 пъти. Адвокатът на Стенууд се опита да го оправдае с това, че възрастният мъж страда от слабоумие и има мозъчни увреждания. Съдът обаче сметна, че обвиняемият е годен да носи отговорност за действията си.   Превод и редакция: БЛИЦ \n", "date": "2017.09.19", "title": "Фризьор разстреля уролог за операция, заради която не бил правил секс 21 години"}
{"url": "https://www.blitz.bg/svyat/v-estoniya-ima-samo-tri-administrativni-deynosti-koito-ne-mogat-da-se-izvrshat-v-internet-i-tova-sa_news544610.html", "text": "\n В Естония има само три административни дейности, които не могат да се извършат в интернет – да се ожениш, да се разведеш и да си купиш къща. \n Преувеличен или не, естонското правителство е създало този слоган, за да продава в цял свят предимствата на страната – една от най-ненаселените в ЕС (1.3 милиона души). Балтийската страна превърна електронната революция в свой начин на живот и опитва да извлече полза от нея. \n Звездният проект за постигането на тази цел е електронното местожителство, което предлага самоличност в страната на всеки гражданин, който я поиска онлайн и отговаря на критериите, пише испанският вестник El Pais. \n Близо 21 000 предприемачи са се обвързали - поне виртуално, със страната благодарение на електронното местожителство, което от края на 2014 г. дава право на лична карта за работа на естонска територия. Предложението продължава да генерира приходи – не само за държавата (електронното местожителство струва 100 евро), а също и за частния сектор. \n Малка част от хората, които искат местожителство в Естония, създават фирми в страната. По данни на естонското правителство, регистрираните компании са 1600. Повечето от тях (консултантски, технологични, компании за продажби в интернет) развиват от Талин дейност, която могат да извършват от всяко друго място в света. \n Да го правят в малката страна, която е една от най-северните в ЕС, предлага предимство, което не е за пренебрегване – данъците са много по-малки от средното равнище в съюза. \n Правителството отрича, че целта му е да събира данъци, които трябва да се плащат в други страни. „Нашият мотив е да генерираме приходи за услуги, като банки и застрахователи“, обяснява Сиив Сикут, ръководител на комуникациите на естонското правителство. \n Но компаниите, които са се установили тук, не плащат нито евро данъци, ако инвестират отново печалбите. А ако решат да ги приберат, дължат на данъчните власти максимум 20% от печалбата за сметка на 34% във Франция и Белгия и 30% в Германия. \n „Поисках гражданство през септември миналата година и през октомври вече го имах. През ноември отворих компанията си в Естония“, разказва Авиджит Саркар, който има индийско гражданство. Саркар вече е получил разрешение за местожителство в Естония и цялото му семейство се е преместило при него. \n Целта му е да развие компанията за финансови услуги, която е създал, и да я насочи главно към клиенти от англоговорещи страни. „Получих личната си карта и имам достъп до всички услуги на естонската администрация. Никога не съм виждал такава прозрачност“, казва Сигут. \n Географският произход на е-жителите на Естония разкрива, че данъците са само един от мотивите им да поискат този статут. Най-често срещаната националност в списъка от 138 националности на дигиталните граждани е финландската (15%). \n Финландия, която е северният съсед на Естония и има сходен на нейния език, е една от най-проспериращите страни в света с по-високи данъци от равнището в ЕС, въпреки че максималният корпоративен данък също е 20%. Установяването в малката Естония им позволява да предоставят услуги с малко формалности – фирмата е готова за един месец и плаща по-малко данъци. \n Мотивът на другите две най-често срещани националности в регистрите – руската (7.5%) и украинската (почти 6%) е различна. Те искат да се установят в държава членка на ЕС и да си спестят формалностите при предоставянето на услуги, въпреки че личната карта не дава право на гражданство, поясняват от естонското правителство. Огромното мнозинство от хората, които търсят късмета си в балтийската страна, са мъже (88%) под 50-годишна възраст. \n Естонската офанзива за привличане на компании и предприемачи става в момент, когато ЕС предприема сериозни мерки в борбата с укриване на данъци. \nЗлоупотребите на големите компании, които се установяват в страна членка на ЕС, обикновено с по-ниски данъци, за да намалят плащаните налози, накара Европейската комисия да започне борба за преобръщане на тенденцията. \n Първата мярка е да се преследват моделите, които предлагат много страни, за да се плащат по-малко данъци. Втората е да се насърчава законодателство, което задължава плащането на корпоративни данъци там, където се генерира печалбата. \n “Няма проблем да променим това, ако се постигне съгласие в Европейския съвет“, казва говорителят на естонското правителство. По-вероятно е обаче Естония, която пое председателството на ЕС до края на годината, да продължи дълго време да предлага нулеви данъци на предприемачите с електронно местожителство. \n Целта на Естония е да достигне 10 милиона души през 2025 г. Това означава почти десет виртуални граждани за всеки фискален жител. Сложна задача, включително за най-развитите електронни стратегии. \nИзточник: Profit.bg \n", "date": "2017.09.19", "title": "В Естония има само три административни дейности, които не могат да се извършат в интернет и това са..."}
{"url": "https://www.blitz.bg/svyat/s-iznenadvashcho-mnozinstvo-senatt-na-sashch-odobri-rekorden-voenen-byudzhet_news544609.html", "text": "С неочаквано мнозинство американският Сенат одобри законопроект, определящ посоката на действие на Министерството на отбраната и предоставящ му 700 млрд. долара за 2018 г.. В бюджета за предстоящата финансова година са заложени средства за въоръжаване на Украйна, увеличаване на американската противоракетна отбрана и провеждане на военни операции в Афганистан, Сирия и Ирак, като сумата надвишава доста определените по-рано от Тръмп 600 млрд.\n640 млрд. долара е само сумата, предназначена за изпълнението на ключовите функции на Пентагона, а именно – оръжейни сделки, заплати за военните и поддръжка на войските. Останалите 60 млрд. ще бъдат използвани за провеждането на военните операции в горепосочените страни и други дейности, предаде БГНЕС. \nПредвидени са и финанси, свързани с възпирането на руската агресия на Балканите (100 млн. долара). \nПо-рано Законът за оторизиране на отбраната беше одобрен и от Камарата на представителите към Конгреса, макар и текстът му да се различаваше от варианта, гласуван от Сената днес. Поради тази причина предстои сформирането на специална комисия, която да обедини двата варианта в един общ. Едва след повторно гласуване на окончателното решение, законопроектът ще бъде предоставен за подпис на президента.\n", "date": "2017.09.19", "title": "С изненадващо мнозинство Сенатът на САЩ одобри рекорден военен бюджет"}
{"url": "https://www.blitz.bg/svyat/sashch-vdignakha-v-nebeto-nad-koreya-nay-novite-si-iztrebiteli-i-bombardirovachi-video_news544614.html", "text": "ВВС на САЩ в хода на съвместни учения с Южна Корея, имащи за цел сдържането на Северна Корея, вдигнаха във въздуха два стратегически свръхзвукови бомбардировача B-1B и четири от най-новите си изтребители F-35B. Това съобщава телевизия ABC News, публикувайки видео на полетите.\nСъобщава се, че изтребителите и бомбардировачите са съпровождали южнокорейски изтребители F-15K и са унищожили условен противник на полигон. \nДействията на съюзната авиация са свързани с последните изпитания на Пхенян на балистични ракети. Превод и редакция: БЛИЦ \n \n   \n \n", "date": "2017.09.19", "title": "САЩ вдигнаха в небето над Корея най-новите си изтребители и бомбардировачи (ВИДЕО)"}
{"url": "https://www.blitz.bg/layfstayl/shoubiznes/vdovitsata-violeta-ot-fermata-razkaza-za-uzhasyavashchata-vnezapna-smrt-na-spruga-si_news544386.html", "text": "\n Натъжена от отпадането на своя приятел Тома Айляка от „Фермата“ , вдовицата Виолета си припомни страшната си драма отпреди 8 месеца, когато починал съпругът й. Бащата на двете й деца си отишъл абсолютно неочаквано в съня си, разказа тя на италианката Франческа в хитовото риалити на бТВ. „Изведнъж се случи, докато спим вкъщи. Събуждаш се и изведнъж животът ти се променя. \nТой спеше в хола, аз гледах децата. По едно време просто се усъмних и си викам „много време спи тоя човек, какво става?“. Въпреки скорошната загуба, Вили призна, че не изключва новата любов и все някога ще има друг човек до себе си. „Децата ми имат нужда от мъж, виждам малкият как търси мъжко внимание. Сърцето ми е наполовина, не знам дали ще мога да се разгърна към някой друг“, продължи с драматичните подробности младата жена. Досега Виолета не беше сваляла желязната си маска пред останалите фермери. \nИ в живота тя понесла бруталната загуба със стиснати зъби, без да носи черно и да се затваря вкъщи. Поведението й било толкова мъжко и на пръв поглед лишено от драма, че на кастинга дори била помолена да представи смъртен акт. На екипа не им се вярвало, че е възможно човек да изглежда толкова спокоен след подобна трагедия, разкриха наши източници. \nСега хубавицата, която мнозина оприличиха на Клаудия Шифър, отглежда малките си син и дъщеря сама, с помощта на своите и на съпруга си родители. Виолета влезе във „Фермата“, за да спечели парите и с тях да сбъдне мечтите им.\n", "date": "2017.09.19", "title": "Вдовицата Виолета от „Фермата“ разказа за ужасяващата внезапна смърт на съпруга си!"}
{"url": "https://www.blitz.bg/svyat/opit-za-pokushenie-nad-prezidenta-na-indoneziya_news544549.html", "text": "Полицията в Индонезия е задържала в провинция Западна Ява 31-годишен мъж, който е заподозрян в подготовката на покушение над президента на страната Джоко Видодо, съобщава The Straits Times.\nМъжът е задържан около летището в град Сиребон, където е трябвало да пристигне държавният глава. При обиска в заподозрения са намерени 5 бутилки със запалителна смес.  \nВ хода на предварителното разследване е установено, че арестуваният е член на местна екстремистка групировка, свързана с \"Ислямска държава\". Според спецслужбите терористите от тази индонезийска групировка са участвали в няколко атентата в страната.   Превод и редакция: БЛИЦ \n", "date": "2017.09.19", "title": "Опит за покушение над президента на Индонезия"}
{"url": "https://www.blitz.bg/svyat/trmp-raztrsi-oon-s-rechta-si-za-reformi-v-svetovnata-organizatsiya_news544557.html", "text": "\"Вноските на всички държави членки на ООН трябва да бъдат равни\". Това заяви американският президент Доналд Тръмп по време на среща в централата на организацията в Ню Йорк, посветена на реформирането й, пише БГНЕС.\n „Длъжни сме да гарантираме, че нито една държава членка не носи непропорционална част от бремето. Както във военен, така и във финансов план. Ние също така призоваваме към това всяка една мироопазваща операция да има ясно определени цели и мащаби за оценка на нейния успех“, заяви американският президент. Тръмп също така отбеляза и необходимостта за борба с бюрокрацията в ООН.  \n Досега САЩ отговаряха за 22% от редовния бюджет на организацията в размер на 5,4 млрд. долара, \n както и за 28,5% от разходите за миротворчески операции в размер на 7,9 млрд. долара. \n Общо годишно Вашингтон отделя за дейностите на ООН и нейните програми около 10 млрд. долара. Според американския президент такова разпределение на финансовото бреме е „несправедливо“.  \n Заместник министър-председателят по правосъдната реформа и министър на външните работи Екатерина Захариева, която участва в Ню Йорк в Срещата на високо равнище по реформата на Организацията на Обединените нации (ООН), организирана и председателствана от президента на САЩ Доналд Тръмп, подкрепя призива му.  \n „От години се говори за реформа в ООН, \n но най-после сме близо поне до административната част. Над 120 държави са подписали декларацията за подкрепа на реформите\", изтъкна министър Захариева. \"Подкрепям призива на президента Тръмп и на генералния секретар Антонио Гутериш за по-малко бюрокрация, повече ефективност и близост до хората. От 2000 г. бюджетът се е увеличил два пъти“, каза още тя. \n Срещата се организира по инициатива на САЩ. На нея бе подкрепена политическата декларация, изработена от група държави, поканени от САЩ - Канада, Китай, Германия, Индия, Индонезия, Япония, Йордания, Нигер, Руанда, Сенегал, Словакия, Тайланд, Великобритания и Уругвай. Държавите са селектирани да представляват всички заинтересовани групи по реформата на ООН, което е положителна индикация за консенсус около очакванията за реформи от генералния секретар на ООН. \n По време на срещата на високо равнище вицепремиерът Захариева разговаря с премиерите на Албания и Република Македония - Еди Рама и Зоран Заев, както и с колегите си от региона Никос Кодзиас (Гърция), Никола Димитров (Република Македония), Теодор Мелешкану (Румъния), Мария Пейчинович Бурич (Хърватия), както и с първия дипломат на Кралство Нидерландия Берт Кундерс.  \n", "date": "2017.09.19", "title": "Тръмп разтърси ООН с речта си за реформи в световната организация"}
{"url": "https://www.blitz.bg/svyat/poroshenko-senatt-na-sashch-odobri-da-ni-dadat-polovin-miliard-i-smrtonosno-orzhie_news544562.html", "text": "Информация за това, че сенатът на САЩ е подписал проект за военен бюджет за бъдещата година, който предвижда отпускането на смъртоносно оръжие с отбранителен характер и 500 милиона долара за нуждите на Украйна, се появи на страницата на украинския президент Петро Порошенко в профила му във Фейсбук, съобщават световни медии.\n„Проектозаконът разрешава предоставянето на нашата държава на смъртоносно въоръжение с отбранителен характер. В него също са включени положения, позволяващи използването на средства от бюджета за отбрана на САЩ за нуждите за рехабилитация в медицинските учреждения на САЩ на ранени украински военни, а също и за подсилването на способностите на въздушните и военноморските сили на нашата държава. За първи път на законодателно ниво се предлага предоставяне на Украйна на такива отбранителни средства: радиолокационни средства за ПВО и наблюдение на надводната ситуация; военноморски противоминни средства; кораби за крайбрежни действия и брегова охрана“, написа Порошенко.   \nГоворейки по-рано в американската военна академия West Point Порошенко заяви, че „САЩ продължават да са световен лидер в предоставянето на практическа помощ на Украйна“. \nПорошенко също съобщи, че разходите на военния бюджет на Украйна вече са надвишили 6% от БВП: „цифра, която е много повече от задължителните за страните-членки на НАТО“. Превод и редакция: БЛИЦ \n \n", "date": "2017.09.19", "title": "Порошенко: Сенатът на САЩ одобри да ни дадат половин милиард и смъртоносно оръжие"}
{"url": "https://www.blitz.bg/blits-tv/razgneveni-britanski-myusyulmani-napadnakha-politsai-vlezli-v-dzhamiyata-bez-da-se-sbuyat-video_news544583.html", "text": "Разгневени мюсюлмани скочиха на полицаи, които влезли в джамията им без да се събуят. Моментът е уловен от камера. Полицията е пристигала в джамията Таунфилд в британския град Хай Уайкомб, за да пресече скандал пред сградата.\nКогато обаче те влезли в молитвения дом без да се събуят, което е против ислямския канон, хората започнали да им крещят „да се махат“. \nВ един момент единият от полицаите казва по радиостанцията си на своите колеги, че хората в сградата са „агресивни“. \nЗафар Икбал, бивш председател на Ислямската мисия в Уайкомб, каза пред Bucks Free Press: „Имало е много крещене, но не е било необходимо полицията да бъде викана. Когато те са пристигнали пред джамията е имало между 400 и 500 души, дошли за молитва, затова се е наложило пътят отпред да бъде затворен“.   \nПредставител на местните власти заяви по случая: „Полицаите са били извикани в петък около 13:40 часа след сигнали за кавги пред джамията. Полицаите незабавно са реагирали на сигнала. За да се предотврати нагнетяване на обстановката и насилие, полицаите са влезли в джамията, за да говорят с присъстващите. Било е записано нападение. Започнато е разследване. Към момента арестувани по случая няма“. Превод и редакция: БЛИЦ \n \n   \n \n \n \n", "date": "2017.09.19", "title": "Разгневени британски мюсюлмани нападнаха полицаи, влезли в джамията без да се събуят (ВИДЕО)"}
{"url": "https://www.blitz.bg/lyubopitno/koi-seks-pozi-sa-nay-opasni-za-mzhete_news544500.html", "text": "Разгорещяването в леглото носи не само удоволствие, но е свързано и с рискове - ново проучване разкрива кои са най-опасните за мъжете сексуални пози, пише в. \"Дейли стар\", цитиран от vesti.bg.\n За целите на изследването, публикувано в сп. \"International Journal of Impotence Research\", авторите му са оценили нивата на риск, свързани с различни пози в секса. \n Специалистите са изследвали 90 мъже на средна възраст 39 години, получили \"фрактура на пениса\" по време на полов акт. Оказало се, че най-висок риск - в 41 процента от случаите, крие т.нар. \"кучешка\" поза. \n Следва традиционната \"мисионерска\" поза, отговорна за 25 процента от травмите на мъжкия полов орган. На трето място е позата \"ездачка\".  \n Експертите отбелязват, че термините \"счупен пенис\" и \"фрактура на пениса\" са до известна степен подвеждащи, тъй като в мъжкия атрибут няма кост и реално органът не може да се счупи. \n Въпросните термини по-скоро касаят неприятно и силно болезнено огъване на пениса. То се случва само при ерекция и се състои в разкъсването на специфични тъкани. \n Първият признак за \"счупен пенис\" е характерно \"изпукване\", придружено от силна болка. Впоследствие атрибутът се подува.  \n Не всички подобни травми изискват хирургична намеса. Понякога са достатъчни налагането на пениса с лед и почивка. \n При всички случаи обаче пострадалият мъж трябва да се консултира с лекар, тъй като ако травмата не се лекува правилно, съществува риск от увреждане в дългосрочен аспект. \n", "date": "2017.09.19", "title": "Кои секс пози са най-опасни за мъжете"}
{"url": "https://www.blitz.bg/layfstayl/seksi-blondinka-s-apetitno-dupe-sbra-10-miliona-fenove-v-instagram-snimki-18_news544483.html", "text": "Блондинка от Лос Анджелис наскоро отпразнува това, че е събрала 10 милиона последователи в Instagram. Аманда Лий е опитна фитнес инструкторка, специализирала се в плажни тренировки. Тя определено се откроява с изключително тънка талия, съчетана с доста изразен ханш, пише DailyStar.\nМадамата събрала най-много популярност, след като неин клиент си направил селфи с нея и го качил в нета. Тогава профилът на Аманда започнал да се \"взривява\", а феновете се забивали на страницата й, за да разглеждат снимките й.\n \nОттогава фитнес-зайчето поддържа свой собствен акаунт, където редовно публикува постове за фитнес и съвети за различни тренировки.\n \n \nСлед като набира популярност, Аманда става рекламно лице на различни марки за уелнес и лайфстайл. Така тя печели до 5000 долара на пост. Превод и редакция: БЛИЦ \n \n \n \n \n \n \n \n \n", "date": "2017.09.19", "title": "Секси блондинка с апетитно дупе събра 10 милиона фенове в Instagram (СНИМКИ 18+)"}
{"url": "https://www.blitz.bg/layfstayl/pileto-na-folka-rayna-nazhezhi-strastite-do-cherveno-s-goreshchi-snimki-18-ot-botusha_news544399.html", "text": "Фолк фурията Райна пръска чар и сексапил в Италия. Гласовитата санданчанка близо седмица отмаря на Ботуша и сега не спира да радва почитателите си в мрежата със снимки от почивката си.\nНякои от кадрите са доста горещи. На тях хубавицата позира по бански, показвайки без капка свян перфектните си форми. \n  \nОтпускарските й снимки за отрицателно време се сдобиха със стотици лайкове и коментари. \n  \n\"Райне ще побъркаш италианците с този сексапил\", отбелязват феновете й.  \n \n", "date": "2017.09.19", "title": "Пилето на фолка Райна нажежи страстите до червено с горещи СНИМКИ 18+ от Ботуша"}
