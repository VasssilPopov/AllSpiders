{"url": "https://www.blitz.bg/svyat/trmp-vecherya-s-izvestna-prva-dama-i-prizna-prekarakh-si-dobre-s-neya-tya-naistina-e-priyatna-zhena_news530791.html", "text": "Американският президент Доналд Тръмп изглежда е бил пренебрегнат от първата дама на Япония на последната вечеря на Г-20 в Хамбург по-рано този месец, съобщава Independent News Service.\nЗапитан в интервю за \"Ню Йорк таймс\" относно втората му среща с Владимир Путин на форума, Тръмп обясни, че Аки Абе (съпругата на премиера на Япония Шиндзо Абе - б.р.) \"не говори английски език\". \nТой добави, че е било трудно, защото вечерята \"вероятно беше час и 45 минути\". Американският лидер каза още, че Шинзо Абе е \"страхотен човек\" и добави, че е имало японски преводач, защото \"от друга страна нещата щяха да бъдат още по-тежки\". \n\"Но аз си прекарах добре на вечерята с нея, тя наистина е приятна жена, прекарах си добре, всичко беше добре\", поясни той. \nОбаче госпожа Абе, която е от богато японско семейство, е завършила Sacred Heart School - частно международно римокатолическо училище в Токио, където се изучава засилено английски език. \nВ социалните медии бързо бяха публикувани клипове с 55-годишната Абе, която изнася речи с акцент, но с много добър английски език.  \n \n", "date": "2017.07.21", "title": "Тръмп вечеря с известна първа дама и призна: Прекарах си добре с нея, тя наистина е приятна жена!"}
{"url": "https://www.blitz.bg/svyat/vv-varshava-vri-i-kipi-video_news530754.html", "text": "Десетки хиляди поляци излязоха отново по улиците на Варшава и други градове, за да протестират срещу спорните съдебни реформи. Те смятат, че новите закони унищожават независимостта на съдебната система и представляват заплаха за демокрацията.\nПротестите избухнаха с нова сила, след като вчера Долната камара на полския парламент прие закон за Върховния съд, съобщава Нова телевизия. \nОчаква се днес Сенатът, в който управляващите имат мнозинство, да гласува новия закон.  \n  \n", "date": "2017.07.21", "title": "Във Варшава ври и кипи! (ВИДЕО)"}
{"url": "https://www.blitz.bg/svyat/gorivata-poevtineli-s-2-3-tova-lyato_news530757.html", "text": "\n „Допреди 2-3 години обикновено дойдеше ли активния летен сезон в Европа или Северна Америка цените мръдваха нагоре заради повишеното търсене. От 2-3 години, когато започна излишъкът на предлагане на суров петрол на световния пазар, респективно цените паднаха значително, и цените на суровия петрол, и цените на дребно, навсякъде, включително и в България“, обясни Андрей Делчев, изп. директор на Българската петролна и газова асоциация, по БНТ. \nТой обясни, че от една страна има решение на ОПЕК, към което са се присъединили 11 държави за ограничение на квотите, и се спазва в определена степен. Има увеличено предлагане. Тенденция в тази посока е увеличаването на петролните кладенци в САЩ. „От една страна, тенденцията към увеличено предлагане на пазара е налице. \nОт друга страна, пазарът в момента е в равновесно положение, балансиран, резервите на всички основни потребители са на практика пълни. ОПЕК със сигурност, но включително и шистовите производители имат притеснение от по-високо предлагане, защото е ясно, че при шистовите производители, имам предвид САЩ, високото предлагане и падането на цените означава невъзможност за повечето от тях да работят“, каза Делчев.\n", "date": "2017.07.21", "title": "Горивата поевтинели с 2-3% това лято"}
{"url": "https://www.blitz.bg/svyat/minuti-predi-da-se-vidi-s-makron-shults-izstrelya-zabravi-merkel-az-sm-chovekt_news530751.html", "text": "\n Лидерът на германските социалдемократи Мартин Шулц атакува европейската политика на Ангела Меркел по време на визита в Париж, информират ДПА и \"Политико\". \n„Вместо да сочим с пръст, ние трябва да си сътрудничим“, каза Шулц пред студенти в елитния университет за политически науки във френската столица Sciences Po, имайки предвид европейската политика на Меркел. \nТой изрази надежда социалдемократите да спечелят изборите през септември, въпреки че партията изостава от консерваторите според социологическите проучвания. \nШулц ще се срещне и с новия френски лидер Еманюел Макрон. Президентът на Франция лично се срещна с Меркел още през март по време на предизборната кампания. \nСпоред Шулц валутният съюз в ЕС е можел да се задълбочи „далеч повече“, ако не е била „нерешителността“ на германското правителство. \nС послание към Макрон социалдемократът намекна, че е по-добър партньор от Ангела Меркел. \n \n", "date": "2017.07.21", "title": "Минути преди да се види с Макрон Шулц изстреля: Забрави Меркел, аз съм човекът!"}
{"url": "https://www.blitz.bg/layfstayl/ptuvane/baya-bremenna-reshi-da-leti-ot-moskva-do-magadan-obache-ne-y-dadokha_news530753.html", "text": "\n От \"ВИМ-Авиа\" не позволиха на жена в напреднала бременност да се качи на борда на самолета поради вероятността от преждевременно раждане. Жената е трябвало да лети осем часа от Москва до Магадан, но от авиокомпанията не я пуснали в летателната машина, за да не се застраши живота си и този на нероденото дете. \n\"По данни на авиокомпанията, пътникът, на който е бил отказан превоз, е в рамките на 38-ата седмица от бременността, а в съответствие с регулациите на авиокомпаниите, транспортиране на бременни жени се извършва при условие, че не са по-късно от осмата седмици преди очакваната дата на раждане и без заплахата от преждевременно раждане\", се казва в изявление, пише ria.ru. \nПревозвачът има право да изиска медицинско свидетелство, което се издава не по-рано от седем дни преди датата, посочена в билета за заминаване, уточнява Петел.бг.  \nОт авиокомпанията обаче преценили, че е редно да защитят интересите на всички останали пътници, защото евентуални усложнения с въпросната жена щели да доведат до принудително кацане на резервно летище по маршрута на полета. \nРазследващият комитет на Руската федерация започна проверка на инцидента. \n \n", "date": "2017.07.21", "title": "Бая бременна реши да лети от Москва до Магадан, обаче не й дадоха"}
{"url": "https://www.blitz.bg/intsidenti/stikhii/yasno-e-koi-sa-zaginalite-pri-opustoshitelniya-trus-v-yuzhnite-ni-ssedki-video_news530758.html", "text": "\n , което бе регистрирано в Егейско море в ранните часове на петък,  . Кметът на град Кос потвърди пред местни медии, че жертвите са чуждестранни туристи, но тяхната националност към момента не се уточнява. Това съобщава германският национален ежедневник Die Welt. \nСпоред пожарникарите бар в центъра на град Кос буквално се е разпаднал в резултат на труса. Двете жертви са били ударени от отломки, разказа журналист пред Skai.  \nНа този етап не се съобщава за пострадали български граждани. \nПо данни на говорител на гръцкия флот броят на ранените възлиза на 120 души. Пострадалите са транспортирани с хеликоптери на остров Родос.  . Според местна новинарска агенция пристанището на остров Кос е силно повредено в резултат на земетресението, уточнява Фокус.  \nНа остров Родос няма информация за жертви или сериозни щети. Въпреки това туристите и жителите на острова са стресирани след преживяното. Мнозина са прекарали безсънна нощ. \nВ сеизмологична станция в гръцката столица Атина отчетената сила на земетресението е от шеста степен по скалата на Рихтер. \nСъобщава се още, че в турския курорт Бодрум в паника жителите са скачали през прозорците, за да спасят живота си. В момента по крайбрежната линия на курорта цари истински хаос. Пътищата са потопени, сградите са частично повредени. Опасявайки се от нови вторични трусове, хората са нощували на улицата. \n   \n \n", "date": "2017.07.21", "title": "Ясно е кои са загиналите при опустошителния трус в южните ни съседки! (ВИДЕО)"}
{"url": "https://www.blitz.bg/daydzhest/snimkata-s-chetirite-detsa-za-prodan-i-tragichnata-istoriya-na-vsyako-edno-ot-tyakh_news530743.html", "text": "\n На 5 август 1948 г. в местния вестник на Валпарайсо, Индиана, САЩ, се появява снимка, на която се виждат четири деца на веранда, над които има надпис „4 ДЕЦА ЗА ПРОДАН“. \n Децата изглеждат объркани, а зад тях се вижда бременната им майка, която закрива лицето си. Описанието на снимката гласи: \n „Голям надпис „ЗА ПРОДАН“ в чикагсксия двор на г-жа и г-н Шалифу разказва трагичната история на семейството, принудено да напусне дома си. Без да имат друг избор, шофьорът на въглища и неговата съпруга решават да продадат четирите си деца. Г-жа Лусил Шалифу обръща глава встрани от камерата, а под нея стоят децата ѝ, които гледат учудено. горното стъпало са Лана, 6 г., и Рей Анн, 5 г. Под тях са Милтън, 4 г., и Сю Елън, 2 г.“ \n Роднините не могат да повярват, че това е истина.  Те смятат, че на Лусил ѝ е платено да позира за снимката. За жалост обаче майката съвсем не се шегува. \n В рамките на две години всичките ѝ деца, включително това, което на снимката е в утробата ѝ, са разпродадени на различни семейства. \n \n Рей Анн и Милтън са продадени на 27 август 1950 г. на семейство Зоитман. Имената им са сменени на Бевърли и Кенет. \n Въпреки че от една страна децата се спасяват от нищетата на биологичното си семейство, както и от безотговорното и нехуманно отношение, те не попадат на по-добро място. \n В новия си дом са заключвани с окови в барака и са принуждавани да работят с часове в полето. Милтън си спомня, че новият му „баща“ често се обръщал към него с „робе“. \n За разлика от Рей и Милтън, които не са легално осиновени, техният най-малък брат – Дейвид, е осиновен от Хари и Люела Макдениъл, които живеели на няколко километра от тях. \n Новото семейство на момчето се оказва строго, но за сметка на това изключителнто сърдечно. След години Дейвид разказва, че си спомня как се качвал на колелото си, за да „покара“ и отивал при брат си и сестра си, за да ги види и отвърже от бараката. \n 17-годишна Рей Анн преживява нещо ужасно.  Един ден тя остава сама вкъщи, откъдето е отвлечена и изнасилена. Това довежда до нежелана бременност, а плодът на нейните насилници я изпраща в дом за бременни, където тя остава, докато бебето се роди. След като го осиновяват, Рей се завръща в дома си. \nРей Анн показва роклята, с която е била продадена като дете. Това е единственият предмет, който има от живота си с биологичната си майка. Източник: Rarehistoricalphotos \n Милтън няма по-добра съдба. Докато расте върху съзнанието му остава траен белег от побоите, гладуването и цялостното насилие от страна на новите му „родители“ и той започва да получава нервни сривове и изблици на гняв. \n По-късно съдът го обявява за заплаха за обществото и така той прекарва дълги години в клиника за душевно болни хора – алтернатива, която сам избира пред изправителен дом. \n Децата не успяват да разберат какво се е случило с Лана и Сю Елън,  но след години успяват да подновят контакта си с тях. Оказва се, че Лана е починала през 1998 г. от рак, но Сю Елън е още жива. Тя е отгледана в семейство недалеч от родния си дом. Според нея биологичната ѝ майка „трябва да гори в Ада“ за стореното. \nСю Елън и Рей Анн се събират след толкова години в родния си дом, 2013 г. Източник: Rarehistoricalphotos \n Останалите ѝ деца са на същото мнение, само Дейвид, най-малкият, оправдава постъпката ѝ. \n „ “, смята той. \n След като продава децата си, Лусил се омъжва отново и ражда още четири дъщери. \n Когато продадените ѝ деца я откриват след години, те срещат една непозната, която не съжалява за нищо от миналото. \n \nИзточник: Vesti.bg.\n", "date": "2017.07.21", "title": "СНИМКАТА с \"четирите деца за продан\" и трагичната история на всяко едно от тях"}
{"url": "https://www.blitz.bg/layfstayl/skorost/kolata-koyato-mozhe-da-konkurira-edin-iztrebitel_news530767.html", "text": "\n Модерните автомобили изобилстват от електроника и софтуер. При някои от тях те са толкова много, че конкурира дори тази в изтребителите. Такъв е примерът със суперавтомобила Ford GT, който генерира по около 100GB данни на всеки час, съобщава компанията, цитирана от онлайн изданието CNET. \n Колата има над 50 различни сензора, които осъществяват постоянно наблюдение и анализ на всичко по работата и поведението ѝ на пътя. Сензорите анализират и заобикалящата среда дори влажността на въздуха. Цялата тази информация се обработва постоянно през цялото време докато двигателят работи. \n Всичко това се обработва от над две дузини компютърни системи, които са част от оборудването на автомобила. Общо те обработват по 300 МВ данни всяка секунда. \n Общо софтуерът на Ford GT съдържа над 10 млн. реда програмен код. Това е повече отколкото свръхмодерния изтребител F-35 Lightning на Lockheed Martin. \n Ford GT вече неведнъж беше определен като състезателен автомобил с регистрационен номер и това обяснява огромното количество електроника и софтуер. При цена от около 400 000 долара, той е и доста по-евтин от F-35, който струва между 85 млн. и 120 млн. долара за брой. Разбира се, двете машини не могат да се сравняват, но е показателно колко много са се развили автомобилите през годините. \nИзточник: Vesti.bg. \n", "date": "2017.07.21", "title": "Колата, която може да конкурира един изтребител"}
{"url": "https://www.blitz.bg/svyat/mzh-se-otkaza-ot-samoubiystvo-sled-sedmitsa-na-kokain-i-prostitutki_news530670.html", "text": "\n Две хиляди долара похарчени за път до Мексико, разходи за такси, хотелска стая, голямо количество кокаин и оргии с проститутки се оказаха нещата, които са спасили живота на този младеж. След дълга депресия Роджър Дон решава да прекрати живот си с голяма тежки успокоителни, с които решава да се снабди от Мексико.  \nДон споделя на кратко историята си, която включва шмъркане на кокаин от гърдите на проститутки, подобряване на ерекцията с Виагра, заради прекомерното поето количество алкохол/наркотици и множество оргии, които в крайна сметка са върнали желанието му за живот. \n Отидох до Мексико, за да си купя барбитурати за да сложа спокоен край на живота си. \n Така и така бях решил да умирам, затова сметнах, че е добре поне веднъж да отида на проститутка, преди да приключа с живота си. По пътя към публичния дом таксиметровият шофьор предложи да ми продаде кокаин. Едното доведе другото – взех си хотелска стая в бардака, оборудвана с легло във формата на сърце, пилон за танци и джакузи. \nПрекарах няколко седмици в шмъркане на кокаин от гърдите на проститутки, приемах обезболяващи, пих текила, взимах цели шепи с Виагра, за да се преборя с негативните последици от множеството уиски и наркотици… като междувременно правих тройки с различни проститутки. \n Някъде по средата на подсилената с кокаин оргия осъзнах, че животът не е чак толкова лош. \n След това прозрение Дон си пакетира багажа и се прибира обратно у дома. За щастие без никакви полово-предавани болести. \n Дон признава, че депресията му се дължала на тежко детство. \n Може би за мнозина седмица с прекомерна употреба на наркотици и проститутки ще бъде шок за моралната им система и биха изпаднали в депресия именно от това, но тази история показва, че за някои проблеми решенията могат да бъдат доста различни от стандартното. \n", "date": "2017.07.21", "title": "Мъж се отказа от самоубийство след седмица на кокаин и проститутки"}
{"url": "https://www.blitz.bg/svyat/shok-mzh-pravi-kunilingus-pred-detsa-na-plazha-samo-s-khavliya-na-glavata-video-18_news530691.html", "text": "На плажа в Джезоло, Италия бе заснето шокиращо видео, от което се вижда как мъж задоволява орално партньорката си, докато около тях си играят деца, пишат местните медии, след като клипа изтече в социалните мрежи.\nДокато мъжът си е наврял главата между краката на жената, покрит само с малка хавлия, може да се разбере, че докато й прави кунилингус, в същото време мастурбира. \n \n \n \n\"Не, това е невъзможно! Има деца наоколо, но явно хич не им пука,\" се чува коментар на жена, която най-вероятно е и авторка на видеото. Превод: БЛИЦ \n", "date": "2017.07.21", "title": "ШОК: Мъж прави кунилингус пред деца на плажа, само с хавлия на главата! (ВИДЕО 18+)"}
{"url": "https://www.blitz.bg/svyat/prodavat-limuzinata-mercedes-na-eltsin_news530711.html", "text": "Наскоро в Русия бе предложена за продажба лимузина Mercedes-Benz S600 Pullman от 1995 г. Неговият собственик твърди, че именно този Mercedes е използвал първият руски президент Борис Елцин.\n По думите на продавача, бронираният Mercedes-Benz S600 Pullman е бил показан на автобомилното шоу във Франкфурт през 1995 г. Първоначално е бил предназначен за канцлера на Германия Хелмут Кол, но последният го е подарил на Борис Елцин, който го е използвал до самата си смърт през 2007 г. \n Лимузината е била на разположение в гаража за особени случаи в Кремъл. Изминатият пробег не е голям – 90 000 км. Подобно на всички Mercedes-Benz S600 в купе W140, возилото е снабдено с 6-цилиндров V12 с 394 к.с. \n \n Обявената цена за Mercedes-а на Елцин е 500 000 евро. \n", "date": "2017.07.21", "title": "Продават лимузината Mercedes на Елцин"}
{"url": "https://www.blitz.bg/svyat/the-guardian-pone-100-sa-raneni-v-zemetresenieto-ot-67-po-rikhter-v-turtsiya-i-grtsiya-zhertvite-zasega-samo-2_news530713.html", "text": "Земетресението, което бе усетено в западна Турция и по егейските острови на Гърция, доведе до два смъртни случая и поне 200 ранени, предава The Guardian.\nТрусът с магнитуд 6,7 по скалата на Рихтер, бе усетен в райони, където по това време на годината има много туристи. \nЖители на остров Кос заявиха, че това е най-голямото земетресение, което са усещали. \nПредседателят на турската агенция за бедствия и аварии Мехмед Халис Билден заяви, че гражданите трябва да са готови за още вторични трусове.\n", "date": "2017.07.21", "title": "The Guardian: Поне 100 са ранени в земетресението от 6,7 по Рихтер в Турция и Гърция, жертвите засега само 2"}
{"url": "https://www.blitz.bg/svyat/kmetitsa-stroi-dzhamiya-protivnitsi-na-islyamizatsiyata-ya-podludikha-s-maaneta-pred-doma-v-5-chasa-zaranta-video_news530718.html", "text": "Датски активисти избраха нетрадиционен начин да протестират срещу строителството на нова джамия с минарета в град Роскил. Рано сутринта те отишли пред дома на кметицата Джой Могинсен и включили запис с ислямски призив за молитва, съобщава руската телевизия RT, цитирана от Флагман бг.\n \n„Ако искате да ме убедите да си променя решението, се обърнете към мен когато посещавам обществени места или се намирам в градската администрация.  \nЛидерът на групата „Спрете ислямизацията на Дания“ Андрес Граверс пък заяви, че идеята на протестната акция пред дома на Могинсен е била да почувства последствията от собственото й решение. „Ние мислим, че тя не разбира какво прави и поради това решихме да отидем пред входната й врата в 5 часа и да й пуснем запис от призив за молитва. Нямам желание да обсъждам с нея изграждането на джамията. Ние сме против строителството на такива мюсюлмански храмове в Дания“, добавя Граверс. \nЩе ходим пред домовете на тези политици, които подкрепят ислямизацията на Дания и ще им устройваме такова шоу в 5 часа сутринта, закани се той. \n", "date": "2017.07.21", "title": "Кметица строи джамия, противници на ислямизацията я подлудиха с маанета пред дома ѝ в 5 часа заранта (ВИДЕО)"}
{"url": "https://www.blitz.bg/svyat/yuzhna-i-severna-koreya-naprezhenie-ili-pregovori-pekin-da-reshi_news530726.html", "text": "\n Южна Корея призова Севера да наруши мълчанието си, и да отговори на  с цел намаляване на напрежението, предава AFP. \nСеул предложи да се проведат преговори в граничното селище Панмюнджом, уточнява Фокус. \n„Спешна задача е да се намали напрежението между двете страни, да се постигне мир и стабилност на Корейския полуостров“, заяви говорителят на южнокорейското Министерство на отбраната Мун Сан-кюн. \n„Призоваваме Севера да отговори на предложението ни“, каза той. \n \n", "date": "2017.07.21", "title": "Южна и Северна Корея – напрежение или преговори? Пекин да реши"}
{"url": "https://www.blitz.bg/obshtestvo/vizhte-kakv-shche-e-ofist-na-bdeshcheto_news530692.html", "text": "С разпространението на новите технологии през следващите няколко години все по-голяма част от служителите се очаква да станат мобилни, а работните помещения - все по-дигитализирани и виртуални. От сайта Кариери предават, че офисите в България са далеч по-консервативни от това, което може да видим на работните места по цял свят. По дискусията „Бъдещето на Офиса” архитектът Христо Станкушев споделя, че повечето тукашни мениджъри нямат ясна представа какъв точно ефект искат да постигнат чрез смяната на работната среда - да привлекат определен вид бизнес партньорства, да продадат успешно визията си на потенциалните клиенти или да стимулират интереса на подходящите кандидати за работа на пазара.\nЗа да харесваш работата си, освен колегите и заплатата си е нужно да се чувстваш добре и в офиса. В най-добрия случай изкарваме по 8 часа работен ден. Все повече се разработва концепцията, че хората, докато работят, трябва да са тонизирани, не само преди работно време, а и по време на бизнес процеса, независимо колко е натоварен той. Стресът не е позволен.\nС навлизането на нови поколения служители, застъпва и новата визия не само на бизнеса, а и на така досадния офис за всички. Говорим за работни места с джакузи, помещения за зумба и йога, стая с джаги или пък маса за масажи и личен психолог. Забавлението по време на работа е практика от доста време насам в големи офиси като централата на Гугъл в Цюрих, където може да видите служители на пързалка, с която отлитат до стола за обяд. А какво ще кажете за LinkedIn - социалната мрежа за бизнес контакти, в който щаб има специална стая за отдих с музикални инструменти. С една дума най-големите компании в света вече са превърнали офисите си в много повече от традиционните схващания за работно пространство.\nПомещенията с по-модерна визия, дизайн и екстри започват да застъпват все повече у нас. Най-често това се случва при ИТ специалистите.\nГрижата за здравето и поддържането на външния вид, било чрез балансиран режим на хранене е друга важна тема, която също намира приложение в чужбина. Спортуване и специализирани медицински услуги, са сред приоритетите на новото поколение служители. Затова компаниите ще търсят по всякакъв начин да отговорят адекватно на тези потребности. За тази цел вече се интегрират в офис мебелите технологии като сензори за измерване на кръвното налягане, кръвна захар или други био данни на работещите. Ще се изграждат \"безстолови\" работни места, които изключват продължителното седене, улесняват кръвообращението, стимулират движението и оттук комуникацията между дори най-отдалечените екипи. Някои работодатели като Facebook, Alphabet и LinkedIn отиват дори по-далеч и превръщат офиса в пакет от услуги, насочени към служителите, като например търсене на квартира, намиране на домашен любимец, предоставяне на химическо чистене и т.н. Традиционният \"кабинет на шефа\" също върви към изчезване. Все по-популярни стават и офисите на открито - на пейката пред блока, в заведение и т.н. Изобщо офисът на бъдещето, убедени са експертите, ще стимулира потенциала за развитие на служителите.\n\"Офисът е първичният елемент от изграждането на работодателската марка, което е изключително важно в условията на дефицит на кадри\", казва Симона Стилиянова, експерт \"Комуникации\" в компанията за изнесени услуги Telus International Europe.\nЗа да харесваш работата си, освен колегите и заплатата си е нужно да се чувстваш добре и в офиса. В най-добрия случай изкарваме по 8 часа работен ден. Все повече се разработва концепцията, че хората, докато работят, трябва да са тонизирани, не само преди работно време, а и по време на бизнес процеса, независимо колко е натоварен той. Стресът не е позволен.  \nС навлизането на нови поколения служители, застъпва и новата визия не само на бизнеса, а и на така досадния офис за всички. Говорим за работни места с джакузи, помещения за зумба и йога, стая с джаги или пък маса за масажи и личен психолог. Забавлението по време на работа е практика от доста време насам в големи офиси като централата на Гугъл в Цюрих, където може да видите служители на пързалка, с която отлитат до стола за обяд. А какво ще кажете за LinkedIn - социалната мрежа за бизнес контакти, в който щаб има специална стая за отдих с музикални инструменти. С една дума най-големите компании в света вече са превърнали офисите си в много повече от традиционните схващания за работно пространство.  \nПомещенията с по-модерна визия, дизайн и екстри започват да застъпват все повече у нас. Най-често това се случва при ИТ специалистите.    \nГрижата за здравето и поддържането на външния вид, било чрез балансиран режим на хранене е друга важна тема, която също намира приложение в чужбина. Спортуване и специализирани медицински услуги, са сред приоритетите на новото поколение служители. Затова компаниите ще търсят по всякакъв начин да отговорят адекватно на тези потребности. За тази цел вече се интегрират в офис мебелите технологии като сензори за измерване на кръвното налягане, кръвна захар или други био данни на работещите. Ще се изграждат \"безстолови\" работни места, които изключват продължителното седене, улесняват кръвообращението, стимулират движението и оттук комуникацията между дори най-отдалечените екипи. Някои работодатели като Facebook, Alphabet и LinkedIn отиват дори по-далеч и превръщат офиса в пакет от услуги, насочени към служителите, като например търсене на квартира, намиране на домашен любимец, предоставяне на химическо чистене и т.н. Традиционният \"кабинет на шефа\" също върви към изчезване. Все по-популярни стават и офисите на открито - на пейката пред блока, в заведение и т.н. Изобщо офисът на бъдещето, убедени са експертите, ще стимулира потенциала за развитие на служителите.  \n\"Офисът е първичният елемент от изграждането на работодателската марка, което е изключително важно в условията на дефицит на кадри\", казва Симона Стилиянова, експерт \"Комуникации\" в компанията за изнесени услуги Telus International Europe.\n", "date": "2017.07.21", "title": "Вижте какъв ще е офисът на бъдещето"}
{"url": "https://www.blitz.bg/svyat/myusyulmanski-dukhovnitsi-prizovakha-za-den-na-gnevaotnosno-zatvaryaneto-na-dzhamiyata-al-aksa-v-erusalim_news530694.html", "text": "Базираният в Доха „Международен съюз на мюсюлманските духовници“ призова всички мюсюлмани да покажат солидарност с тези, които са засегнати от израелските мерки за сигурност, ограничаващи достъпа до Ал Акса, предава Anadolu Agency .\n„Призоваваме всички мюсюлмани да превърнат този петък в ден на гнева срещу ционистките действия в Ерусалим“, се казва в изявлението на ислямската организация. \nАгенция „Фокус“ припомня, че израелските власти въведоха засилени мерки за сигурност след терористично нападение, при което загинаха двама полицаи.\n", "date": "2017.07.21", "title": "Мюсюлмански духовници призоваха за „ден на гнева“относно затварянето на джамията Ал Акса в Ерусалим"}
{"url": "https://www.blitz.bg/svyat/unikalno-video-pokazva-kolektsiyata-ot-koli-na-sultana-na-bruney_news530697.html", "text": "Ако сте запознати с колекционерската сцена, вероятно сте чували за Султана на Бруней, който е известен с афинитета си към лъскави, екзотични и често уникални автомобили. Говори се, че същият има не по-малко от 2500 автомобила, а в колекцията му присъстват някои от най-търсените коли на планетата.\n \n \nТова видео, публикувано от GTBoard в YouTube, разкрива малка част от любопитните автомобили, макар и чрез серия от различни снимки, направени в складовете, където се съхраняват машините, пише automedia. На кадрите се виждат няколко истински луди коли, като четири броя McLaren F1, осем броя Jaguar XJ220, два броя Ferrari FX, както и почти безброй екземпляри от серията Mercedes SL. \nКултовото в случая е, че това видео само докосва повърхността на на колекцията в Бруней, която е изпълнена с уникални разработки и специални серии, поръчани на европейски и други производители. \nОсвен да завиждаме, можем само да отворим широко усти в изумление. Какво ли е да притежаваш 2500 автомобила? \n", "date": "2017.07.21", "title": "Уникално ВИДЕО показва колекцията от коли на Султана на Бруней"}
{"url": "https://www.blitz.bg/svyat/pone-trima-palestintsi-ubiti-v-izrael_news530942.html", "text": "Най-малко трима палестинци бяха убити и 400 - ранени при сблъсъци с израелската полиция в Ерусалим и на Западния бряг, предаде АП.\n Наложените от евреите допълнителни мерки за сигурност разгневиха палестинците. \n Те протестираха  срещу загражденията и детекторите за метал, които бяха разположени на входните пунктове на входовете към Храмовия хълм. \n Освен това беше наложена възрастова бариера от 50 г. за молитва в джамията Ал Акса. \n Повод за строгите мерки за сигурност е смъртта на двама израелски полицаи миналия петък на Храмовия хълм, напомня Би Би Си. \n Извършителите бяха убити, след което в комплекса  бяха въведени сериозни мерки за сигурност . \n Районът е под властта на Израел от 1967 г. насам. Оттогава насам се поддържа деликатно статукво, припомня Би Би Си. Всякакви промени по комплекса предизвикват гнева на палестинците, според които Източен Йерусалим е столица на желаната от тях държава. \n", "date": "2017.07.21", "title": "Поне трима палестинци убити в Израел"}
{"url": "https://www.blitz.bg/svyat/severna-koreya-prezhivyava-nay-tezhkata-susha-ot-2001-a_news530914.html", "text": "Северна Корея преживява най-тежката суша от 2001 г. насам, която е нанесла сериозни щети на културите, предаде ДПА, като се позова на доклад на Организацията по прехрана и земеделие на ООН. Тя призовава да се окаже спешна помощ на страната, допълва ТАСС.\nНай-тежката последна суша в Северна Корея продължи 300 дни през 2001 г. и тогава имаше голям глад в страната. 90-те години на миналия век също бяха години на глад в Северна Корея и се смята, че тогава са починали между няколкостотин хиляди души до няколко милиона души. \nОчаква се обстановката със сушата в страната да се влоши, тъй като по принцип през юли вали в края на месеца и късните дъждове не позволяват засаждането на основните сезонни култури, от които реколтата се събира между октомври и ноември, предупреждава Организацията по прехрана и земеделие на ООН. \nОколо 70% от 25,1-милионното севернокорейско население страда от хранителна несигурност, пък сочат данни на Световната програма по прехраната. \nСъщевременно днес стана ясно, че икономиката на Северна Корея е нараснала с най-бързо темпо за последните 17 години. Данните са за икономическия растеж през 2016 г. и са оповестени от южнокорейската Централна банка, предаде Ройтерс. \nБВП на Северна Корея през изминалата година се е увеличил с 3,9% в сравнение с предходната година. Растежът се дължи основно на минното дело и енергетиката. В тези области растежът през 2016 г. е с 6,1% повече в сравнение с 1999 г. Износът от Северна Корея е нараснал с 4,6%. БВП на глава от населението през 2016 г. е бил 1,5 милиона вона (1136 долара). \nПо принцип Северна Корея не публикува данни за състоянието на икономиката си. Данните се публикуват всяка година от Южнокорейската централна банка. \nСтраната е обект на международни санкции заради ядрената и балистичната си програма. \n \n", "date": "2017.07.21", "title": "Северна Корея преживява най-тежката суша от 2001-а"}
{"url": "https://www.blitz.bg/svyat/samo-za-den-vtora-ostavka-na-vazhen-chovek-na-prezidenta-donald-trmp_news530917.html", "text": "Важен член на юридическия екип на Доналд Тръмп подаде оставка в момент, когато американският президент изглежда се опитва да повлияе на разследването на специалния прокурор за руска намеса в американските избори, предаде Франс прес. Марк Корало, който съгласуваше външната комуникация на юридическия екип на президента във връзка с тази криза, посочи в имейл до АФП, че напуска поста, без да назове причините за решението си. Тръмп предприе рискован ход в интервю за в. \"Ню Йорк таймс\" вчера, предупреждавайки следователите от екипа на специалния прокурор Робърт Мълър да не се занимават с финансите на семейството му.\nСпециалният прокурор беше назначен в средата на май от министерството на правосъдието да оглави федералното разследване (което преди това се ръководеше от ФБР) за евентуален таен сговор между приближени на милиардера и Русия в предизборната кампания през 2016 г. Някои виждат в предупреждението на президента опит да се окаже натиск и дори да се възпрепятства разследването, което вгорчава управлението му. \nТръмп многократно отрече да е извършвал нещо осъдително, но се затруднява да обясни защо най-големият му син и ключови членове на предизборния му екип са се срещали с приближени на Москва, загатнали, че разполагат с компрометираща информация за съперничката му на изборите - демократката Хилари Клинтън. \nПри все по-разширяващия се периметър на федералното разследване, привърженици на президента според американски медии търсят начин тези хора да бъдат оправдани, както и средства за дискредитиране на прокурора и екипа му, а оттам и на разследването. Самият Тръмп намекна, че Мълър - високоуважаван бивш директор на Федералното бюро за разследване - може да е замесен в конфликт на интереси. \"Няма НИКАКВО основание да се поставя под въпрос почтеността на Мълър или хората в екипа му\", заяви бившият министър на правосъдието Ерик Холдър. \n\"Тръмп не може да определя или да възпрепятства разследването на Мълър. Ако се опита да го направи, това ще породи конституционни проблеми и проблеми, съизмерими с престъпление\", добави той. Белият дом отказа да изключи възможността президентът да уволни Мълър, което би предизвикало политическа буря, а може би и конституционна криза. \n \n", "date": "2017.07.21", "title": "Само за ден: Втора оставка на важен човек на президента Доналд Тръмп"}
{"url": "https://www.blitz.bg/svyat/sauditska-arabiya-szdade-nov-organ-na-drzhavna-sigurnost_news530919.html", "text": "Кралят на Саудитска Арабия Салман създаде нов орган за държавната сигурност, който е на негово подчинение в качеството му на председател на министерския съвет на монархията, предаде ВВС. Няколко отдела към вътрешното министерство, сред които службата за разузнаване, както и звената за борба с тероризма и за пресичане на финансирането на тероризма ще са вече на подчинение на новата структура. Ръководството на новия орган е поверено на ръководителя на разузнаването, генерал Абдул Азиз бин Мохамед ал Хуейрини.\n Крал Салман освен това уволни ръководителя на Кралската гвардия, генерал Хамад ал Аухали и назначи генерал Сухейл ал Мутири на този пост. Той назначи Мохамед бин Абдула ал Куейз за ръководител на саудитската борса, който ще има ранг на министър. \n Промените стават месец след решението на саудитския монарх да назначи сина си Мохамед за престолонаследник. Така той измести от ранга на престолонаследник братовчед си Мохамед бин Найеф, който бе отстранен и от постовете на вицепремиер и на министър на вътрешните работи. \n", "date": "2017.07.21", "title": "Саудитска Арабия създаде нов орган на държавна сигурност"}
{"url": "https://www.blitz.bg/svyat/es-gotvi-solena-dnevna-globa-na-neposlushnata-polsha_news530920.html", "text": "Европейската комисия възнамерява да наложи на Полша глоба, ако страната приеме спорния закон за реформа на съдебната система. Интернет порталът onet.pl, цитиран от руски медии, твърди, че глобата \"може да достига 300 000 евро за всеки ден на действието\" на този закон, нарушаващ законодателството на EС.\n Сайтът отбелязва, че за налагане на толкова висока глоба не се налага единодушно одобрение от всички страни членки. \n Според ЕК, одобреният в четвъртък от депутатите в полския Сейм (долната камара на парламента) законопроект за съдебна реформа намалява независимостта на съдебната система и я поставя под контрола на политиците. Днес законопроектът постъпи в Сената - горната камара. \n Снощи във всички големи градове в Полша се състояха масови протестни демонстрации срещу планираната реформа. Само във Варшава в протеста участваха над 50 000 души. \n", "date": "2017.07.21", "title": "ЕС готви солена дневна глоба на \"непослушната\" Полша"}
{"url": "https://www.blitz.bg/svyat/bashchata-na-blgarcheto-samoubilo-se-zaradi-sin-kit-progovori-i-razkaza-pokrtitelnata-istoriya-na-deteto-si_news530918.html", "text": "Бащата на българчето в САЩ, което се самоуби заради играта \"Син кит\" показа невероятна сила и призна, че независимо от всичко продължава да гледа напред, колкото и да му е тежко.\n Той проговори пред екип на Нова телевизия и разказа, че момичето учело български, а малко преди  самоубийството споделило, че свободно говори и руски. \n Запазваме самоличността на 16-годишното момиче и на семейството по тяхна молба. \n „Продължавам да поддържам семейството си, да се грижа за тях. Не съм се отказал, не съм се отчаял от живота. Шокиран съм, съсипан съм, разбит съм, но въпреки всичко намирам сили да продължа напред”, заяви бащата.  \nКакто БЛИЦ първи писа, момичето посегнало на живота си, когато попада в мрежата на администраторите на играта.  \nСемейството иска да сподели историята си, за да предпази други, но настоява да не споменават имената им. Признават само, че починалото момиче е било талантлива актриса, също така рисувала много обещаващи картини. \"Картините й бяха изложени в голяма изложба в училището й,\" казва брат й. \"Не мога да определя стила, абстрактно изкуство е.\" Но дори и в тях е имало подсказки за предстоящата трагедия, която нито братът, нито някой друг от близките успял да забележи навреме. Не и до деня, в който момичето отнело собствения си живот. \n", "date": "2017.07.21", "title": "Бащата на българчето, самоубило се заради „Син кит” проговори и разказа покъртителната история на детето си"}
{"url": "https://www.blitz.bg/layfstayl/za-damite/nikoga-ama-nikoga-ne-ste-vizhdali-takiva-bulchenski-rokli-snimkavideo_news530861.html", "text": "\n Булчинска рокля от тоалетна хартия с 1500 изрязани на ръка пеперудки спечели първата награда в тематичния конкурс в Ню Йорк. Създателката на роклята - Кари Курлето, ѝ е посветила цели три месеца . \n Тя  изработила модела от тоалетна хартия, лепило, лъскави прашинки и лепенки. \n \"Сега сякаш сънувам, но по средата на работата бях на път да се откажа. Плачех и си мислех, че не мога да я завърша, защото е прекалено за мен. Тогава пеперудка долетя в двора и кацна на ръката ми\", разказва Курлето. \n  \n \n Първата награда е с парична премия от 10 хил. долара. \nНай-добрите модели ще бъдат изложени в музея на Рипли \"Вярваш, или не!\". Двайсет от тях ще бъдат дарени на булки, имали злощастието да поръчат роклята си за големия си ден във внезапно фалиралата миналата седмица фирма на Алфред Анджело. \n Тази година за конкурса са представени 1517 модели. \n Конкурсът за булчински рокли от тоалетна хартия се организира от 13 години. \n \nИзточник: vesti.bg\n", "date": "2017.07.21", "title": "Никога, ама никога не сте виждали такива булченски рокли (СНИМКА/ВИДЕО)"}
{"url": "https://www.blitz.bg/analizi-i-komentari/siriya-riskuva-da-zagubi-deyr-ez-zor-za-kogo-shche-ostane-bogata-provintsiya-na-sashch-id-ili-iran_news530486.html", "text": "Терористите от ИД преди два дни провалили масирано настъпление на Сирийската армия в югозападната част на провинция Дейр ез-Зор, съобщи руската агенция ФАН. Според информация в Twitter терористите дори успели да завладеят няколко танка и значителна част от оръжията на правителствените войски. Неколцина войници били убити.\nПровинция Дейр ез-Зор, която почти изцяло се намира под контрола на терористите от ИД, има важно значение не само от стратегическа гледна точка, но и от икономическа. Тук са разположени многобройни нефтени и газови находища, които са необходими на републиката. \n  \nПроамериканските опозиционни сили и особено кюрдските формирования също претендират за влияние в провинцията. Много експерти са единодушни, че провинция Дейр ез-Зор може да изиграе решаваща роля в гражданската война. Окончателната загуба на тази провинция може да доведе сирийското правителство до крах. Останал затворен в западната част на страната, тоест в гъсто населените провинции Тартус и Латакия, но без достъп до ресурсите, Башар Асад просто няма да може да изхрани сирийските граждани. \n  \nВече изобщо не става въпрос за овладяване на провинцията от сирийската армия, а само за деблокиране на гарнизона в провинциалната столица Дейр ез-Зор. Провинцията е разделена от река Ефрат, като на левия (източен) бряг действа кюрдско-арабският алианс Демократични сили на Сирия (SDF). \n  \nВойската на Асад може да се надява на териториите по десния бряг, но там настъпват не твърде боеспособни съединения. Затова са привлечени за участие ирански шиитски отряди, иракски опълченци, ливанското движение „Хизбула”, не достатъчно опитни сирийски доброволци \n  \nНякакви шансове за успех в провинция Дейр ез-Зор имат спецподразделенията „Тигри на пустинята”, които с помощта на руските ВКС са прочистили обширни територии в провинциите Рака и Алепо, обаче без необходимата подкрепа по фланговете тяхното настъпление в пустинята е доста бавно. Не се очаква скоро да започнат боеве за града, при това контролираната негова част от терористите е добре укрепена и щурмът ще извънредно труден. \n  \nПо такъв начин сирийското правителство сериозно рискува просто да не успее да овладее ключовия регион. Сериозни опасения у Башар Асад предизвиква и проблемът за иранското влияние. \n  Превод и редакция: БЛИЦ \n \n", "date": "2017.07.21", "title": "Сирия рискува да загуби Дейр ез-Зор: За кого ще остане богата провинция – на САЩ, ИД или Иран?"}
{"url": "https://www.blitz.bg/lyubopitno/britanskiyat-kralski-dvor-pred-falit-printsesa-sharlot-iznosva-obuvki-na-prints-khari-snimki_news530841.html", "text": "На 2 май 2015 година принц Уилям и Кейт Мидълтън станаха родители за втори път, подарявайки на принц Джордж по-малка сестричка, а на Великобритания - четвърта подред наследница на престола. В 18:10 вратите на болницата \"Света Мери\" в Падингтън се отвориха и от тях излязоха Кейт Мидълтън и принц Уилям с новородената си дъщеря.\n \n На 4 май Кенсингтънският дворец обяви името на принцесата - Шарлота Елизабет Диана, а също и титлата ѝ — Нейно кралско височество принцеса Шарлот от Кембридж.  \n \"Раждането на Шарлота бе фантастично събитие. Тя е дар от небесата. Но в същото време ние се нагърбихме с още отговорности. Сега трябва да се гледат едновременно две деца, особено когато Джордж е наоколо. Той е истинска малка маймунка\"  \n \"Това е потресващо - да имаш собствено семейство. Много съм щастлив. Кейт е превъзходна майка. Много се гордея с нея\", признава принц Уилям.   \n Истински празник за почитателите на британското кралско семейство се случи през септември 2016 година, когато херцогът и херцогинята отпътуваха на осемдневна обиколка в Канада, взимайки със себе си и децата.   \n Оттогава топ модните експерти и журналисти следят под лупа малката принцеса.  \n В гардероба ѝ присъстват класическата английска сдържаност в комбинация с лека игривост, която не може да не предизвика умиление.   \n \nНо ето, че бдителните поклонници на кралското семейство се загледаха в последните снимки на принц Уилям, Кейт Мидълтън и децата и забелязаха, че на крачетата на принцеса Шарлот са обути обувчици, в които някога е ходил нейният чичо принц Хари.   В хубавите червени чепичета малчуганът пристигна в Полша, а Хари позира с тях за официален портрет с принцеса Даяна, принц Чарлз и брат си Уилям.  \n   \n Удивително е, че кралското семейство е успяло да запази обувките в толкова идеално състояние. Трябва да се подчертае, че обувките страшно отиват както на Хари, така и на Шарлота.  Превод и редакция: БЛИЦ \n", "date": "2017.07.21", "title": "Британският кралски двор пред фалит? Принцеса Шарлот износва обувки на принц Хари (СНИМКИ)"}
{"url": "https://www.blitz.bg/svyat/shcherkata-na-boris-nemtsov-obzhalva-prisdata-po-deloto-za-ubiystvoto-mu_news530876.html", "text": "Жана Немцова, дъщерята на покойния руски опозиционен политик Борис Немцов, обжалва присъдите на подсъдимите по делото за убийството на нейния баща, съобщи за Интерфакс адвокатът Олга Михайлова, цитирана от Фокус.\n„Ние, като представители на Жана Немцова, подадохме апелационна жалба срещу присъдата на Московския окръжен военен съд, с която искаме отмяна на решението и връщането на делото в Прокуратурата“, поясни Михайлова.  \n„Категорично не сме съгласни с квалификацията на действията на подсъдимите по чл. 105 от Наказателния кодекс на Руската федерация (убийство) и считаме, че техните действия трябва да бъдат квалифицирани по чл. 277 от Наказателния кодекс на Руската федерация (посегателство срещу живота на държавен или обществен деятел), с оглед на това, че Борис Ефимович Немцов бе депутат и съпредседател на „Парнас“, рязясни адвокатът на Жана Немцова.  \n", "date": "2017.07.21", "title": "Щерката на Борис Немцов обжалва присъдата по делото за убийството му"}
{"url": "https://www.blitz.bg/svyat/prirodata-otkachi-dvoyka-plkhove-se-grizhat-za-kotentsa-snimkivideo_news530850.html", "text": "\n \nДвойката съвестни плъхове Емил и Реми обгрижват новородени котенца в котешко кафене в нюйоркския район Бруклин, съобщава агенция ЮПИ. \n \n \n", "date": "2017.07.21", "title": "Природата откачи! Двойка плъхове се грижат за котенца (СНИМКИ/ВИДЕО)"}
{"url": "https://www.blitz.bg/svyat/frenskite-natsionalisti-na-lo-pen-trsyat-novo-nachalo_news530871.html", "text": "Френската крайно дясна партия \"Национален фронт\" организира семинар, който ще бъде посветен на нейната евентуална трансформация след провала на лидера Марин льо Пен на президентските избори през май, който отприщи оживени вътрешни дебати. Ще направим равносметка на изборите. Ще видим какво не сработи и какво даде резултат\", каза Льо Пен по повод на семинара, който ще се състои в централата на партията в парижкото предградие Нантер, цитирана от факти.бг.\n Марин льо Пен не изключи и промяна на името на партията, съоснована през 1972 г. от баща й Жан-Мари. \n На семинара ще се обсъжда въпросът за привличане на повече избиратели от традиционната десница, както и въпросът за излизането от еврозоната - ключово предложение на Национален фронт, отхвърляно обаче от мнозинството от французите. \n \"Мисля, че може по този въпрос да смекчим позицията си\", каза днес генералният секретар на \"Национален фронт\" Никола Бе. \n Заместник-председателят на \"Национален фронт\" Флориан Филипо, който е пламенен привърженик на излизане от еврозоната, пък настоява, че не трябва да се поставя под въпрос политическата линия на партията, критикувана от някои нейни представители. \n Льо Пен изгуби на втория тур на президентските избори във Франция от Еманюел Макрон. На парламентарните избори през юни нейната партия получи едва 8 места в Националното събрание, наброяващо 577 депутати. \n", "date": "2017.07.21", "title": "Френските националисти на Льо Пен търсят ново начало"}
{"url": "https://www.blitz.bg/svyat/yuzhna-koreya-se-gotvi-da-stane-trgovski-khb-za-petrol-i-gaz-v-severna-aziya_news530887.html", "text": "\n Южна Корея готви облекчения за правилата за съхранение на газовите терминали, които да й помогнат да се превърне в най-важния търговски хъб за газ в Северна Азия, пише Ройтерс. Страната е петият по големина вносител на газ в световен мащаб. \n Още през 2014 година Сеул публикува планове за превръщането на две пристанища в северната част на страната в клъстър за петролни и газови кораби. През тази година правителството одобри нов закон, което да позволи търговията на тези терминали, но остават още някои технически аспекти, които да бъдат финализирани. \n Новите регулации ще бъдат одобрени през октомври, коментира източник от енергийното министерство пред Ройтерс. \nЦелта е международните търговци свободно да използват двете пристанища за търговия с петролни и дори химически продукти на терминалите. \n", "date": "2017.07.21", "title": "Южна Корея се готви да стане търговски хъб за петрол и газ в Северна Азия"}
{"url": "https://www.blitz.bg/svyat/teroristite-ot-islyamska-drzhava-se-panikosakha-trsyat-nachin-da-izbyagat-ot_news530886.html", "text": "Докато иракската армия се подготвя за началото на операцията по освобождаването на град Тал Афар от „Ислямска държава“, обсадените терористи от „Ислямска държава“ търсят начин да избягат, предаде AhlulBayt, цитирана от Фокус.\nСпоред полк. Халед Дживари от полицията в провинция Нинева „паникьосаните“ ислямисти се опитват да избягат от Тал Афар с помощта на контрабандисти. Той посочи, че сумата, искана от представителите на престъпния свят за услугата, зависи от чина на членовете на „Ислямска държава“. Според него някои от терористите се платили по 40 хил. долара, за да бъдат евакуирани тайно от града.  \n \n", "date": "2017.07.21", "title": "Терористите от \"Ислямска държава\" се паникьосаха, търсят начин да избягат от ..."}
{"url": "https://www.blitz.bg/svyat/kitay-zabrani-dzhstin-biybr-zaradi_news530892.html", "text": "Джъстин Бийбър едва ли ще зарадва китайските си фенове скоро. Канадската музикална звезда получи забрана за провеждане на концерт в Пекин поради „лошо поведение“. Това сочи изявление на Пекинското общинско бюро по културата в отговор на въпроси от страна на феновете, чудещи се защо концертът на поп звездата е отменен.\n „Неговото недобросъвестно поведение, докато живее в чужбина и по време на изпълненията му в Китай, провокира обществено възмущение. За да регулираме местния развлекателен пазар и да прочистим неговата заобикаляща среда, намираме за неподходящо да каним изпълнители с лошо поведение“, сочи изявлението на китайския регулатор. \n 23-годишният певец в момента е на световно турне, което включва концерти в Япония, Индия, Хонгконг, Филипините, Сингапур и Индонезия. \n На официалният сайт на Джъстин Бийбър не са посочени дати за шоу в Китай. Съществува объркване обаче, тъй като в страната се продават билети за концерт на Бийбър в Пекин на 16 септември и в Шанхай на 23 септември. От сайта, продаващ билетите, са посочили пред CNN, че не са запознати с решението на китайските власти, но са изразили готовност да върнат парите на феновете, ако действително няма концерти на поп звездата. \n Според източник от културния регулатор в Шанхай няма особено голям шанс местните власти да разрешат концерт на Бийбър при обявеното решение от страна на регулаторите в Пекин. \nТова не е първият път, в който Джъстин Бийбър попада в центъра на скандал. Сред тях са обвинения за плюене по фенове, улични незаконни състезания и др. \n Китай има опит в забраната на музиканти, но не поради „лошо поведение“, а заради срещи с тибетския духовен учител Далай Лама. Сред тях са Лейди Гага, Селена Гомез, Бон Джоуви, Маруун 5, Линкин Парк и Бьорк. \n", "date": "2017.07.21", "title": "Китай забрани Джъстин Бийбър, заради..."}
{"url": "https://www.blitz.bg/politika/tsatsarov-e-nepreklonen-iska-imuniteta-na-oshche-edin-deputat_news530813.html", "text": "\n Главният прокурор Сотир Цацаров внесе искане за снемане имунитета на народния представител Живко Мартинов в Народното събрание. Това съобщиха от пресцентъра на прокуратурата.  \nИскането се основава на данни, събрани лично от прокурор от Специализирано звено „Антикорупция“ – СГП и потвърдени от проверка, извършена от ДАНС.  \nПовече информация ще бъде предоставена по-късно по време на брифинг.  \nГлавният прокурор поиска и имунитетите на народните представители от ПП „Воля“ Веселин Марешки, Кръстина Таскова и Пламен Христов. Те са обвинени за изнудване. \n \n", "date": "2017.07.21", "title": "Цацаров е непреклонен! Иска имунитета на още един депутат"}
{"url": "https://www.blitz.bg/layfstayl/vkusotii/ey-takava-mandzha-nikoga-ne-ste-pravili-a-e-neveroyatna-chesnovo-bryukselsko-zele-s-maslo_news530737.html", "text": "\n Продукти: \n500 г брюкселско зеле \n100 г масло \n4-5 скилидки чесън \nлимонов сок \nчерен пипер \nсол \n  Приготвяне: \n  \nИзмийте и почистете добре брюкселското зеле. В тенджера сложете вода, която да кипне и прибавете към нея солта и лимоновия сок. Когато водата заври, бланширайте зелките за няколко минути. В тиган разтопете маслото и запържете в него наситнения чесън. Прибавете зелето и бъркайте, докато се запържи добре. Овкусете със сол и черен пипер и сервирайте като основно ястие или като гарнитура. \nИзточник: Dnes.bg.\n", "date": "2017.07.21", "title": "Ей такава манджа никога не сте правили, а е невероятна: Чесново брюкселско зеле с масло"}
{"url": "https://www.blitz.bg/svyat/uzhasyavashcho-video-invalid-se-davi-napusheni-pishligari-mu-se-podigravat_news530825.html", "text": "Властите в американския щат Флорида заявих, че група тийнейджъри на между 14 и 16 години не са нарушили закона, когато са се снимали с телефон как се смеят, докато са гледали как 32-годишен инвалид се удавя в езеро.  Отвратителните кадри са заснети на 9 юли в Кокоа, докато Джамел Дън е викал за помощ, а тийнейджърите са стоели до водоема и са му се подигравали, пише Florida Today.\nНа видеото се чува как Дън вика за помощ в последните си мигове живот, опитвайки се да се задържи над водата. \nПрокурорите от окръг Бревард предоставиха кадрите на медиите, наричайки инцидента „трагедия”, оневинявайки тийнеджърите за това, че не са предприели нищо, за да помогнат на Дън. \nДжамел Дън \nПри това властите заявиха, че няма „морално оправдание” за поведението на младежите. \nПолицията е научила за инцидента, след като клипът е набрал популярност в интернет. Три дни по-късно тялото на Дън било извадено от езерото. \nВластите също съобщиха, че тийнейджърите са предупредили Дън, който ходи с помощта на бастун, да не влиза във водата.  „Децата в онзи ден са били в парка и са пушили марихуана. Те са видели как той влиза във водата. Той сам е влязъл. Те само са го гледали”, казва Ивон Мартинес, говорител на местната полиция. \n„Младежите са му казали, че няма да влизат във водата заради него, и че той не трябва да влиза сам”, каза още тя.   \nСъщо е известно, че дори когато е станало очевидно, че Дън изпитва трудности във водата, нито едно от момчетата не се е обадило на телефона за спешни случаи 911. Превод и редакция: БЛИЦ \n \n   \n \n \n \n", "date": "2017.07.21", "title": "Ужасяващо ВИДЕО! Инвалид се дави, напушени пишлигари му се подиграват"}
{"url": "https://www.blitz.bg/svyat/britanski-medii-km-evropeytsite-svobodno-shche-idvate-na-ostrova-oshche-dve-godini_news530777.html", "text": "\n Свободното движение на граждани на ЕС до Великобритания ще продължи най-малко 2 години след Брекзит като част от временно споразумение. Това съобщават британски медии, цитирани от Ройтерс.  относно как да се защитят правата на гражданите на ЕС на Острова и реципрочно британските на Стария континент. \nВисокопоставени членове от кабинета на премиера Тереза Мей, включително финансовия министър Филип Хамънд, настояват за преходен период, който да защити икономиката и бизнеса. \nСпоред плановете на Хамънд гражданите на ЕС ще могат да се местят във Великобритания до две години след Брекзит, информира вестник \"Таймс\". \"Гардиън\" пише, позовавайки се на източник от кабинета, че свободното движение може да продължи до 4 г. \n \n", "date": "2017.07.21", "title": "Британски медии към европейците: Свободно ще идвате на Острова още две години"}
{"url": "https://www.blitz.bg/svyat/direktort-na-tsru-rusiya-iska-da-nasoli-sashch-v-siriya_news530710.html", "text": "Директорът на ЦРУ на САЩ Марк Помпео счита, че Русия иска да „насоли” Щатите. Според неговите думи на форум по сигурността в Колорадо, Русия е въвлечена в събитията в Сирия, защото „обича да насоли Америка”, пише\nThe Washington Examiner.\n„Те (руснаците) обичат да намират всякакви места, където могат да ни усложнят живота” – казал Помпео. На въпроса дали Русия е враг на САЩ, той заявил, че „това е сложен въпрос”. \n  \nТой се надявал на развитие на руско-американското сътрудничество в борбата с тероризма. Помпео обаче се усъмнил, че целта на Русия в Сирия е борба с терористите от ИД. Той нарекъл приноса на Русия в борбата с ИД „минимален”. \n  \nПомпео бил абсолютно уверен в намесата на Русия в американските избори през последните три пъти, поне от 2008 г. Опити да се влияе на електоралния процес можело да се открият още през 70-те години на миналия век. \n  Превод и редакция: БЛИЦ \n \n", "date": "2017.07.21", "title": "Директорът на ЦРУ: Русия иска да „насоли” САЩ в Сирия"}
{"url": "https://www.blitz.bg/goreshtite-novini/ostrov-kos-e-v-ruini-sled-strashnoto-zemetresenie-pristanishcheto-raztsepeno-letishcheto-ne-raboti-galeriya-na-uzhasa_news530732.html", "text": "Земетресение с магнитуд 6,7 по скалата на Рихтер беше регистрирано в Егейско море към 1.30 ч. българско време в нощта срещу петък. То е разлюляло Западна Турция и островите на Гърция. Световните агенции съобщават за две жертви. Ранените са повече от 100 в Гърция и най-малко 70 - в Турция.\n Минути след първото земетресение, в района на островите Додеканези - също на гръцка територия, е регистриран друг трус от 5,1 по Рихтер. В 1:54 ч. българско време в западните части на Турция пък земята се разлюляла със сила 4,8. \n Най-сериозно засегнат е остров Кос. Там има срутени сгради. По първоначална информация загиналите намерили смъртта си в бар, след като таванът на помещението паднал и ги затрупал. СНИМКИ от ужаса може да видите в галерията по-горе.  \n Земетресението е нанесло щети и на крепостта на рицарите от Ордена на Свети Йоан, известни като хоспиталиери. Тя е построена на остров Кос през XIV-XVI век за защита от османските завоеватели и изиграва решаваща роля в борбата с тях. \nПродължават спасителните дейности след силното земетресение в Егейско море. Това каза по Радио „Фокус“ преди минути Иван Петрински, гл. редактор на вестник „Български новини“ в Атина. Той допълни, че са изпратени екипи, които да търсят хора, попаднали в капана на отломки от сгради. \n„Изпратени са също два хеликоптера от ВМС на Гърция, които да евакуират пострадалите от болницата в Кос, защото тя няма голям капацитет. Пострадалите се извозват към Атина и други големи болници в региона. Спасителните акции тепърва започват. \nПристанището на Кос е неизползваемо в момента, защото самият кей се е разцепил на две. Летището доскоро работеше, но към момента вече е затворено“, обясни Иван Петрински. Той допълни, че за момента няма изградени лагери за пострадалите.  \n В турския град Бодрум също има щети. Съобщава се за напукани стени, предимно на по-стари сгради. Болницата в града е била евакуирана от съображения за сигурност.  \n Турската брегова охрана пък съобщи, че земетресението е предизвикало „малко цунами“, пише Нова телевизия. \n Засегнати от труса са още гръцките острови Нисирос и Родос.  \n", "date": "2017.07.21", "title": "Остров Кос е в руини след страшното земетресение, пристанището разцепено, летището не работи (ГАЛЕРИЯ НА УЖАСА)"}
{"url": "https://www.blitz.bg/svyat/uchitel-po-muzika-i-uchenik-se-naduvali-kato-dukhovi-instrumenti-v-kilera-na-stayata-za-svirene-po-nyakolko-pti-sedmichno_news530793.html", "text": "Учител от Флорида е обвинен в това, че е правил секс с ученик в училището, в което е работил. 32-годишният Джон Норт е бил диригентът на училищния оркестър в гимназия Минеола. В сряда той бе пуснат под гаранция, след като бе задържан по подозрение в интимна връзка с ученик от школото.\nЖертвата е разказала на полицаите, че е започнал да си разменя съобщения с Норт в края на 2015 година. Не след дълго отношенията им преминали в целувки и прегръдки. \n  \nПрез януари 2016 година Норт завел момчето в килера на стаята по музика, където двамата си правили орален секс по няколко пъти в седмицата.   \nОт полицията разкриха още, че в началото ученик и учител се любили всеки ден, но после срещите им намалели и в крайна сметка връзката им била прекратена през май 2016 година.   \nПолицаите също добавиха, че момчето е описало детайлно индивидуалните характеристики на тялото на Норт.   \nИзправен пред органите на реда, Норт е признал за секс връзката с момчето, но добави, че веднага я е прекратил, след като осъзнал, че прави нещо нередно. \n \n", "date": "2017.07.21", "title": "Учител по музика и ученик се надували като духови инструменти в килера на стаята за свирене по няколко пъти седмично"}
{"url": "https://www.blitz.bg/svyat/krasiva-blgarka-okazala-se-v-epitsentra-na-zemetresenieto-v-turtsiya-uzhasno-e-vsichki-sa-v-panika_news530863.html", "text": "\n Бившата вокалистка на Биг бенд Благоевград Анели Никова е в епицентъра на днешното силно земетресение в Егейско море. Благоевградчанката работи в Мармарис, който се намира съвсем близо до Бодрум, където най-силно се е усетил трусът с магнитуд 6,8 по скалата на Рихтер, съобщава Strumacom. \n Анели призна че това е най-силният земен трус, който е усетила през живота си. Страшно е! Всички туристи са извън хотелите и изпитват страх да се върнат по стаите. Няма материални щети и жертви поне тук в Мармарис. \n В гръцката част на остров Кос, който е на 15 километра от Бодрум, има две жертви и много разрушени сгради\", допълни Анели. Турската брегова охрана съобщи, че земетресението с магнитуд 6, 7 по скалата на Рихтер в Егейско море, е предизвикало „малко цунами“. \nГражданите са предупредени да избягват плажовете в района, каза още Никова от мястото на събитието. \n \n", "date": "2017.07.21", "title": "Красива българка, оказала се в епицентъра на земетресението в Турция: Ужасно е, всички са в паника"}
{"url": "https://www.blitz.bg/svyat/film-na-uzhasite-mzh-zakla-tsyaloto-si-semeystvo-i-posle-tegli-nozha-i-na-sebe-si_news530764.html", "text": "\n Жестока трагедия се е разиграла в град Сасово в Рязански регион. Мъж е заклал съпругата си, а след това и двамата им сина, след което се самоуби, съобщиха властите в Русия. \n \"В нощта на 21 юли мъж, жена и двамата им сина са открити мъртви с множество прободни рани. Мъжът е роден през 1980 г., жената - през 1980 г., а малките им момчета - през 2005 и 2008 година. Установено е, че мъжът е убил своите близки и след това е сложил край на живота си\", се казва в изявление. \n Възбудено е наказателно дело по член \"убийство на две или повече лица, включително и непълнолетно лице.\" \n Разследващите изясняват обстоятелствата за трагедията. \n", "date": "2017.07.21", "title": "Филм на ужасите! Мъж закла цялото си семейство и после тегли ножа и на себе си"}
{"url": "https://www.blitz.bg/svyat/turtsiya-razkri-taynoto-mestopolozhenie-na-amerikanski-voynitsi-v-siriya-a-pentagont-vzroptya_news530776.html", "text": "\n Пентагонът изрази гласно притесненията си към Турция, след като държавната информационна агенция на държавата съюзник на НАТО публикува локациите на 10 военни поста на американците в Северна Сирия.  \nПреди дни Анадолската агенция публикува свое проучване, в което се описва местонахождението на американските военни съоръжения и в някои случаи дори броя на специалните оперативни сили, работещи там.  \nТака, например, агенцията издаде, че един от постовете се намира в град Айн Иса, на 50 км от Ракка и там се помещават 200 американски и 75 френски военни.  \nВ материала си медията подчертава още, че базите - две летища и осем военни форпоста - се използват, за да подкрепят Кюрдската демократическа партия (PYD) и нейното въоръжено крило - кюрдските Отряди за народна защита (YPG).  \nВ тази връзка днес говорителят на Пентагона майор Ейдриън Ракайн-Галоуей заяви, че „разпространението на чувствителна военна информация” излага коалиционните сили на ненужен риск и има потенциала да провали предприетите операции срещу „Ислямска държава”.  \n„Ние представихме тези свои опасения на правителството на Турция”, изтъкна Ракайн-Галоуей. Основавайки се на причини, свързани със сигурността, Пентагонът отказа да потвърди точността на информацията и локациите на военните бази, но обяви, че разследва кои са лицата, стоящи зад статията.  \n \n", "date": "2017.07.21", "title": "Турция разкри тайното местоположение на американски войници в Сирия, а Пентагонът възроптя"}
{"url": "https://www.blitz.bg/svyat/stana-yasno-ot-kakva-natsionalnost-sa-zaginalite-pri-trusa-v-grtsiya-chuzhdentsi_news530787.html", "text": "Двама туристи са загиналите при силното земетресение, което разлюля части на Гърция и Турция, съобщи „Гардиън“, пише Факти бг. Те са загинали при срутването на стена на остров Кос. Мъжете, чието име не се споменава, са от Швеция и Турция. Много други местни и туристи бяха ранени на гръцкия остров, както и в турския курорт Бодрум.\n След земетресението с магнитуд 6.7 по скалата на Рихтер последваха няколко вторични труса. Много сгради бяха срутени, а стотици туристи пренощуваха навън. \n От българското външно министерство разкриха, че към момента няма информация за пострадали българи в Турция и Гърция. Българските дипломатически представителства са в контакт с местните служби.  \n Епицентърът на силното земетресение, което беше регистрирано около 01:30 часа след полунощ местно време, е на 10 километра южно от Бодрум. \n От българското външно министерство разкриха, че към момента няма информация за пострадали българи в Турция и Гърция. Българските дипломатически представителства са в контакт с местните служби. \n", "date": "2017.07.21", "title": "Стана ясно от каква националност са загиналите при труса в Гърция чужденци"}
{"url": "https://www.blitz.bg/svyat/khakeri-razbikha-profila-na-vdovitsata-na-chestr-beningtn-v-twitter-i-se-izgavrikha-ss-smrtta-mu_news530768.html", "text": "Веднага след новината за смъртта на фронтмена на групата Linkin Park Честър Бенингтън вниманието на почитателите на групата и на медиите бе приковано към страниците на неговата съпруга Талинда в социалните мрежи. Малко след това в Туитър се появиха първите постове, които шокираха феновете на Бенингтън. В първия туит се казва, че той не се е самоубил, а е бил мъртъв още преди да се обеси. Също се казва, че вдовицата му има доказателства за това.\n Вторият пост съдържа признанието на Талинда, че тя е изневерявала на мъжа си с неговия приятел и колега от групата Майкъл Шинода. А когато бе публикувано съобщението, че жената никога не е обичала Бенингтън, а е била с него само заради парите, мнозина започнаха да се усещат, че хакери може да са кахнали профила на Талинда.   \n   \n Последният туит, преди да се потвърди факта на хакерската атака, е съдържал съобщението, че Талинда е подстрекавала мъжа си към самоубийство.  \n   \n Впоследствие всичките туиотове са били изтрити, а самият профил бе временно блокиран от администрацията на социалната мрежа. Това не е първият път, в който профилът на Талинда е обект на хакерска атака.    стана ясно, че солистът на американската рок група Linkin Park Честър Бенингтън се е самоубил. Известно е, че той е решил да си сложи край на живота в деня на на рождения ден на негов много добър покоен приятел - фронтменът на Soundgarden Крис Корнел, който също се самоуби.  Превод и редакция: БЛИЦ \n", "date": "2017.07.21", "title": "Хакери разбиха профила на вдовицата на Честър Бенингтън в Twitter и се изгавриха със смъртта му"}
{"url": "https://www.blitz.bg/stsena/sint-na-samoubiliya-se-vokalist-na-linkin-park-napisa-trogatelno-sobshchenie-na-bashcha-si-snimka_news530792.html", "text": "\n Записка на сина на починалия вокалист на групата Linkin Park Честър Бенингтън от юни публикува вдовицата му Талинда, пише Петел. На снимката има послание, залепено върху чаша. \n „Нашият син Тайлър е най-добрият!“, написала тогава Талинда.\n „Татко, наслаждавай се на репетицията или каквото и да правиш днес. Обичай живота, защото той е „Замък от стъкла“ (препратка към известна песен на бандата)”, пише Тайлър в „Туитър”. \n  \n \n Припомняме, че . Известният музикант е намерен обесен в дома си в Палос Вердес в Лос Анджелис. Много известни музиканти, актьори и фенове изразиха съболезнования на семейството на Честър и поднесоха цветя пред дома му. Бенингтън е решил да си сложи край на живота в деня на на рождения ден на негов много добър покоен приятел - фронтменът на Soundgarden Крис Корнел, който също се самоуби.  \n  \n", "date": "2017.07.21", "title": "Синът на самоубилия се вокалист на Linkin Park написа трогателно съобщение на баща си (СНИМКА)"}
{"url": "https://www.blitz.bg/svyat/otkrikha-kharem-s-zheni-ot-evropa-i-kanada-na-idil-v-tunel-v-mosul_news530805.html", "text": "Общо 21 чужденки - съпруги на джихадисти, са били открити в тунел в иракския град Мосул, съобщава британсият вестник \"Times\", цитиран от Нова телевизия.\n \n Сред тях имало пет германки, две канадки, три туркини, три рускини и французойка с четири деца. \n Една от омъжените за терористи била 16-годишната германка Линда Венцел. Тя била омъжена за чеченец, боец от ИДИЛ. \n Венцел е изпратена в Багдад, където разследването по случая ще продължи. Тя потвърдила пред иракския депутат Виан Дакхил, че е пристигнала от Германия и е била омъжена за боец от чеченски произход. Майката на Линда също разпознала дъщеря си. \n Дакхил заявил за „Times”, че иракските власти няма да се съгласят германката да бъде екстрадирана, защото е пристигнала в страната с цел да се присъедини към терористична организация и трябва да бъде наказана по законите на Ирак. \n \n Миналата седмица министър-председателят Хайдел ал Абади официално обяви победата над ИДИЛ в Мосул. Джихадистите контролираха града повече от три години. \n Американският генерал Стивън Таунсенд, командващ операциите срещу джихадистката организация, пък заяви, че прочистването на Мосул от бунтовниците ще отнеме няколко седмици. \n В сряда Ал Абади обяви край на битката за иракския град. \n", "date": "2017.07.21", "title": "Откриха харем с жени от Европа и Канада на ИДИЛ в тунел в Мосул"}
