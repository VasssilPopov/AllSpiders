{"url": "https://www.blitz.bg/politika/eto-ya-tsyalata-rech-na-akhmed-dogan-ot-rozhdeniya-mu-den-za-rolyata-na-dps-za-evroatlantizma-rusiya-i-oshche_news591642.html", "text": "От ДПС разпространиха поздравлението на председателя на ДПС Мустафа Карадайъ към почетния председател на ДПС д-р Ахмед Доган, по повод рожденния му ден и думите, с които д-р Доган се обърна към него и гостите си. Поради изключителния интерес на членове, активисти и съмишленици на ДПС, приятели и анализатори, медии и журналисти, публикуваме поздравлението на председателя на ДПС Мустафа Карадайъ към почетния председател на ДПС д-р Ахмед Доган, по повод рожденния му ден и думите, с които д-р Доган се обърна към него и гостите си, съобщават от пресцентъра на Движението.    Мустафа Карадайъ, председател на ДПС:        Позволете ми от името на всички членове и симпатизанти на ДПС, от името на всички присъстващи и от свое име да Ви пожелая много здраве и много нови успехи, много сили и воля, и много дълги години да ни указвате Пътя и да ни направлявате! Благодарим Ви, че ни правите съпричастни с Вашия празник, искаме да Ви уверим, че за нас той отдавна е общ партиен и национален празник…        Вие поставихте жалоните на българската демокрация веднага след падането на тоталитарната власт и трасирахте Пътя – пътя на Мира, пътя на Свободата, пътя на Демокрацията, пътя на Заедността... и така 28 години вървим по Пътя...     Заложихте на европейския модел. НАТО, Европейски съюз... Този Път води напред, а не назад. Този Път обединява, а не разделя.     Щастливи сме да сме заедно с Вас по Пътя и винаги да имаме далечния хоризонт, дълбочината и многопластовата мисъл, аналитичния ум, мъдростта... С една дума имаме нужда от Вас.     Сега, когато е необходимо да се определят жалоните на политическата промяна (и в световен, и в европейски, и в национален план), отново Вие ни насочвате към нов модел – включване на свободните и активни граждани във формирането и вземането на политически и управленски решения и в тяхната реализация.... Ние искаме повече Европа, но и по-добра, по-стабилна и по-сигурна Европа. А за управляващите… може би още малко да ги оставим да подхранват с малките успехи големите си илюзии.     Вие ни учите да вярваме в себе си, да преследваме мечтите си, Вие ни учите да се учим, да бъдем искрени със себе си и с хората. Вие ни учите да бъдем смели в нашите решения и постъпките си, но и да бъдем отговорни.     Има една мисъл на Мевляна: „Удовлетворението от малкото е неизчерпаемо богатство“.     Такъв е и надписът на този древен съд, който искаме да Ви подарим.     Бъдете ни жив и здрав! За много години!    Д-р Ахмед Доган, почетен председател на ДПС:        Никога не съм обръщал внимание на подаръците и, разбира се, това е мой недостатък. Защото така човек губи част от усета си към пулсиращото битие на живота... Но понеже съм ориентиран в познанието за значението и смисъла на знаците в лицето на семиотиката, тяхното декодиране в комплекси от символни реалности ме улеснява. Оценявам го. Благодаря Ви!     Понеже започнахме от темата за „подаръци“, явно е, че символиката и знаковата структура, които те ни дават, пренасят, подсказват или преосмислят, не е само в полето на любопитството.     Доколкото въпросът се отнася за моя рожден ден, само условно го приемам за мой личен празник. Вие ми го отнехте, по-точно-обсебихте. По-интересното в случая е, че откакто напуснах реалната политика, започнах да получавам странни подаръци на този ден. От най-модерни коли, мини колекции от картини и предмети на изкуството, до стари ръкописи на Библията и Корана. Днес, например, един бизнесмен ми подари „Универсална история на империята на турците“, издадена във Венеция през 1582 година.     Явно така сме устроени, че всеки от нас вижда това, което знае, желае или в което вярва. Затова съчетанието на различни обстоятелства в акта на възприятието има както рационални, така и мистични пластове...     Благодаря Ви г-н Председател, че с вътрешна готовност ми „поднасяте“ темата за Пътя... В тази връзка ми позволете малка духовна волност за неговите духовно-исторически проекции.     Силно съм впечатлен, че последните десетина години ми подарявате различни предмети като пана, инкрустирани мотиви, ритуални и обредни предмети, картини и книги, свързани с историята, философията и практиките на суфизма, по-точно на алевитския суфизъм. Формално географията на генезиса на алевизма („светлинни хора“) е Хоросан („място на слънцето“) преди около десет века, но корените му са дълбоко в шаманизма, зороастризма, будизма, даоизма („ Книга за Пътя“)... Понеже все още сме в рамките на  месец март, например-мартениците, ходенето по жарта, както и връзването на различни парчета плат по дървета, храсти и животни също са ритуални практики на това светоразбиране.     Алевитската светогледна традиция е оцеляла, защото е затворена и езотерична; а е затворена, защото векове наред е била преследвана и принудително асимилирана (сунитизирана). Тъкмо поради нейната изначална еретичност, опозиционност, толерантност, борбата за справедливост и издигането на любовта в принцип на световъзприемането, дори и в религия, алевитският светоглед е обявен за тема-табу. Но както виждате алевизмът е оцелял.     Изключително голяма част от нас по тези земи са потомци на тази езотерична културно-религиозна традиция. И когато волно или неволно си правим „ подаръци“, съдържащи смислови алюзии в това семантично поле, бъдете сигурни, че вместо вас „заговарят“ образи-символи, закодирани душевни състояния, или ситуации-модели от историческата памет, които имат силата на архетипове.     В опростена форма основните ценности на тази битовизирана във времето традиция са Братството, Любовта и Пътят. Всички хора са братя по рождение, защото са чада на Всевишния. Любовта към Всевишния е модел на любовта към ближния. Пътят към Всевишния ( Tanri ) е път към светлината на истината, доброто и красотата вътре в нас. Защото Ти си Той! Ти си Богочовек и мярата на пълната ти Свобода е постигането на пълно сливане с Него. Едва тогава Ти израстваш от „ пътник“ ( yol oğlu ) в „полюс на полюсите“ на Пътя (Enel Hak— Бог е в мен).     Но Пътят за духовното израстване на личността предполага човекът, който поема по него да е Готов за това изключително дръзко предизвикателство. Духовен императив на Пътя към ,,пътника“ е той постоянно да се обновява, развива и усъвърщенства. Ако това не се случва- Пътят прекъсва пространствено-времевия си континиум и те отхвърля от себе си. Всяко поколение ,,светлинни хора“ , които пътуват го измерват с преодолени предизвикателства в намирането на божественото начало в себе си. Но Пътят сам по себе си няма начало и край в нашият Космос. Пътуването е въпрос на избор. Но след всяко преодоляно предизвикателство Пътят те поставя на ново изпитание с перманентно тестване на твоето слово, мисъл и действие. Ако си уловил резонанса на вътъка  в тъканта на времето твоята отговорност се превръща в антена на колективната съдба . В този случай ,,закъснението“  и  ,,изпреварването“ на времето често имат един и същ резултат: Пътят за определено време може да не те приеме, както се случва и с морето, понякога да не ни приема. Защото твоето наглед неуловимо действие може да наруши равновесието на политическият ти микрокосмос, което да има непредвидими последици за социалният макрокосмос на другите. Защото ,, ефектът на пеперудата“ може да породи буря, дори и в другият край на света...     Дълбоките осъзнати истини в историческият опит на човека възкръстват, само когато им идва времето за нов живот, съобразно цикличната динамика на екзистенциалното ни битие. Тогава те мащабно се препроектират във всички значими  дейности, включително и в практиките за правене на различни политики. Идеята за осъзнаването на божественото начало в човека, само на пръв поглед изглежда метафизична с трансцедентални измерения. В превод тя означава  приоритетно изграждане на условия и правила за Субектност  в обществото и историята. Един от най-големите дефицити на нашето време в планетарен мащаб е кризата на практиките за възпроизвеждане на широкоскроени Лидери. Изправени сме пред дълбока криза за Субекти и субектностти в обществото и историята. Това има фатални последици върху технологията  за вземане на адекватни за времето ни значими решения. Тъкмо от това има най-голяма потребност светът, в който живеем днес!     И тъкмо на този социокултурен и политически фон Светът става все по-сложен, бих казал, дори превзет. Светът е твърде динамичен, много неопределен и непредвидим, много опасен и рисков. Ако ми позволите,  бих искал да ви обърна вниманието само върху няколко случващи се събития.     Актуалната евроатлантическа нагласа за отношението към Русия на мен не ми допада. Не споделям и това, което направи Русия по отношение на Крим, но не споделям и начина за упражняване на натиск спрямо Русия. Русия е твърде сериозна геополитическа реалност, за да се упражняват силови подходи към нея за решаване на критични политически проблеми. Препоръчвам Ви тази моя оценка да не се превърне в политическа позиция на ДПС. Защото ще ви обвинят в нелоялност спрямо евроатлантизма...     Другият случай стана актуален само от преди няколко дена. Китай обяви, че сменя системата петрол-долар, долар-петрол, в собствената си парична единица: петрол-йоан, йоан-петрол. Ако не се постигне споразумение вероятно към петрола ще се включат и  други категории стоки в международната търговия, въпреки санкциониращите действия на САЩ спрямо Китайският внос с 3% мито. В интернет вече има индикираща информация, че няколко страни са готови да минат на разплащане с йоани, между които са Венецуела, Саудитска Арабия, вероятно и Иран..., Да не говорим за Русия...     Тази ситуация я възприемам като създаване на условия за принудително коалиране с търговска и финансова мотивация. Но някой може ли да предвиди докъде може да стигне тази тенденция?     Всякакви опити за имперски амбиции, независимо от кой  край на  света се появяват, създават предпоставки за дестабилизация на политическия Логос на Планетата.     ДПС вече се превърна в модел за балансираща партия на Балканите. Съблюдаването и продуцирането на  балансираща политика е въпрос на позитивна визия за света и много тежка отговорност. Дълбокият ни мотив за постигането на тази цел е запазването на Мира и гарантирането на Свободата и Демокрацията.     Ако перифразирам един голям мислител на нашето време за избора на бъдещето: ,,Съдбата или Мечтата“, аз избирам Кармата, защото предполага активното и отговорно включване на личността в процеса проектиране и опредметяване  на динамичното равновесие, като начин за произвеждане на Бъдеще. Кармата и Съдбата не са тъждествени. Съдбата предполага относителна пасивност на личността и предписва предопределеност на Бъдещето.     Позитивното направляване на Кармата е целта на Пътя  за постигането на субектност в обществото и историята.     Пожелавам Ви много радости в живота, Наслаждавайте му се.     Защото животът е дар. Само  тези които се борят за него могат да се наслаждават на вкуса и смисъла на съществуването си.       ", "date": "2018.04.06", "title": "Ето я цялата реч на Ахмед Доган от рождения му ден: За ролята на ДПС, за евроатлантизма, Русия и още..."}
{"url": "https://www.blitz.bg/kriminalni/nakazanie/narushil-li-e-babata-koyto-razstrelya-strashilishcheto-kostov-domashniya-si-arest-otgovort-na-prokuraturata_news591634.html", "text": "Убиецът на наркобоса Иван Попов, по прякор Костов, не е нарушил наложената му мярка за неотклонение „домашен арест“. Това е показала проверката на полицията в Поморие, инициирана след публикация с видеозаписи, направени от скрита камера пред дома на Димитър Димитров-Бабата, съобщиха от прокуратурата. От Апелативния съд разкриха, че осъденият на две инстанции за убийството на Страшилището за шанаджиите не е имал разрешение да напуска пределите на дома си на посочените дати. Помориецът редовно пътувал до столицата за медицински прегледи заради тежкото си здравословно състояние, съобщава „Флагман”.     След изтичането на видеозаписите Димитров е проверяван от ченгетата на всеки 4 часа. След пускането му от ареста Бабата е следен на всеки 5, 7 и 10 дни в различни часове на денонощието, съобщиха от държавното обвинение.     Нарушения обаче не са открити, тъй като нямало как да се твърди със сигурност, че мъжът на кадрите е именно Димитров. Освен това нямало как да се докаже автентичността на записите заради неясния им източник. Действително, те са публикувани в чисто нов акаунт в Youtube, а сигналът е изпратен от наскоро регистриран потребител в gmail, подписал се като Георги Николов.     Бабата пък очаквано отричал да е нарушил мярката. Той твърдял, че стриктно спазвал домашния арест и излизал, само когато съдът му разреши.     В края на 2015 г. Бабата разстреля Костов на пъпа на Поморие. Изненадващо т. г. Димитров получи 4-годишна присъда за убийство при превишаване пределите на неизбежната отбрана, защото наркобосът държал нож. Наказанието бе потвърдено и от Бургаския апелативен съд. То обаче е протестирано от всички страни по делото. Така последната дума ще има ВКС. Прокуратурата иска най-тежкото наказание – убийство с особена жестокост, извършено по мъчителен за жертвата начин.    ", "date": "2018.04.06", "title": "Нарушил ли е Бабата, който разстреля страшилището Костов, домашния си арест - отговорът на прокуратурата"}
{"url": "https://www.blitz.bg/obshtestvo/tsetska-tsacheva-svikva-izvnredno-vsichki-nachalnitsi-na-zatvorite_news591581.html", "text": "Министърът на правосъдието Цецка Цачева свиква национално съвещание с участието на всички началници на затвори в страната и с ръководството на Главна дирекция „Изпълнение на наказанията“, съобщиха от пресцентъра на Министерство на правосъдието.Срещата е насрочена за 10 април 2018 г. от 13.00 часа в Министерството на правосъдието, като на нея ще бъдат обсъдени създалото се напрежение в системата, както и възможни решения на актуални въпроси в спешен порядък. ", "date": "2018.04.06", "title": "Цецка Цачева свиква извънредно всички началници на затворите"}
{"url": "https://www.blitz.bg/svyat/sashch-nakazva-ss-sanktsii-38-znakovi-rusnatsi-sred-tyakh-sa-aleksey-miler-i-oleg-deripaska_news591649.html", "text": "САЩ обявиха нови санкции срещу 38 руски физически и юридически лица, обвинени в участие в „атаките на Русия срещу западните демокрации\", съобщава Би Би Си. „Руското правителство действа в диспропорционална облага на олигарси и управляващи елити\", заяви финансовият министър Стивън Мнучин. Той обвини руското правителство в „злонамерени действия по цял свят, включително с продължаващата окупация на Крим и подстрекаване на насилието в Източна Украйна”.     Освен това Русия снабдява правителството на сирийския президент Башар Асад, \"което бомбардира собствените си цивилни, с оборудване и въоръжение\". Русия също така \"се опитва да подкопава западните демокрации и извършва злонамерена кибердейност\", каза Мнучин.     Седем олигарси, представени като близки на Кремъл и 12 фирми, които те притежават или контролират, са сред санкционираните. Сред тях са собственикът на алуминиевия гигант \"Русал\" Олег Дерипаска, Игор Ротенберг, Виктор Векселберг и Кирил Шамалов, които са важни играчи в енергийния сектор, както и милиардерът и сенатор Сулейман Керимов.     Санкции са наложени и на 17 високопоставени руски правителствени представители, сред които шефът на \"Газпром\" Алексей Милер, и шефът на втората по големина руска банка ВТБ Андрей Костин. В списъка са и вътрешният министър Владимир Колоколцев, командващият Националната гвардия Виктор Золотов и генералният секретар на руския Съвет за сигурност Николай Патрушев.    ", "date": "2018.04.06", "title": "САЩ наказва със санкции 38 знакови руснаци, сред тях са Алексей Милер и Олег Дерипаска"}
{"url": "https://www.blitz.bg/svyat/tsifrata-e-ogromna-s-dannite-na-milioni-evropeytsi-e-zloupotrebeno-ot-feysbuk-i-keymbridzh-analitika_news591633.html", "text": "До 2,7 милиона европейци с профили във Фейсбук са засегнати от злоупотребата с лични данни, съобщи Европейската комисия, цитирана от АФП. Преди ден стана ясно, че повече от 87 млн. потребители на Фейсбук вероятно са засегнати от скандала с изтичането на данни. Повечето са американски граждани и скоро ще бъде възможно да проверят дали данните им са били използвани от Cambridge Analytica.     По-рано беше съобщен по-малък брой засегнати потребители. От компанията Cambridge Analytica обявиха в изявление, че не може да са повече от 30 млн. души.     Британската фирма Cambridge Analytica неправомерно се сдобила с лични данни от профилите на 50 милиона души в социалната мрежа преди изборите за президент в САЩ през 2016 г.     Комисията обяви, че ще разговаря с ръководителите на социалната мрежа в началото на следващата седмица, тъй като Фейсбук призна, че британската компания Cambridge Analytica може да се е сдобила с профилите на 2,7 милиона европейци.     Говорител на ЕК поясни, че вчера вечерта са получили отговор на писмо на еврокомисаря по правосъдие Вера Юрова, което беше изпратено на Фейсбук през миналата седмица. Юрова попита компанията каква роля е заемала в споделянето на лични данни.     В отговора се изяснява на колко хора от ЕС неправомерно са използвани личните им данни от Cambridge Analytica, поясни говорителят.     \"Вече е ясно, че ще са необходими допълнителни разговори с Фейсбук, поясни представителят и добави, че разговорите ще включват правилата на ЕС за защита на данните и въпроси за демократичния процес.    ", "date": "2018.04.06", "title": "Цифрата е огромна! С данните на милиони европейци е злоупотребено от Фейсбук и „Кеймбридж Аналитика”"}
{"url": "https://www.blitz.bg/obshtestvo/stolitsa/signal-do-blits-kola-gori-v-sofiya-mozhe-da-e-umishlen-palezh_news591564.html", "text": "Лек автомобил горя до преди минути в София. Инцидентът е станал в квартал „Дружба“ 2, до блок 310, съобщиха очевидци за БЛИЦ. На мястото на инцидента са пристигнали коли на пожарната и полицията. Автомобилът вече е изгасен от пожарникарите. Полицаите установяват обстоятелствата около инцидента.  Очевидците са на мнение, че може да става дума ѝ за умишлен палеж. На   БЛИЦ очаква новини, снимки и видео от своите читатели в цяла България и по света     ", "date": "2018.04.06", "title": "Сигнал до БЛИЦ: Кола гори в София, може да е умишлен палеж"}
{"url": "https://www.blitz.bg/intsidenti/v-tazi-preobrnata-kray-yazovir-agov-dol-kola-e-imalo-2-momicheta-noshches-kakvo-se-e-sluchilo-snimki_news591595.html", "text": "Тежка катастрофа е станала тази нощ край Враца, видя първо репортер на агенция BulNews.bg. При инцидента като по чудо оцеля сервитьорка в едно от хитовите заведения в областния град. По непотвърдена информация снощи около 23 часа момичето, заедно със своя приятелка, пътували с лек автомобил „Опел“ с врачанска регистрация от село Власатица към Враца, когато по неясни причини колата се обърнала по таван край пътя. Катастрофата е станала в района на язовир „Агов дол“, недалеч от пътя за Криводол. Веднага след инцидента двете момичета се обадили на приятели, които ги прибрали във Враца. По-късно младежи направили опит да изтеглят колата, без да търсят помощ от полицията, но не успели да я открият сред трънаците.  Днес случайно минаващ шофьор забелязал обърнатия автомобил, огледал за ранени и подал сигнал на тел.112. Малко преди обед пътна помощ извади смачканата кола и я транспортира към сервиз.    ", "date": "2018.04.06", "title": "В тази преобърната край язовир \"Агов дол\" кола е имало 2 момичета нощес, какво се е случило?! (СНИМКИ)"}
{"url": "https://www.blitz.bg/blits-tv/izmerikha-istinskata-moshchnost-na-bmw-m5-video_news591589.html", "text": "Отдавна не е тайна, че германските производители имат навика да занижават паспортните данни за мощността на автомобилите си. Водени от любопитство дали това важи и за новото BMW M5, специалистите на базираното в Илинойс тунинг ателие IND тестват немския суперседан на динамометричен стенд, за да установят реалната му мощност, пише Факти бг.По каталог 4.4-литровият битурбодвигател на новата M-петица развива 600 к.с. при 5 600-6 700 об/мин и 750 Нм в диапазона от 1 800 до 5 600 об/мин. Осемстепенната автоматична трансмисия предава мощността към четирите колела, ускорявайки автомобила от 0 до 100 км/ч за 3.4 секунди.  Тестът потвърждава подозренията на IND. Динамометричният стенд отчита 625 коня на колелата и 825 Нм. Резултатът е постигнат на пета предавка в режим Sport Plus. На шеста скорост са замерени 593 к.с. и 784 Нм. Любопитна подробност е, че в режим Efficiency mode мощността спада с едва 15 к.с.", "date": "2018.04.06", "title": "Измериха истинската мощност на BMW M5 (ВИДЕО)"}
{"url": "https://www.blitz.bg/layfstayl/svetski/liz-khrli-razgoli-pazva-do-ppa-i-sblaznyava-vrstnik-na-sina-si-snimki-18_news591580.html", "text": "Британският модел и актриса Елизабет Хърли пусна снимка в Instagram по случай 16-тия рожден ден на сина си Деймиън. На снимката звездата е с доста разголена рокля, която по никакъв начин не отива на майчинския й образ. ", "date": "2018.04.06", "title": "Лиз Хърли разголи пазва до пъпа и съблазнява връстник на сина си (СНИМКИ 18+)"}
{"url": "https://www.blitz.bg/layfstayl/svetski/dinko-legnal-pod-nozha-zaradi-uspekhi-s-nezhniya-pol_news591598.html", "text": "Ямболският бизнесмен Динкo Bълeв ce oкaзa пo-cyeтeн oт мнoгo жeни. Toй ce пoдлoжи нa paзкpacитeлнa oпepaция, кoятo тpябвa дa мy пoзвoли дa имa пo-гoлям ycпex c нeжния пoл. Лoвeцът нa бeжaнци cи e oпepиpaл нoca, cъoбщaвa НоtАrеnа.nеt. Peшeниeтo мy e билo дoбpe oбмиcлeнo, тъй кaтo oт гoдини нe cи xapecвaл oбoнятeлния opгaн. Явнo Динкo e изчaкaл дa гpaбнe xoнopapa oт \"Биг Бpaдъp\", зa дa гo дaдe зa oпepaциятa. Koлкoтo и дa твъpди, чe e дoбpe финaнcoвo, нe e тaйнa, чe ямбoлиятa имa мнoгo зaдължeния към бaнки и пpиятeли.  Bъpвя и cияя. Дoбpe ми e. Haпpaвиx гo, зaщoтo мoгa дa cи гo пoзвoля, a oпepaциятa e дocтa cкъпa, xвaли ce Bълeв. B cъщoтo вpeмe cкaндaлът cъc cвинcкитe oпaши пpoдължaвa. Hacкopo бизнecмeнът e бил пpивикaн oт пoлициятa oтнoвo, нo paзвитиe пo cлyчaя нямa.    ", "date": "2018.04.06", "title": "Динкo легнал под ножа заради успехи с нежния пол"}
{"url": "https://www.blitz.bg/layfstayl/klyukarkata-lili-zagoli-porasnalo-koremche-i-razkri-koga-shche-nay-shchastlivata-data-v-zhivota-y-snimka_news591597.html", "text": "Лили Ангелова, позната още като Клюкарката Лили, сподели в Инстаграм снимка на бременното си коремче. \"В кадър от много личната за мен бременна фотосесия, вплетохме и една дата. За американците тя е празник на независимостта им, за мен обаче тя е по-специална - денят на термина ми, празник за зависимостта от едно безценно същество, което се превръща в моето всичко\", написа бившата светска водеща. Феновете й пожелаха безпроблемни седмици до големия ден - 4 юли, и допълниха, че бременните жени наистина са най-красивите, съдейки по Лили, предават от . ", "date": "2018.04.06", "title": "Клюкарката Лили заголи пораснало коремче и разкри кога ще най-щастливата дата в живота й (СНИМКА)"}
{"url": "https://www.blitz.bg/layfstayl/ptuvane/na-kapitan-andreevo-e-ad-s-nad-1000-blokirani-koli-kilometrichni-tapi-na-trayanovi-vrata-i-yablanitsa-i-km-grtsiya-e-strashno-video_news591584.html", "text": "Границата с Турция е блокирана. Над 1000 автомобила от часове стоят на ГКПП \"Капитан Андреево\" и никой не дава обяснение. Опашката на тирове е над 10 км. Огромно струпване на автомобили тръгнали на път се образувало на 39-и километър от магистрала \"Тракия\". Над 10-километрово задръстване е край Ихтиман преди тунела \"Траянови врата\". От МВР призоваха шофьорите да карат внимателно заради натоварения трафик на празниците.    Двете ленти са задръстени с коли,които се движат с 20 км/ч. Причината за задръстването е катастрофа на 48 км в посока Пловдив. Километрично задръстване се e образувало в края на АМ \"Хемус\" край Ябланица. Задръстването е предизвикано от струпването на много автомобили и намаляването на броя на лентите от три в една, в посока Варна  Засилен трафик се очаква по главен път Е-79 в посока от Благоевград към Гърция през ГКПП \"Кулата\", както и по направлението към курортите Банско и Добринище. През целия ден ще има засилено полицейско присъствие.   Повече автомобили на Пътна полиция ще дежурят днес от 10 до 18 часа в района на Кресненското дефиле, където често стават тежки катастрофи с ранени и загинали. Ще се следи освен за спазване на ограниченията по пътя и за агресивни водачи, както и за управление след употреба на алкохол и наркотични вещества.  Повече служители ще работят през празничните дни и на ГКПП \"Кулата\", от където преминава основният трафик от туристи за Гърция. Очаква се Великденските празници над 25 000 наши сънародници да посрещнат в съседната държава. На пункта има засилени мерки във връзка с избягалите затворници от Софийския централен затвор, но това няма да се отрази на останалата част от потока туристи, увериха от Гранична полиция.  \"Броят на служителите от страна на Гранична полиция надвишава броя на работните станции на ГКПП \"Промахон\", които са 9, така че максимално бързо обработваме и проверяваме пътниците. Ще се проверяват автомобилите в зависимост от оценката на риска, някои ще се проверяват по-задълбочено, но няма да се отрази на пътуващи европейски граждани, които наистина няма нужда да бъдат проверявани по-задълбочено\", каза Атанас Георгиев, началник на граничен пункт \"Кулата\".  От Гранична полиция напомнят родител, който пътува сам с детето си, трябва да носи декларация за разрешението от страна на другия родител детето да пътува зад граница. За да става обработването на документите по-бързо е препоръчително родителите да имат и ксерокопия на декларациите.  ", "date": "2018.04.06", "title": "На \"Капитан Андреево\" е ад с над 1000 блокирани коли, километрични тапи на \"Траянови врата\" и Ябланица, и към Гърция е страшно (ВИДЕО)"}
{"url": "https://www.blitz.bg/layfstayl/ptuvane/praznichno-ptuvane-posetete-tezi-9-chudni-mesta-v-blgariya-i-nyama-da-sbrkate-snimki_news591606.html", "text": "Великден е прекрасен християнски празник, обичан от всички, защото е повод за събиране на цялото семейство. Голяма част от българите свързват празника с пищни трапези, но какво по-хубаво време от това да прекарате повече приказни моменти с любимите си хора някъде из чудните места на България. Ако ви липсват идеи, вижте няколко вдъхновяващи места за разходка и почивка през празничните дни, пише Дарик.Ковачевица  Село Ковачевица е разположено в поречието на река Канина (Кървава река), заобиколено от високите дъбрашки ридове в югозападния дял на Родопите. Селото представлява идеално място за културен туризъм и спокоен отдих сред традиционните родопски къщи. Лещен  Село Лещен се намира на около 5-6 километра от Огняново. То е разположено върху южния склон на Западните Родопи. Голяма част от старите къщи в селото са реставрирани, като е запазен автентичният им архитектурен стил. Освен да се разходите по малките уличкит, там може да видите църквата Света Параскева изградена през 1833 година. Троянският манастир  Троянският манастир „Успение Богородично“ се намира до село Орешак, на 10 км от град Троян. Той е разположен живописно на брега на река Черни Осъм и е трети по големина в България. Белоградчишките скали  Белоградчишките скали с право могат да се нарекат 8-то чудо на света. Изумителните скални образувания се разпростират на 30 км около град Белоградчик. Скалите са се образували преди около 230 млн. години, като всеки камък носи своята легенда. Пещерата Снежанка  Снежанка е една от най-красивите пещери в България. Наричана е още „Перлата на Родопите” и е включена в списъка на 100-те национални туристически обекта. Намира се на 5 км oт град Пещера в посока към град Батак. Пещерата е образувана от Новомахленската река. Намерените в нея артефакти сочат, че около 600 г. пр. н. е. е била обитавана от древните траки. По-късно е забравена, за да бъде открита отново през 1961 година от туристи. Крушунските водопади  Крушунските водопади, несъмнено, са едно от най-красивите и интересни места за посещение и туризъм в България. При това, до тях се стига доста мързеливо – с кола. В допълнение, човек може да ги обходи по сравнително кратка екопътека, без много усилия. Всичко това ги прави и една от най-посещаваните природни забележителности у нас в последните години. Чудните мостове  Чудните мостове са невероятен скален феномен в Западните Родопи. Разположени са в карстовата долина на река Еркюприя, в подножието на връх Голям Персенк, само на 5 км северозападно от село Забърдо. Тези чудеса на природата са се образували от срутването на пещера преди хиляди години. Очите на Бога – пещера Проходна  Проходна е една от най-известните и леснодостъпни пещери в България. Намира се на 2 км от с. Карлуково и на 112 км от София.  Пещерата представлява естествен скален мост с дължина 262 м. Има 2 входа – голям и малък. Проходна е естествено осветена от огромните входове и от естествените отвори в тавана - “окна”. Именно “окната” правят пещерата уникална. Разположени едно до друго, с еднаква бадемовидна форма, окната удивително приличат на огромни очи, които сякаш се взират в посетителите. Неслучайно местното население ги нарича “Очите на Бога”. Гледани под определен ъгъл, дори наподобяват лице, свело поглед надолу, а при влажно време от тях сякаш се стичат “сълзи”. Патриаршеският манастир „Света Троица“  Патриаршеският манастир „Св. Троица“, е разположен в красива местност, в подножието на Арбанашкото плато, на около 6 км. от Велико Търново и на 1,5 км от с. Самоводене. Според някои данни манастирът „Св. Троица“ е основан през 1070 г. Друга теория приема за по-вероятно основаването му от Патриарх Евтимий с помощта на цар Иван Шишман, откъдето идва и името „Патриаршески“ или „Шишманов“ манастир. ", "date": "2018.04.06", "title": "Празнично пътуване: Посетете тези 9 чудни места в България и няма да сбъркате (СНИМКИ)"}
{"url": "https://www.blitz.bg/obshtestvo/stolitsa/montirakha-spirkite-za-noshchniya-gradski-transport-v-sofiya_news591617.html", "text": "Нощният градски транспорт ще тръгне от Великден - 7 април, а вече могат да се видят и спирките, където пътниците ще се качват и слизат „по малките часове”, предаде БГНЕС. Нощният транспорт е нова услуга в София. Линиите са четири, а цената на картата ще е 2 лв. Във всеки автобус ще има контрольор, който ще продава картата и ще следи да няма нередовни пътници. Тя важи за четирите линии и с една карта човек може да се прикачва на друга линия през цялата нощ. Редовните карти за градската мрежа не могат да се ползват за нощен транспорт. На картата за нощен транспорт ще бъде изписвана и датата.     Четири автобусни линии, с пресечна точка в центъра на София - на площад „Княз Александър I“, ще прекосяват по диагонали столицата, за да достигнат до големите крайни квартали. На площада, където се пресичат четирите линии, всеки пристигнал автобус ще изчаква 5 минути, за да може пътниците да извършат трансфер. Нощните автобуси осигуряват превоз на пътниците от 00.00 часа през нощта до 04.00 ч. сутринта. Линиите са номерирани като N1, N2, N3 и N4. Автобусите ще се движат през интервал от 40 минути и ще спират на обозначените спирки, когато има чакащи пътници, или желаещи за слизане.     Нощните линии ще се обслужват от 14 климатизирани автобуса. От съображения за сигурност водачът ще бъде отделен от салона за пътници, ще има и паник бутон за връзка с полицията в случай на необходимост. За сигурност на пътниците има и видеонаблюдение.     Засега Столична община планира нощните автобуси да се движат до края на годината. През това време обещава да се води стриктно наблюдение и ще се правят анализи за използването им.    ", "date": "2018.04.06", "title": "Монтираха спирките за нощния градски транспорт в София"}
{"url": "https://www.blitz.bg/kriminalni/prestplenie/nyama-i-sleda-ot-retsidivistite-kolev-i-pelov-no-dori-i-zad-granitsa-te-nyama-da-sa-v-bezopasnost_news591538.html", "text": "Все още няма и следа от избягалите от Централния софийски затвор двама престъпници. Владимир Пелов и Радослав Колев са обявени за международно издирване, съобщава Нова телевизия. От СДВР обясниха, че дори и да са в чужбина, каквато хипотетична възможност има, те няма да са в безопасност.  Под засилена охрана са границите, входовете и изходите на магистралите и всички основни пътища у нас. Пътните патрули са инструктирани да следят за съмнителни автомобили.  Синът на единия от бегълците беше задържан в сряда, но впоследствие освободен. ", "date": "2018.04.06", "title": "Няма и следа от рецидивистите Колев и Пелов, но дори и зад граница те няма да са в безопасност"}
{"url": "https://www.blitz.bg/obshtestvo/nov-tezhk-intsident-v-tsentralniya-sofiyski-zatvor-ss-zatvornik-i-nadziratel_news591545.html", "text": "Надзирател е бил нападнат в Централния софийски затвор вчера в късните часове на деня. Това съобщи за bTV Цветан Михайлов – член на управителния съвет на Синдиката на служителите в затворите в България (ССЗБ).Вчера след 22 ч. като синдикална организация бяхме уведомени за инцидента, посочи той.  Нападението е извършено по време на конвоиране на лишен от свобода от болницата на затвора към корпуса на затвора. Нямаме информация за състоянието на колегата и последствията от инцидента, каза Михайлов.  Според него, заради поетите ангажименти към международни организации затворниците имат повече права от надзирателите си.  „Ако министър Цецка Цачева е гневна от случващото се, това означава, че по време на нашите срещи не е слушала внимателно какво й казваме, не е чула и посланията от нашите протести. От интервюто, което даде вчера за „Тази сутрин“, останах с усещането, че не е набелязала мерки, които да гарантират ограничаването до разумен минимум на риска от повтарянето на подобни инциденти“,  коментира Михайлов.  Настояваме за увеличаване на щатните бройки, подобряване на условията на труд, осигуряване на необходимото техническо обезпечаване, за да можем да гарантираме обществения ред и сигурността на служителите, добави той.  Служители на Софийския затвор твърдят, че е имало реакция от тяхна страна при бягството на Владимир Пелов и Радослав Колев и нещата съвсем не са такива, каквито се представят, подчерта Михайлов. Той намекна, че негови колеги са стреляли по двамата затворници.", "date": "2018.04.06", "title": "Нов тежък инцидент в Централния софийски затвор със затворник и надзирател"}
{"url": "https://www.blitz.bg/svyat/novo-klane-prez-izminalata-noshch-v-london_news591601.html", "text": "Шестима тийнейджъри бяха намушкани в британската столица Лондон само за една нощ, съобщи „Скай нюз“, позовавайки се на местните власти. Това е поредната нощ на насилие в града. 13-годишно момче е сред лицата, настанени в болница.В полицията са били подадени сигнали от четири различни места в града за кървави инциденти.  Нападенията с нож в Лондон достигнаха най-високите си нива от 2010 година насам. Няколко тийнейджъри са хоспитализирани, а силите на реда са арестували мъж с обвинения за убийство. Отделните случаи не са свързани, но въпреки това силите на реда са притеснени от повишения брой нападения. Засилено е полицейското присъствие в британската столица.", "date": "2018.04.06", "title": "Ново клане през изминалата нощ в Лондон!"}
{"url": "https://www.blitz.bg/layfstayl/mzht-na-kameliya-se-nagrabi-s-kultov-frizor-pusnakha-si-ezitsi-i-se-obyasnikha-v-lyubov-skandalna-snimka_news591570.html", "text": "Обявилият се за „фризьор на звездите“ Ивайло Колев, се похвали с клип, на който се целува с половинката на фолк певицата Камелия – Цветин. Тримата са в компанията на още една двойка и пируват в Гърция. Клипчето снима самия Ивайло.Всички на масата са видимо пияни, особено мъжът до Камелия. Завалян говор, мазни усмивки, плоски шеги се леят край отрупаната софра, пише Хот Арена. В един миг майсторът на ножицата с пеперудена душа, започва да обяснява колко обича Цветин.  Той пък отвръща на спонтанните трепети на Колев с целувка в устата.   Камелия, също порядъчно почерпена, започва да свири с пръсти като каруцарка, а Цветин избухва, развълнуван от лумналата внезапно мъжка страст: „Ауууу, педалскаааааа историяяяяяяя“.     ", "date": "2018.04.06", "title": "Мъжът на Камелия се награби с култов фризьор, пуснаха си езици и се обясниха в любов (СКАНДАЛНА СНИМКА)"}
{"url": "https://www.blitz.bg/layfstayl/skorost/alfa-romeo-izpravya-khibrid-sreshchu-bmw-m4_news591552.html", "text": "Alfa Romeo разработва двуврата версия на Giulia, съобщава британското сп. Autocar. Купето ще се оборудва както с бензинови и дизелови двигатели, така и с хибридна силова установка на базата на 2.9-литровия V6 от Quadrifoglio със система за рекуперация на спирачната енергия от Ferrari LaFerrari, пише Факти бг.Двувратата Giulia ще стане най-мощният модел в сегмента. Хибридната версия ще развива 650 к.с. - значително повече от BMW M4 (431 к.с.), Audi RS5 (450 к.с.) и Mercedes-AMG C63 S Coupe (510 коня). Седанът, на чиято база ще бъде изградено купето, се оборудва с 6-степенна ръчна предавателна кутия или 8-степенен автоматик.  Премиерата на двувратата Giulia ще се състои до края на годината, а продажбите започват през 2019-а. Динамични характеристики не се споменават, но купето би трябвало да е доста по-бързо от седана Quadrifoglio, който ускорява от 0 до 100 за 3.9 сек., вдига максимална скорост 307 км/ч и през 2016 г. завъртя обиколка на \"Нюрбургринг\" за 7 мин. и 32 секунди.", "date": "2018.04.06", "title": "Alfa Romeo изправя хибрид срещу BMW M4"}
{"url": "https://www.blitz.bg/blits-tv/nora-nedkova-virna-seksi-dupe-mezhdu-krisko-i-slavi-snimkivideo-18_news591575.html", "text": "Мис Плеймейт Нора Недкова вирна дупе в новото видео на Слави Трифонов и Криско \"Гледай как се прави\". Недкова, която омая рапъра и тв водещия, била поканена в новият им проект. Въпросът е от кого ли? В мидийното пространство , през последните месеци името и беши спрягано и с двамата. Култовото парче се завъртя за пръв път снощи, но вече има хиляди почитатели. Видеото е пълно с изкусителни кадри на родни красавици, които далеч не са непознати на аудиторията.   Главните героини във видеото са Нора, бившата жена на футболиста Дани Кики - Антония и Ана-Мария, която е настояща половинка на Христо Сираков  Плеймейтката показва стегнато барабанче   Дупето на Нора не е единственото, което лъсна в новата, вече хитова, песен на рапъра и Дългия. До него се наредиха това на Галина Димитрова и Мари Вачева  Преди време Венета Райкова разкри, че е виждала Нора Недкова с един от двамата въпросни мъже в елитен ресторант в столичния квартал \"Изток\". Тя нито отрече, нито потвърди за подобна среща, с което озадачи още повече.   До скоро Недкова твърдеше, че е щастлива и няма мъж до себе си, но дали още е така?  Сексапилната блондинка в момента се подготвя за почивка на Френската Ривиера, но не е известно с кого мисли да почива там.      ", "date": "2018.04.06", "title": "Нора Недкова вирна секси дупе между Криско и Слави (СНИМКИ/ВИДЕО 18+)"}
{"url": "https://www.blitz.bg/layfstayl/malkoto-kote-na-bozhinov-shche-stava-mayka-poznayte-koy-e-shchastliviyat-tatko_news591567.html", "text": "Прословутото Малко коте на футболиста Валери Божинов – Ива Стаменова, е бременна, разкриват източници за „Галерия“. Силиконката, която стана известна покрай скандалния си чат с ритнитопковеца, вече дебютирала с наедрялото си коремче в елитно столично заведение.Полът и името на бебето все още не са известни, а според запознати таткото е популярен магнат в българската кулинария и ресторантьорство. Едно е сигурно, кълнат се нейни близки – Валери Божинов няма нищо общо с бременните форми на Ивето.  Силиконката вече неколкократно е забелязвана от столични клюкари да пазарува бебешки дрешки по моловете заедно с най-добрата си приятелка. Последно Стаменова бе свързвана с волейболния ни национал Чоно Пенчев и не се е чувало да се навърта около ресторантьор. Припомняме, че Ива си спечели прякора Малко коте благодарение на Валери Божинов. В медиите бе публикуван скандален чат, в който футболистът увещава студентката по „Арабистика“ да си легне с него  директно подхваща Божинката. „Всичко ще ти правя, само да има желание“, отговаря Малкото коте.", "date": "2018.04.06", "title": "Малкото коте на Божинов ще става майка! Познайте кой е щастливият татко"}
{"url": "https://www.blitz.bg/obshtestvo/nova-tragediya-spoletya-nana-pri-porednata-bitka-s-raka_news591562.html", "text": "Борбата с рака сега е много по-тежка, защото когато болестта се връща, откриват на сестра й тумор в мозъка. Това разкри Нана Гладуиш, която гостува в предаването „На кафе“ по Нова телевизия на връх рождения си ден. „Не можеш да мислиш за проклятие, да робуваш на суеверия, да се кръсти постоянно човек. Трябва да се каже, че това е моя живот, това ми се случва. Трябва да е по-реалистично“, каза още водещата на \"Съдебен спор\".  „Наскоро ми казаха, че има нещо сбъркано в мен. Според астралната ми прогноза някак си имам това увреждане да смятам, че сред страдания постигам нещо, израствам“, добави тя за поредната си битка с рака.  Нана призна, че първата химиотерапия е била още по-тежка от преди. „Мислих си, че този филм съм го играла, но не бе така. Оказа се, че съм с наследствен рак, като на Анджелина Джоли“, разкри тя.  Нана вече е преминала химиотерапия, лъчетерапия, а сега е и на хормонална терапия. Водещата е преминала и операция. При това лъчетерапията е продължила „всеки божи ден“ цели шест седмици. „Туморите са се свили, но са на много коварно място. Сега втория път се оказа, че те са в опашката на гърдата“, разкри Нана.  Водещата на „Съдебен спор“ горещо призова жените да се подлагат редовно на задълбочени прегледи, за да не им се случват подобни нещастия.  В студиото Нана, въпреки приповдигнатото си настроение, не сдържа сълзите си и разказа за момент, в който е гледала снимки, на които е била дебела, но е имала хубава къдрава коса. „Как може да съм била такъв урод. Искам си тъпата коса“, проплака Нана.  Нана също сподели колко е тежко на сина ѝ да знае, че майка му се бори с коварната болест. По думите ѝ, ракът ограбва неговото детство. Веднъж той дори ѝ споделил, че „мрази този рак“. Тя добави, че детето ѝ вече е голямо, за разлика от първия път, и добре осъзнава какво се случва с майка му, но не веднъж е плакал неутешимо за нея.  Негови съученици се опитвали да го убедят, че майка му ще умре, защото е болна и че трябва да се подготви за най-лошото. Той често е криел емоциите си, докато един ден не е избухнал в сълзи и разказал за всичко, което се случва далеч от родителските погледи.  \"Една нощ говорихме доста дълго за всичко. Обясних му много неща и той ги разбра. Аз не знаех, че той осъзнава какво се случва\", допълни Нана.     ", "date": "2018.04.06", "title": "Нова трагедия сполетя Нана при поредната ѝ битка с рака"}
{"url": "https://www.blitz.bg/obshtestvo/zhiteli-v-stolichniya-kvlyulin-osmnakha-s-interesna-gledka-takova-parkirane-ne-ste-vizhdali-snimki_news591600.html", "text": "Столичният квартал \"Люлин\" 9 осъмна с интересна гледка. Шокирана очевидка е заснела нелепото паркиране на свой съсед, или някой гост.Стела Димитрова сподели кадъра в групата във Фейсбук \"Забелязано в София\" и допълни към нея: \"Когато наистина искаш от вкъщи да се качиш директно в колата.  ???? В Люлин 9.\"  Коментарите под снимката заваляха секунди след публикуването й. Някои определиха деня като \"добър за хвърляне на яйца\". И не спират до тук:   \"Когато си див селянин, докопал се до живеене в софийска панелка...\"  \"Случайно ще падне един буркан или саксия... отгоре пък пак да спре там....\"", "date": "2018.04.06", "title": "Жители в столичния кв.\"Люлин\" осъмнаха с интересна гледка, такова паркиране НЕ сте виждали! (СНИМКИ)"}
{"url": "https://www.blitz.bg/obshtestvo/kzp-posochi-ot-kde-idvat-opasnite-stoki-po-internet-i-koi-sa-te_news591568.html", "text": "Няма сериозни проблеми със стоки българско производство. Отделни са случаите на констатирано несъответствие с европейските стандарти за безопасност, като са предприети навременни действия за изземването им от пазара и тяхната преработка. Това съобщи председателят на Комисията за защита на потребителите (КЗП) Димитър Маргаритов, съобщиха от пресцентъра на КЗП. Той добави, че в общия каталог на забраняваните от контролния орган опасни стоки преобладават продукти от трети страни и делът на българските не е голям. „Обикновено става въпрос за детски дрехи с по-дълги връзки, шнурове за завързване около кръста или с дребни елементи по тях. Те биха могли да бъдат преработени и приведени в съответствие със стандартите. Поради факта и че те не са в големи количества, по-честият случай е този”, посочи Маргаритов.  Той добави, че конкретен пример за унищожаване на български стоки няма. „Но има редица случаи, в които е невъзможно и по чисто обективни причини стоката да бъде приведена в съответствие със стандарта и тогава единственото, което остава след забраната и изземването на разпространените на пазара количества, е унищожаване. То се извършва от търговеца, а ако той не го направи – контролният орган пристъпва към тези действия”, каза още председателят на КЗП.  Маргаритов обясни, че преди пускането на пазара, всяка стока трябва да бъде изпитана в лаборатория за съответствие със стандартите за безопасност. „При нашите проверки изискваме от производителите и дистрибуторите документи, които удостоверят съответните изпитвания. Ако не бъдат предоставени, стоката се спира временно от продажба, за да бъде изпитана. Когато се окаже, че има рискове, свързани със здравето и живота на хората, разходите се поемат от търговеца, а ние издаваме заповед за нейната забрана и унищожаване”, посочи той.  В България има различни изпитвателни лаборатории, а когато липсва такава за определен вид стока, изпитванията се извършват извън страната. Ако опасна стока стигне до потребителя, той има право да я върне на търговеца и да получи обратно парите си за нея, включително да получи съдействие за това от контролния орган. Освен това, чрез съда може да претендира за обезщетение за причинени от употребата и вреди. Държавите членки на ЕС, Исландия и Норвегия обменят помежду си бърза информация за установени на територията на дадена страна опасна стока чрез системата RAPEX, като контролните органи незабавно предприемат действия за откриването и изтеглянето и от пазара.  Това става чрез т. нар. досиета, които съдържат определени реквизити и описателни характеристики, чрез които дадена опасна стока може да бъде идентифицирана. За потребителите се поддържа публичен регистър на забранените опасни стоки в ЕС. „Там има информация, която описва и визуализира стоката. Най-вече родителите могат да се ориентират кои са групите детски стоки, за които повече трябва да се внимава”, посочи Маргаритов и коментира, че регистърът е полезен, той като по дефиниция, съдържащите се в него стоки са забранени за продажба, но би могло да се допусне хипотеза, в която търговци да се опитат отново да ги пласират.  По данни от годишния доклад на системата RAPEX около 53% от откритите на европейския пазар опасни стоки са от Китай. Техният дял намалява в сравнение с предходни периоди, когато е надхвърлял 65%. Около 25 - 26% са с произход ЕС. Според Маргаритов това се обяснява с обстоятелството, че в повечето европейски държави се произвеждат автомобили и резервни части за тях, а те заемат около 20% от всички през миналата година опасни стоки в Съюза.  ", "date": "2018.04.06", "title": "КЗП посочи от къде идват опасните стоки по интернет и кои са те"}
{"url": "https://www.blitz.bg/layfstayl/borisa-tyutyundzhieva-lsna-na-snimka-s-krivi-i-edri-badzhatsi-mrezhata-se-kodoshi-s-gledkata_news591585.html", "text": "Моделката Бориса Тютюнджиева отнася куп подигравки заради фигурата си в интернет. Бившата изгора на Андрей Арнаудов бе жертва на грозни коментари, след като си пусна снимки по бански, на които се виждат не особено фините й крака. „Баджаци като козунаци за Великден”, написа хаплив коментар последовател на Тютюнджиева в Инстаграм, цитиран от Хот Арена. В момента Бориса е на почивка в Доминикана, откъдето не спира да публикува предизвикателни фотоси от плажа.   „Освен дебели, краката й са и криви. Каква манекенка е тази”, пише друга потребителка в мрежата.  Въпреки че Бориса видимо е отслабнала напоследък, тя все още предизвиква смут с подобни снимки, с които не се вписва в образа на актуална манекенка.  ", "date": "2018.04.06", "title": "Бориса Тютюнджиева лъсна на СНИМКА с криви и едри баджаци! Мрежата се кодоши с гледката"}
{"url": "https://www.blitz.bg/layfstayl/skorost/interesno-video-kakvo-shche-se-sluchi-ako-naleem-v-gumite-na-kolata-beton_news591558.html", "text": "Отговор на този въпрос дават многострадално \"Жигули\" и руският YouTube-канал Garage 54. След наливането на бетона в гумите, теглото на всяка доближава 50 кг, което поражда основателни опасения за здравето на ябълковидните болтове, пише Факти бг.  Истинският проблем обаче се оказва недостатъчното изпаряване на водата, което не позволява на бетона да стегне дори след няколко дни.  ", "date": "2018.04.06", "title": "Интересно ВИДЕО: Какво ще се случи, ако налеем в гумите на колата бетон?"}
{"url": "https://www.blitz.bg/svyat/ukrainska-vitsepremierka-razkri-kovarna-provokatsiya-s-ruski-matroshki-v-kiev-snimka_news591551.html", "text": "Вицепремиерът по въпросите на европейската и евроатлантическата интеграция на Украйна Иванна Климпуш-Цинцадзе определи като морален удар наличието в украинските магазини на великденски лепенки за яйца с изображението на матрьошки. Политикът разказа, че е видяла тази възмутителна провокация, когато е влязла късно вечерта в магазин, за да си купи продукти за Великден.    „Намирайки се вътре, погледът ти е привлечен от украшения, бои за яйца и изведнъж морален удар под пояса. Защо? Защото нашите креативни производители предлагат да украсяваме яйцата си с матрьошки“, написа тя във Фейсбук. Превод и редакция: БЛИЦ", "date": "2018.04.06", "title": "Украинска вицепремиерка разкри коварна провокация с руски матрьошки в Киев (СНИМКА)"}
{"url": "https://www.blitz.bg/analizi-i-komentari/the-guardian-zapadt-ne-biva-da-izostavya-balkanite-v-pregrdkata-na-rusiya_news591550.html", "text": "Предложението за почитането на покойния сръбски президент Слободан Милошевич със статуя в столицата Белград отразява далеч по-широка игра на власт, коментира бившият посланик на Обединеното кралство в Югославия Айвър Робъртс в авторска статия за водещия британски вестник The Guardian, цитиран от \"Фокус\".Комисията за паметници и наименуване на улици и площади в Белград скоро ще се произнесе по предложението за издигане на статуя на Слободан Милошевич, покойния президент на Сърбия, който доведе Югославия до разпад и я въвлече страната си в поредица от катастрофални войни през 90-те години на XX век.   Това предложение, направено от младежкото крило на Социалистическата партия на Милошевич (която сега е част правителството в Белград), ни разказва много за състоянието на политиката в Сърбия и по-широкия регион на Балканите. На Запад Милошевич - който почина през 2006 г. по време на съдебен процес за престъпления срещу човечеството в Хага - е военен престъпник; за мнозина сърби той е човекът, който стана причина за понижаването на жизнения стандарт, изолирането на Сърбия и загубата й на територии, някога населени предимно със сърби. Почитането му изглежда няма смисъл. Но само на пръв поглед, защото за значителна част от сърбите той е положителен символ на отхвърлянето на Запада и на защита на националните интереси на Сърбия. Познавах Милошевич по-добре от повечето чужденци - срещах го много, много пъти по време на преговори за прекратяване на войната в Босна и Хергеговина и за предотвратяване на събитията в Косово - и няма съмнение, че той имаше чар и харизма. Но би било трудно за всеки обективен анализатор да каже, че постигнатите от него резултати за страната и региона заслужават безсмъртието му в бронз. Какво става? Вече ясно има очертана грешна линия, която минава от Белград до Сараево към Скопие, а всъщност и до Будапеща и Варшава. Новото разделение е между онези, които вярват, че най-добрата им надежда за мир и просперитет е да се присъединят към международните организации като Европейския съюз и НАТО, основаващи се на правила, и тези, които основават надеждите си на стремежа към тесен национален интерес и романтично тълкуване на миналото. Тази втора група се подготвя за безкрайните изисквания, които ЕС поставя към кандидатстващите за присъединяване към Общността държави, и предпочита еластичността на московския модел - правителства, оглавявани от силни мъже, подкрепени от по-силни мъже, където корупцията е разумно дискретна и хората се държат зашеметени от капковото напояване с шовинизъм. Не е изненада, че водещият защитник на издигането на статуята е настоящият външен министър на Сърбия и бивш говорител на Милошевич, Ивица Дачич, русофил от управляващия сръбския кабинет, и мъж, който руският му колега сметна за достоен при скорошно посещение в Белград да бъде удостоен с почетния Орден на приятелството. Отговорът на Дачич бе подновен ангажимент Сърбия никога да не се присъедини към западните санкции срещу Русия или да се стреми към членство в НАТО. За разлика от този топъл, сърдечен и неугасващ „романс“ между Русия и Сърбия, за Запада се говори рядко.Разбираемо, Москва има интерес да популяризира интересите на тази втора група. Русия не пази тайна за това, че ще направи необходимо, за да гарантира, че православните християнски страни от бивша Югославия няма да се присъединят към НАТО, а ще останат вбити като клин между Гърция и нейните съюзници от НАТО на север. Това стои зад предполагаемия опит за убийство на бившия президент и премиер на Черна гора Мило Джуканович, за да не му се позволи да включи своята малка страна в НАТО през 2016 г .; зад еднакво суровите опити да се попречи на Зоран Заев да вземе властта от проруските националисти в Македония през 2017 г .; както и зад безкрайното ухажване на Милорад Додик, президента на Република Сръбска, който изглежда прекарва повече време в Москва, пиейки чай с Путин, отколкото в Баня Лука, където е правителството му. Дори в Белият дом, който едва ли е огнище на антируски предразсъдъци, заявиха на 14 март: „Русия пренебрегва реда, основан на международните правила, подкопава суверенитета и сигурността на страните по света и се опитва да разруши и дискредитира западните демократични институции и процеси\". Наследството на Милошевич за Москва не се крие в катастрофалното и дискредитирано ръководство на страната му, а в неговия възприеман статут на някой, който се изправи срещу Запада (въпреки че онези, които го познаваха, разбираха, че малко балкански политици са проамерикански и антируски настроени като Милошевич). Ето защо една статуя в сърцето на Белград ще бъде трън в очите на сърбите, които искат да видят страната си в ЕС, и място за поклон на привържениците на Москва. Вашингтон и Лондон правят грешка като изоставят тази част на Европа Членството в ЕС е постоянна химера, която ще реши проблемите на икономиката на страните-кандидатки - нисък растеж, висока безработица и емиграция на младите хора. Непрекъснатите изисквания на Брюксел към кандидатите за провеждане на болезнени и трудни политически и икономически реформи в замяна на „бисквитка“ печели малко приятели. Освен това ЕС не изглежда да има никакъв план за региона, очевидно изоставяйки го на топлата прегръдка на Русия. Това е тест за усещането за европейска идентичност на региона. Независимо от трудностите, външните либерални сили са способни да постигнат напредък. В Македония харизматичният Заев получава все по-голяма подкрепа за своето прогресивно, антинационалистическо послание за помирение с Гърция, членство в НАТО и ЕС и равенство за всички граждани. И в партията на Ивица Дачич Саша Антич насърчава визията за млада, прогресивна Сърбия, която се радва на възможно най-близки отношения със Запада, визия, която му спечели приятели сред британските парламентаристи при посещението му в Лондон миналия месец. Човек не може да не се зачуди как тези сили биха се справили, ако страни като Великобритания и САЩ бяха по-малко заети с вътрешни проблеми и можеха да намерят време и ресурси, за да им предложат подкрепа. Когато бях в Белград през 90-те години на миналия век, ние помогнахме да запазим пламъка на демокрацията жив през най-тъмните моменти на региона, именно защото ние се ангажирахме с необходимите ресурси. Вашингтон и Лондон правят грешка да изоставят тази част от Европа и да излагат на опасност по-рано направените инвестиции и постигнатите резултати. Ще бъде странно, ако един човек, който представлява всичко, срещу което сме работили, да бъде обезсмъртен в бронзова статуя в центъра на столица на държава, която се стреми да стане част от Запад.", "date": "2018.04.06", "title": "The Guardian: Западът не бива да изоставя Балканите в прегръдката на Русия"}
{"url": "https://www.blitz.bg/svyat/mirror-sobshchi-za-zhestokata-smrt-na-domashnite-lyubimtsi-na-skripal_news591542.html", "text": "Морските свинчета на отровения двоен шпионин Скрипал са починали от дехидратация, а една от котките му е намерена в тежко състояние и са били приспани. И трите животни са кремирани след смъртта си, според британския таблоид Mirror, позовавайки се на представители на английското Министерство на околната среда.   Всички животни са кремирани от страх, че може би са били заразени с отровата \"Новичок\".   Племенникът на Сергей Скрипал е съобщил по-рано, че съседите видели едната котка да бяга от дома им.  Превод и редакция: БЛИЦ", "date": "2018.04.06", "title": "Mirror съобщи за жестоката смърт на домашните любимци на Скрипал!"}
{"url": "https://www.blitz.bg/obshtestvo/iznasyat-plashchenitsata-na-khristos-v-troyanskiya-manastir-video_news591546.html", "text": "На Разпети петък, по традиция, в Троянския манастир изнасят Плащеницата, с която е бил загърнат Исус Христос. Вярващите ще могат да се поклонят пред нея.Едновременно с това ще тече и църковната служба, която се нарича вечерна, макар че започва в ранните сутрешни часове на Разпети петък.  ", "date": "2018.04.06", "title": "Изнасят Плащеницата на Христос в Троянския манастир (ВИДЕО)"}
{"url": "https://www.blitz.bg/kriminalni/progovori-bivsh-rabotodatel-na-chudovishcheto-pelov-razkri-kakva-zarka-mu-dal-retsidivistt_news591535.html", "text": "Един от най-близките хора и бивш работодател на избягалия от Софийския затвор Владимир Пелов смята, че затворникът скоро ще се опита да се свърже със семейството си. Тихомир Миков смята, че това ще стане чрез медиите, предава bTV.Според полицията при предишното издирване на Пелов, през 2014 г., той се укрива именно в имотите на Миков. Тогава затворникът се търси заради въоръжен грабеж на 1 кг. злато от ателие в града. Днес Миков отрича да е помагал на затворника.  За последен път е разговарял с Пелов преди две седмици, когато затворникът му заръчал да помага на сина му. „Вика, ако можеш – помагай на сина ми, че нали студент, все не стигат пари”, разказва Миков. За бягството той обвинява институциите. „Ако ме питат мен, те сега не трябва да взимат два месеца заплати”, казва той. Според Миков бегълците все още се намират в България. „Аз мисля, че рано или късно ще напише писмо до медиите. Ако не се предаде, ще го убият”, смята Миков. Той твърди, че Пелов няма да прояви агресия към случайни хора.", "date": "2018.04.06", "title": "Проговори бивш работодател на чудовището Пелов! Разкри каква заръка му дал рецидивистът"}
{"url": "https://www.blitz.bg/obshtestvo/regioni/vizhte-vrachanskiyat-geniy-na-samodelnoto-stroitelstvo-snimki_news591544.html", "text": "Врачанка изрева от комшии, съсипващи блока, в който живее, пише BulNews.bg. Жената публикува апела си в социалните мрежи и се обърна към институциите като разказа, че тормозът, на който е подложена от „строителството“ на комшиите си е огромен. От думите на врачанката става ясно, че действието се развива в блок 33 в ж.к. „Дъбника“. Комшийка на жената е пробила панела на апартамента й и си е направила импровизиран комин. Възмутителното е, че това е трети, при наличието на два вградени в апартамента. Единият комин дори е от същата страна, където е импровизираното съоръжение.  „Проблемът е в това, че от там тече някаква мазна и лепкава течност, която е оставила страхотни следи по стената на блока. Няколко етажа по-надолу е нашата нова изолация и на 4-5 месеца и е напълно съсипана и омазана. При опит да говоря с нея се започнаха обиди и крещене. На мен кой ще ми плати щетите и как да поправя стореното, първо трябват отново пари и второ ще продължава да тече и маже. Моля ви за съдействие, че направо съм бясна!“, пише жената.", "date": "2018.04.06", "title": "Вижте врачанският гений на самоделното строителство (СНИМКИ)"}
{"url": "https://www.blitz.bg/svyat/nechuvana-ekstra-v-ruskite-tankove_news591528.html", "text": "Руските танкове Т-90М ще бъдат оборудвани с климатици. „Най-новият руски танк Т-90М за първи път в историята на руското и на съветското танкостроене ще получи климатици. Те са включени в задължителната окомплектовка на бойните машини, доставката на които е определена за тази година“, съобщава компанията-производител „Уралвагонзавод“.   Съобщава се, че за първи път подобни системи са били поставени на танковете Т-90М, доставяни в Алжир. Руските военни „до последно смятаха климатика за излишен разкош и не са искали танк с такъв“. ", "date": "2018.04.06", "title": "Нечувана екстра в руските танкове"}
{"url": "https://www.blitz.bg/svyat/oshche-edna-modna-legenda-zayavi-che-kazva-sbogom-na-zhivotinskata-kozha-i-stana-vegan_news591534.html", "text": "Джон Галиано обяви, че повече няма да използва кожа и косъм от животни. Решението му е в следствие на среща с вицепрезидента на Peta.„Плувах в морето с Пенелопе Крус в Сен Тропе. И точно тогава лицето на Дан се появи от водата. Беше като в „Челюсти“ – много стряскащо! Запознат съм с работата на PETA, уважавам ги, но тяхната репутация ги изпреварва“, коментира Джон Галиано за списание.  Ако кожата е била синоним на лукс, сега Джон Галиано определя иновацията като ключова ценност за своята мода. Освен решението да прекрати използването на кожа и косъм, Галиано сподели, че обмисля дали да стане веган. Изявлението, че в колекциите на Margiela няма да се използва вече кожа идва непосредствено след същото решение от страна на големите модни къщи.", "date": "2018.04.06", "title": "Още една модна легенда заяви, че казва \"сбогом\" на животинската кожа и стана веган!"}
{"url": "https://www.blitz.bg/obshtestvo/kak-e-izglezhdal-velikden-na-stranitsite-na-starite-vestnitsi-vv-varna_news591553.html", "text": "Светлият празник Великден винаги е бил време на радост и въодушевление, разказват старите варненски вестници. Още след Освобождението на техните страници е отделено за място за разсъждения над смисъла на Възкресението и за поздравления към съгражданите.Православните варненци започвали подготовката за Великден още от Лазаровден. Те носели в себе си традициите и обичаите и се чувствали ангажирани да ги предадат на децата си. \"И този обичай е представян в училишата, изиграван е многократно чрез битовата сценка, подготвена от Александър Кръстев\", казва Кристияна Димчева, краевед в Регионалната библиотека “Пенчо Славейков” - Варна.  Великденските яйца се събирали от дълго време и това било задача на най-възрастната жена в дома. \"А казват, че гагаузките още от предната вечер боядисвали три червени яйца, посветени на господ на богородица и на Христос и ги носели на близките в отвъдното, на гробищата. Оставяли ги там и на сутринта започвали да мислят за живите\", казва още Димчева. В списание “Женски свят”, излизало в края на 19 век, се дават ценни съвети за задачите на домакините. Най-вече как да замесят козунаците, които тогава не се купували от магазина. \"Те всичките се месят – месят втасват, месят втасват и така часове, преди да се отнесат във фурната\", обяснява експертът.  Всяка година на Великден вестниците отделяли страница за поздравления – от областния управите, от кмета, от видни местни големци и от различни магазини, ресторанти и заведения. Пак от вестниците гражданите можели да научат къде е устроен традиционният великденски панаир. По правило всички издания на Великден били с празнично червени букви, а във всяко детско списание или книжка имало стихотворения, посветени на най-светлия християнски празник.", "date": "2018.04.06", "title": "Как е изглеждал Великден на страниците на старите вестници във Варна"}
{"url": "https://www.blitz.bg/layfstayl/ptuvane/polovinata-koli-v-blgariya-s-cherven-karton-za-evropa_news591536.html", "text": "Половината коли, които са регистрирани у нас, няма да могат да се движат в поне 50 града в Европа. Това са около 2 милиона автомобила, които нямат катализатори, замърсяват въздуха и не отговарят на никакви съвременни евростандарти, пише \"Монитор\".Българските шофьори няма да могат да пътуват с трошките си в едни от най-посещаваните европейски дестинации като Париж, Мадрид, Атина, Брюксел, Антверпен, Гент, Мехелен, Щутгарт, Лион и др. Там освен старите автомобили в част от градовете са забранени и дизеловите коли.  Според статистиката на „Пътна полиция“ най-много са автомобилите у нас, които са на възраст над 20 години – 1,8 млн. Това ще рече, че те са били произведени около 1996 година, когато и влизат първите возила с катализатори в Източна Европа. Така сметката показва, че 1,8 млн. автомобила никога не са имали катализатори. Останалите пък са дизелови, които вече са забранени в редица европейски градове или просто не отговарят на никакви евростандарти. \"Движението на по-стари коли не се забранява от самата държава, а от общината на съответния град. Така редица общини взеха решение да не допускат на територията си по-стари автомобили, каквито са основно в България, за да не замърсяват въздуха. Особено големи глоби не са предвидени, тъй като има пропусквателни пунктове и колите просто не се допускат. Ако все пак обаче някой успее да пробие, то го чака санкция от 100 до 1000 евро за повечето европейски градове\", обясниха международни експерти, занимаващи се със законодателството, касаещо българските шофьори в чужбина.", "date": "2018.04.06", "title": "Половината коли в България с червен картон за Европа!"}
{"url": "https://www.blitz.bg/layfstayl/ptuvane/velikdenskoto-preselenie-nad-200-000-avtomobila-shche-pplyat-iz-republikanskata-ptna-mrezha-dnes_news591533.html", "text": "Засилен трафик се очаква по всички пътища на страната по повод празничните дни. Пътна полиция предупреждава за внимание най-вече по маршрутите към Гърция и Сърбия. Навсякъде са разположени патрули, работят и всички налични стационарни и мобилни камери за скорост, съобщава Нова телевизия.Над 200 000 автомобила вече напуснаха София. За броени часове в четвъртък на всеки от изходите на столицата бяха отчетени по над 10 000 коли.  Навсякъде, освен традиционните проверки за употреба на алкохол, пътните патрули проверяват и за съмнителни автомобили, в които могат да се укриват избягалите вече трети ден затворници.", "date": "2018.04.06", "title": "Великденското преселение! Над 200 000 автомобила ще пъплят из републиканската пътна мрежа днес"}
{"url": "https://www.blitz.bg/svyat/facebook-iztril-sobshcheniya-na-zukrbrg-v-chuzhdi-profili_news591561.html", "text": "Facebook изглежда все по-неудържимо върви по склона на катастрофата. Всеки ден се появяват нови и нови разкрития около действията на компанията с личните данни на потребителите. Сега се оказва, че Марк Зукърбърг и останалите членове на ръководството на компанията имат някои по-специални привилегии в социалната мрежа спрямо останалите потребители. Например да изтриват съобщения, които са изпратили на други хора, съобщава TechCrunch.Официално потребителите на Facebook нямат възможност да изтриват съобщения, които са изпратили на други хора чрез Messenger. Съобщенията се пазят в архива на получателите. Не и ако става дума за Марк Зукърбърг или други топ служители на Facebook.  TechCrunch е получил няколко сигнала, които е проверил и доказал, че поне от 2010 г. насам компанията има възможност да изтрива съобщенията на Зукърбърг и ръководството, които са получени и съхранявани в чужди профили. Съобщенията са изчезнали и от архивите, които потребителите могат да изтеглят от профилите си. Пред изданието Facebook потвърждава новината. Компанията казва, че е въвела тази мярка след хакерската атака срещу Sony Pictures през 2014 г. Тогава филмовата компания беше атакувана от хакери, които след това публикуваха множество съобщения и имейли на ръководството, които разкриваха корпоративни тайни и действия на фирмата. Facebook казва, че именно в името на корпоративната сигурност е решила да въведе срок на продължителността на съхранение на съобщенията на Зукърбърг и неговите колеги. Компанията смята, че е направила това напълно в рамките на закона. TechCrunch обаче казва, че потребителите никога не са били уведомени за това вмешателство в комуникацията им нито за изтриването на тези съобщения, нито за наличието на такава функция. Компанията потвърждава, че потребителите могат да трият съобщения само в личните си профили, но те ще остават в профилите на получаталите. За останалите потребители няма \"период на съхранение\" и се пазят всички съобщения. Изпратените от Зукърбърг съобщения обаче изчезват след известен период от време, който Facebook не уточнява, като освен това не се прилага за всички съобщения на основателя на компанията. По-рано тази седмица Facebook призна, че алгоритъм сканира съобщенията на потребителите, връзките и снимките и може да ги блокира, ако нарушават парилата на компанията. Новите разкрития ще затруднят допълнително ситуацията на компанията, чийто имидж е сериозно разклатен след вече няколко седмици неспиращи скандали. В интервю за Financial Times, главният оперативен директор на Facebook Шерил Сандбърг обяви, че е допуснала грешки, които са позволили да се стигне до тази ситуация. \"И до днес не знаем каква информация е взела Cambridge Analytica\", коментира Сандбърг. Тя допълни, че тя и Зукърбъг са допуснали и друга грешка, като се забавиха няколко дни с публичната си реакция на скандала. Тя казва, че Facebook досега не е инвестирала достатъчно в сигурността и защитата на данните, като сега това ще се промени и контролът ще бъде затегнат, а поведението на компанията ще е проактивно и ще се опитва да открива и спира потенциални заплахи преди да станат реалност.", "date": "2018.04.06", "title": "Facebook изтрил съобщения на Зукърбърг в чужди профили"}
{"url": "https://www.blitz.bg/svyat/publikuvakha-predsmrtniya-razgovor-na-dolores-orirdn_news591563.html", "text": "Порталът TMZ публикува последният разговор на солистката на култовата рок група The Cranberries Долорес О'Риърдън. Там се отбелязва, че телефонното обаждане е направено няколко часа преди смъртта на певицата. ", "date": "2018.04.06", "title": "Публикуваха предсмъртния разговор на Долорес О'Риърдън"}
{"url": "https://www.blitz.bg/svyat/rodnina-na-elizabet-ii-mnogo-sgazi-luka-khvanakha-go-da-snimki_news591571.html", "text": "Най-младият внук на британската кралица бе заснет да кара Land Rover Discovery. Синът на Принц Едуард - Джеймс, Виконт Севърн - управлявал всъдехода с доста висока скорост по алеите на Уиндзорския замък, предава The Telegraph.На снимката се вижда, че хлапето не е само в автомобила, а седи на нечии колене. Човекът, позволил на детето да кара кола, обаче не е заплашен от наказание, и то не заради привилегиите на аристократите в Кралството. Британските закони допускат лица без книжка да управляват кола, стига това да става на територията на частна собственост. Застраховането на возилото в такива случаи също не е задължително. При евентуално ПТП застрахователят просто отказва да изплати компенсация. Самата Елизабет II е известна със страстта си към автомобилите. Кралицата, която има книжка още от времената на Втората световна война, често сяда зад волана на някои от многобройните си Jaguar-и, Land Rover-и и Bentley-та въпреки напредналата си възраст.", "date": "2018.04.06", "title": "Роднина на Елизабет II много сгази лука, хванаха го да... (СНИМКИ)"}
{"url": "https://www.blitz.bg/layfstayl/astrologt-ivelina-pencheva-svetva-ne-se-oglezhdayte-prodlzhitelno-v-ogledaloto-spete-na-svetlo-i-ne-snuvayte_news591532.html", "text": "17-ят слънчев ден е време за освобождаване на страховете, за защита на справедливостта. Добре е да се работи със словото: да се четат мантри, молитви, да се учите, пише астрологът Ивелина Пенчева в хороскопа си за bulgaria.utre.bg. „Могат да се подписват важни документи. Желателно е да бъдете много внимателни със словото и имената в този ден. Хубаво е да се започне цикъл на образование, на учене. Може да се пътува на дълги разстояния. Денят е добър за тези дела, които изискват бързи решения и за ново запознанство“, добавя астрологът. „Не се препоръчва да се отваря прозорец, да се планират и завършват дела. Нежелателно е да се сключва брак в този ден. Нищо не трябва да се планира. Противопоказно е да се изпитва страх. Не стойте дълго у дома! Не бива да спите дълго и продължително да се гледате в огледалото. Неблагоприятно е за чистене и изхвърляне на боклуци“, предупреждава Ивелина Пенчева.  „Не се препоръчват брачни контакти. Да не се яде пилешко месо! Да не се обиждат домашните птици и дърпат перата им“, добавя тя.  „Не се препоръчва да се готви в този ден храна. Добре е да се яде всичко кръгло – питки, понички, милинки и др. Добре е да смените дрехите, да облечете нещо ново и чисто. Препоръчва се бяло, жълто, оранжево и тъмно-червено. Откажете се от мрачните тонове, сивите и небесносините“, съветва астрологът.  „В този ден е по-добре е да не сънувате. Да се спи малко и на светлина. Всички приятни сънища могат да се изпълнят на обратно. Да сънувате храм е знак за изпитание, за търпение“, добавя Ивелина Пенчева. ", "date": "2018.04.06", "title": "Астрологът Ивелина Пенчева съветва: Не се оглеждайте продължително в огледалото, спете на светло и не сънувайте!"}
{"url": "https://www.blitz.bg/svyat/uchitelka-snimala-seks-video-ss-svoy-uchenik-toy-ya-izdade-na-politsiyata_news591578.html", "text": "39-годишната Кортни Алфред бе арестувана, след като неин ученик показал на служители на органите на реда тяхно секс видео. Учителката от Охайо е с обвинения за разврат на непълнолетни. Daily Star уточнява, че отношенията им са започнали през 2016 година. На предоставеното от ученика видео се виждат татуировките на Кортни, по които тя е била идентифицирана. Ученикът също е разказал, че в средното училище е Белфорд отношенията им продължили няколко месеца. По думите му, всичко започнало с целувка в салона по физическо. Именно там тя също предложила на своя ученик двамата да се срещнат в нейната къща трейлър.   Отбелязва се още, че Кортни е давала на своя любовник пари, за да си мълчи за разврата им.   Учителката отрича обвиненията.  Превод и редакция: БЛИЦ  ", "date": "2018.04.06", "title": "Учителка снимала секс видео със свой ученик, той я издаде на полицията"}
{"url": "https://www.blitz.bg/svyat/palavnik-specheli-100-bona-ot-sda-reshi-da-praznuva-s-prostitutki-i-ostana-s-prst-v-usta_news591556.html", "text": "Жителят на американския квартал Бронкс Мата Велегас реши да отпразнува с проститутки в хотел успешния завършен на съдебен процес. Еелегас в рамките на делото е успял да си спечели компенсация в размер на 100 000 долара. Със същите пари в чанта той отишъл и да празнува с жриците на любовта.  Купонът бил в разгара си, гостите разпускали, алкохол се леел като из ведро, а след това започнал и сексът. След като нощните пеперуди изпълнили своите задължения, те казали на младежа, че при тях, вероятно ще дойде техен приятел, който ще донесе алкохол и цигари. Намирайки се в състояние на еуфория, Велегас се съгласил още един гост да се присъедини към купона им. Непознатият обаче буквално нахлул в стаята с пистолет и викове.   На свой ред проститутките също извадили пистолет, грабнали чантата с парите и избягали, пише NYPost. Пристигналите на мястото на инцидента полицаи иззели записите от камерите за наблюдение в хотела. На тях се вижда как проститутките напускат сградата в компанията на двама мъже. Превод и редакция: БЛИЦ  ", "date": "2018.04.06", "title": "Палавник спечели 100 бона от съда, реши да празнува с проститутки и остана с пръст в уста"}
{"url": "https://www.blitz.bg/razvlechenie/khimko-stava-arena-na-zloveshchi-igri-snimki_news591530.html", "text": "Теренът на фалиралия врачански завод “Химко” ще се превърне в атрактивна площадка за зловещи сталкер игри в края на май. Действието на играта се развива в мистична зона, създадена от посещението на извънземен разум в началото на 80-те години на ХХ век, пише Конкурент бг.Играта ще се проведе в две поредни нощи – 25 срещу 26 май /от петък вечер до събота сутрин/ и 26 срещу 27 май /от събота вечер до неделя сутрин/. Вече се набират кандидати за участие. Върху тревна площ, в непосредствена близост до завода, ще бъде обособен офгейм лагер  с място за огън и палатки,  осигурени дърва за горене и питейна вода.  В самата игра на територията на завода ще има място както за групово, така и за индивидуално взаимодействие и постижения на участниците, които ще имат специална екипировка за играта.  Игровият свят е основан на повестта \"Пикник край пътя\" на Аркадий и Борис Стругацки, чиято история се развива с действията на играчите от 2009 г. насам. Според организаторите, всичко на терена се осъществява в реалистична и убедителна атмосфера, която допринася за неповторими преживявания на участниците. Теренът ще разполага и с два бара, на които ще се предлагат неигрови стоки и услуги - кафе, чай, енергийни напитки, бульони, инстантни супи, сандвичи. Ще има осветление и ток за зареждане на телефон. Запознати с организирането на атрактивната проява твърдят, че площадката на торовия завод „Химко“, е изключително подходяща за случая със зловещия изглед на корозиралите съоръжения и производствени линии.", "date": "2018.04.06", "title": "„Химко“ става арена на зловещи игри (СНИМКИ)"}
{"url": "https://www.blitz.bg/svyat/i-khorata-mogat-da-spyat-zimen-sn-eto-kak-tochno-se-sluchva-tova_news591529.html", "text": "Преди няколко години шведски водачи на снегомобили откриха мъж, който е бил под снега в капана на собствената си кола в продължение на 2 месеца с лоша и почи никаква храна. Местните лекари предполагат, че оцеляването му се дължи на приспособяването на телесната му температура, понижила се е до 31,1 °C, с условията, в които се е намирал – състояние, сходно със зимния сън.Някои хора, особено практикуващите медитация, могат да навлязат във фаза подобна на зимен сън. Когато човек заспива, използването на кислорода от тялото обикновено спада с около 6%. Хербърт Бенсън – проесор по медицина в Медицинското училище на Харвард, е изучавал тибетските монаси. Според него изпадайки в дълбока медитация, те понижават нуждата от кислород с близо 64%.  Вероятно някога и лекарите ще използват този метод, за да поддържат живота на пациентите си – забавяне на метаболизма и понижаване на телесната температура. Намаляването нуждата от така необходимия ни газ може да редуцира увреждането на тъканите в случаите, когато даден орган не може да получи необходимото количество кислород. Примерно при сърдечен пристъп. Марк Рот – биолог от Центъра на изследване на рака Фред Хънчинсън в Сиатъл, САЩ, разработва точно такова лечение. Той е показа как при мишки, които консумират въздух, наситен с водороден сулфид, дишането се е понижава с до 92%. Телесната им температура също спада. След като ги свестява, те са се възстановяват напълно и са се държат съвсем нормално. Източник: LiveScience", "date": "2018.04.06", "title": "И хората могат да спят зимен сън! Ето как точно се случва това"}
{"url": "https://www.blitz.bg/obshtestvo/trpki-shche-vi-pobiyat-ot-tezi-snimki-velikdenskiyat-zaek-ne-vinagi-e-bil-tova-koeto-e-sega_news591537.html", "text": "Великден е сред любимите празници на децата, заради боядисването на яйца, вкусните козунаци и зайчетата. Но дали винаги е било така? Няколко снимки разкриват неприятни срещи на малки дечица с великденски зайчета, чиито костюми не са сред най-добрите, а по-скоро... сред най-страшните! Легендата за великденския заек в католическите страни повелява, че ако бъдат послушни, великденският заек ще им остави гнездо с шарени яйца. Вероятно това поверие произлиза от немска приказна легендата, според която великденският заек някога бил голяма красива птица, принадлежаща на една богиня. Веднъж тя я превърнала в див заек и тъй като той все още е птица по душа, продължава да прави гнезда и да ги пълни с яйца. Всъщност почитта към заека произлиза от далечен езически обред, разпространен сред англосаксонските народи. В разгара на пролетта по тези земи се организирал ритуален лов на зайци. Заекът се принасял в жертва на богинята на плодородието и възраждащия се живот Еостре (от името й произлиза и английското название на Великден – easter). С течение на времето този обичай се слял с християнската култура, за са се превърне в част от католическия Великден.  Великденският заек не винаги е бил това, което е сега В древните ритуали и вярвания извън Европа заекът се свързал с Луната и нейните цикли. В символиката на ацтеките например Луната представлява заек. В Китай на празника на Луната се приготвяли фигури от бели зайци. Според митологията на американските индианци пък в заека се криел могъщ шаман.  Снимки: Facebook    ", "date": "2018.04.06", "title": "Тръпки ще ви побият от тези СНИМКИ! Великденският заек не винаги е бил това, което е сега"}
{"url": "https://www.blitz.bg/intsidenti/katastrofi/transportirakha-speshno-za-pirogov-zhenata-ranena-pri-meleto-kray-bansko_news591644.html", "text": "43-годишната жена от София, която пострада днес при тежката катастрофа на пътя между Банско и Добринище, при която загина 36-годишен мъж от Добринище, е в тежко състояние и е транспортирана за лечение в „Пирогов”. Тя е с политравми. Другият пострадал – 41-годишен мъж от софийското село Бистрица, е с фрактура на крака и остава за лечение в хирургичното отделение на разложката болница. Двамата са пътували в лекия автомобил Нисан. Без наранявания е водачът на товарния автомобил.     Той не е употребил алкохол. Направената му на място проба с техническо средство за наличие на алкохол в издишания въздух е отрицателна.     Както БЛИЦ съобщи, тежкото ПТП между товарен автомобил и две леки коли – Опел и Нисан, стана днес около 10:50 часа. На място загина водачът  На Опела 36 – годишният Димитър Баряков, по прякор Баряката, а пътуващите в Нисана мъж и жена пострадаха.     Причините за ПТП- то все още не са ясни.    ", "date": "2018.04.06", "title": "Транспортираха спешно за „Пирогов“ жената, ранена при мелето край Банско"}
{"url": "https://www.blitz.bg/svyat/mariya-zakharova-obyasni-zashcho-kremiranite-v-britaniya-domashni-lyubimtsi-na-skripal-e-mozhelo-da-bdat-vazhni-svideteli_news591609.html", "text": "Москва отхвърли твърденията на британския The Times че субстанцията, използвана за отравянето на Сегрей Скрипал и дъщеря му, е била разработена в затворен град в Саратовска област, предаде Франс прес. Британското разузнаване твърди, че веществото, с което е бил отровен бившият руски шпионин Сергей Скрипал, е произведено в руската военна научно-изследователска база в град Шихани, Саратовска област, написа The Times. Изданието нарича базата в Шихани \"руския Портън Даун\" по името на британската военна лаборатория, специализирана в изследвания на химически и биологически вещества. \"Тази лаборатория никога не е била част от нашия обхват на работа\", заяви пред Интерфакс Михаил Бабич, пълномощен представител на руския президент в Приволжския федерален окръг, в състава на който влизат редица руски федерални субекти, сред които и Саратовска област.  \"Всички бази, в които са складирани химически оръжия, са добре известни. Шихани не е една от тях\", каза Бабич, който е бивш председател на руската Държавна комисия по химическо разоръжаване. Шихани е затворен град, в който се намира подразделение на Държавния изследователски институт за химия и органични технологии.      В сайта на Държавния изследователски институт за химия и органични технологии се казва, че неговото подразделение в Шихани сега участва в работа, свързана с \"гарантиране на сигурността на страната\" и унищожаване на химическите оръжия.  През септември 2017 г. руският президент Владимир Путин заяви, че Москва е унищожила последните си запаси химически оръжия, наследени от епохата на Студената война.  Същевременно днес говорителката на руското външно министерство Мария Захарова написа в страницата си във Фейсбук, че домашните животни на Скрипал са можели да бъдат важна улика в делото за отравянето му, предават световни медии, цитирани от БТА.  Домашните любимци на бившия руски шпионин Сергей Скрипал, който бе отровен във Великобритания, са мъртви, съобщи говорителка на британското министерство на околната среда, цитирана от Франс прес. Тя разказа, че ветеринарен лекар е открил в жилището на Скрипал, след като получил разрешение за достъп до него, двете му морски свинчета мъртви. Там е била намерена и една котка в тежко състояние и ветеринарен хирург е решил да я евтаназира, за да сложи край на мъките й.  Според Захарова животните не само, че са загинали при странни обстоятелства, но са били и кремирани. \"На пръв поглед това може да породи поредната порция шеги от сорта \"очистиха важни свидетели\", но в действителност това са \"важни свидетели\", тъй като става дума за химическо отровно вещество, което според някои версии, може да е било използвано в дома на Скрипал\", коментира говорителката в страницата си във Фейсбук. ", "date": "2018.04.06", "title": "Мария Захарова обясни защо кремираните в Британия домашни любимци на Скрипал е можело да бъдат \"важни свидетели\""}
{"url": "https://www.blitz.bg/svyat/grozno-zrelishche-piyani-kato-kirki-polyatsi-se-khvrlikha-pred-metrovlak-v-london-video_news591605.html", "text": "Двама пияни поляци се сбориха и паднаха на метри пред мотрисата в лондонското метро, но бяха спасени по чудо от бързата реакция на околните. На видеото, заснето на платформата на станция \"Грийн Парк\", изглежда сякаш единият е прегазен, но и двамата са живи и здрави навръх католическия Великден, съобщи \"Дейли мейл\". От полицията потвърдиха, че 34-годишният Богуслав Рибски и 26-годишният му авер Пжемислав Завиша ще се явят пред съда на 19 април за изцепката си.  Двамата се боричкали на ръба на платформата, като викали и крещяли силно, без да виждат задаващия се влак. Те рухват към релсите буквално метри преди пристигащата на станцията мотриса, но са измъкнати оттам от околните.     Очевидка, заснела инфарктната сценка, поясни, че на видеото изглежда сякаш спасителите измъкват само един от \"борците\", но двамата били силно вкопчени един в друг и останали така още дълго време, явно вцепенени от ужас.     Влакът останал 15 мин. на станцията, заради инцидента било спряно движението по цялата линия \"Виктория\" към \"Кингс Крос\". Когато се посъвзели, полските \"юнаци\" понечили да влязат във вагона, но тогава били арестувани от полицията.    ", "date": "2018.04.06", "title": "Грозно зрелище: Пияни като кирки поляци се хвърлиха пред метровлак в Лондон (ВИДЕО)"}
{"url": "https://www.blitz.bg/svyat/goreshchi-novini-ot-bolnitsata-v-solzbri-za-sstoyanieto-na-sergey-skripal_news591628.html", "text": "Бившият руски двоен агент Сергей Скрипал вече не е в критично състояние. Това съобщиха от болницата в Солсбъри, където той беше настанен веднага след отравянето му преди месец. Той се е повлиял добре от лечението и се възстановява бързо, след беше атакуван с нервнопаралитичен агент, за който се смята, че е руското вещество „Новичок”.     По думите на д-р Кристин Бланшард – медицински директор на болницата в Солзбъри, 66-годишният Скрипал „реагира добре на лечението, подобрява се бързо и повече не е в критично състояние”.     Новината за неговото сериозно подобрение идва само ден след като беше оповестено и че дъщеря му Юлия вече е добре.     „Събудих се преди повече от една седмица и съм щастлива, че мога да кажа, че се чувствам все по-добре с всеки изминал ден”, заяви вчера 33-годишната Юлия.     Отравянето предизвика международен дипломатически скандал, след като Великобритания обвини Русия за извършител на престъплението. То доведе до вълна от експулсирани руски дипломати от различни страни от ЕС и НАТО.     Русия отрича обвиненията, че е замесена в този случай.    ", "date": "2018.04.06", "title": "Горещи новини от болницата в Солзбъри за състоянието на Сергей Скрипал"}
{"url": "https://www.blitz.bg/svyat/elizabet-vtora-ne-si-dade-litseto-za-pari_news591638.html", "text": "Кралица Елизабет Втора възпрепятства плановете на британската компания \"Ройъл мейл\" да използва в качеството на собствен търговски знак неин умален портрет в профил на стандартните пощенски марки на кралството, съобщава \"Дейли експрес\". Това изображение неизменно присъстваше на пощенските марки от първа и втора класа от 1967 г., когато то беше сътворено от британския художник, скулптор и дизайнер на монети и пощенски марки Арнолд Машин /1911-1999/.     След консултации с кралицата придворни от висок ранг са счели инициативата на британските пощи като крайно неуместна, за което веднага били уведомени съответните ръководители. Според депутата от управляващата Консервативна партия Нейджъл Еванс, подобно използване на лика на Нейно Величество за печелене на пари е \"абсолютно неприемливо\". \"Радвам се, че този опит претърпя провал\", добави парламентаристът.     Кралската поща, основана през 1516 година и приватизирана през 2013 г., беше решила да подобри разклатеното си финансово състояние с използването на лика на кралицата. Миналата година доходите на компанията спаднаха с 5 процента, което предизвика недоволство сред акционерите й.    ", "date": "2018.04.06", "title": "Елизабет Втора не си даде лицето за пари"}
{"url": "https://www.blitz.bg/svyat/pusnakha-pudchdemon-ot-aresta-sreshchu-ogromna-suma_news591621.html", "text": "Бившият каталунски лидер Карлес Пучдемон излезе от ареста в Германия, след като беше платена гаранция от 75 000 евро за освобождаването му. Край стените на затвора Пучдемон беше посрещнат от многобройни журналисти и привърженици. Той благодари на всички за солидарността и подкрепата, включително и на немски език, съобщиха световните медии. Както БЛИЦ съобщи,той беше задържан на 25 март с европейска заповед за арест, издадена от Испания.     Пучдемон е обвинен в бунт и злоупотреби с обществени средства във връзка с организирането на неразрешения референдум за независимост на Каталуния.     В четвъртък германски съд постанови, че бившият лидер може да бъде освободен срещу гаранция и под съдебен надзор при определени условия. Магистратите счетоха, че евентуална екстрадиция на Пучдемон в Испания може да се осъществи само с мотив злоупотреба с държавни средства, а не бунт, както настоява Мадрид.     От пресофиса на Пучдемон заявиха, че той ще даде пресконференция в петък , към 16 ч. по Гринуич в кметството на Ноймюнстер.     По-рано в Туитър Пучдемон призова последователите си да не се предават.     \"Ние трябва да гледаме към бъдещето с надежда и оптимизъм, защото имаме право - правото да не допуснем да ни откраднат бъдещето. Ние трябва да отстояваме нашата позиция и никога да не се предаваме\", написа Пучдемон в социалната мрежа.    ", "date": "2018.04.06", "title": "Пуснаха Пудчдемон от ареста срещу огромна сума"}
{"url": "https://www.blitz.bg/svyat/na-svoboda-dramatichni-snimki-i-video-kak-puskat-puchdemon-ot-zatvora_news591643.html", "text": "Бившият ръководител на правителството на Каталуния Карлес Пучдемон напусна затвора в северния германски град Ноймюнстер след плащане на гаранция от 75 000 евро, предадоха световните агенции. Пред стените на затвора Пучдемон бе посрещнат от привърженици и журналисти. Той благодари на всички за солидарността и подкрепата, включително на немски.  \"Призовавам да бъдат освободени всичките ми колеги, които се намират в испански затвори. За Европа е позор да има политически затворници\", заяви 55-годишният Пучдемон, имайки предвид задържаните в Испания каталунски сепаратисти. По думите му \"борбата засяга всички европейски граждани\".  Пучдемон бе задържан на 25 март на германската граница с Дания на път за Белгия, където се укриваше от октомври. Вчера Висшият регионален съд в град Шлезвиг постанови, че Пучдемон може да бъде пуснат под гаранция от 75 000 евро, но искането на Испания за екстрадицията му продължава да се проучва. Съдът отхвърли испанското обвинение в подстрекателство към бунт, но продължава да разглежда обвинението в злоупотреба с държавни средства.          ", "date": "2018.04.06", "title": "На свобода! Драматични СНИМКИ и ВИДЕО как пускат Пучдемон от затвора"}
{"url": "https://www.blitz.bg/kriminalni/prestplenie/sotsialniyat-rabotnik-ot-zatvora-shchyakh-da-nastigna-pelov-no-toy-izvika-che-ima-granata-i-zapochna-da-strelya-po-men-s-pistolet-video_news591549.html", "text": "Социалният работник Красимир Кръстев, който подгони един от избягалите от Централния софийски затвор – Владимир Пелов, разказа за ситуацията като от американски екшън, пише Нова телевизия. Кръстев бил в кабинета си, когато Пелов и Радослав Колев набиват служител в стаята за получаване на пратки, заплашват надзирател, за да им отвори вратата и излизат от затвора през главния вход.„Отваряйки вратата на офиса си, видях, че Пелов блъска и се опитва да стреля по колегата на поста при бариерата. Той се опита да препречи пътя на бегълците”, спомня си социалният работник.  Той обясни, че първоначално дори не разбрал, че бегълците са двама. Видял и разпознал само Пелов. Подгонил го. „Когато усети, че ще го настигна, се обърна срещу мен и извика, че има граната. След това се прицели и стреля срещу мен. Нямаше свистене на куршум и предположих, че пистолетът може да е газов. Впоследствие разбрах, че разследващите са намерили бойна гилза”, разказва още Кръстев. Той обясни, че в случая с бягството „няма грешка на ръководен състав, но има системни проблеми”. Кръстев поясни още, че двамата рецидивисти не са били изолирани, защото имали добро поведение между стените на затвора. Именно затова служителите нямали право да ги изпратят в килии в коридора на най-опасните престъпници. Социалният работник потвърди, че до служителите на затвора са стигали сигнали за готвено от Пелов бягство и били взети необходимите мерки. „Бягството се случи, защото имаш заплаха с оръжие. Иначе колегите щяха да реагират, щяха да се борят до последно, за да спрат Пелов и Колев”, категоричен е Кръстев.     ", "date": "2018.04.06", "title": "Социалният работник от затвора: Щях да настигна Пелов, но той извика, че има граната и започна да стреля по мен с пистолет! (ВИДЕО)"}
{"url": "https://www.blitz.bg/kriminalni/prestplenie/v-navecherieto-na-velikden-zaklakha-vzrastna-zhena-kato-zhertveno-agne-v-radnevo_news591569.html", "text": "81-годишна жена е открита да лежи в дома си в град Раднево с прободни рани по врата и тялото, с опасност за живота, съобщават от пресцентъра на МВР. Сутринта на 4 април, гражданин сигнализирал в полицията за жена в безпомощно състояние - 81-годишната жена е била с видими наранявания и лежала в една от стаите на жилището си в Раднево.Тя била настанена в болнично заведение с нанесени повърхностни порезни и прободни рани по дланите на ръцете, врата и тялото, в състояние на травматичен шок, с опасност за живота.  След извършения на място оглед стартирали и незабавни оперативни действия, в хода на които криминалистите установили, че нараняванията са причинени от 31-годишната сродница на пострадалата. Същата е прегледана и е настанена в болнично заведение в Раднево. Образувано е досъдебно производство по чл.115, във вр. с чл.18, ал.1 от НК. Работата по случая продължава.", "date": "2018.04.06", "title": "В навечерието на Великден заклаха възрастна жена като жертвено агне в Раднево"}
{"url": "https://www.blitz.bg/obshtestvo/ekskluzivno-v-blits-tv-voyuvashchite-romski-familii-v-rozino-pak-se-derat-naprezhenieto-ne-sekva_news591614.html", "text": "Кошмарът в карловското село Розино продължава. Ромите от фамилия Скендерови не спират да се страхуват за живота си, разказаха те пред камерата на БЛИЦ. Скендерови сами ни потърсиха, за да разкажат за екшъна преди десетина дни, когато в махалата отново имаше бой, псувни, нападения. Както съобщихме и показахме, една къща бе потрошена, а спопанинът й Иван Атанасов разказа пред репортера ни, че снаха му, която била болна, си отишла за няколко дни от страх, след като домът й бил нападнат. „Имаше още живот в нея, но от стрес си отиде“, каза Атанасов. Припомняме, че агресивната фамилия Сребреви, които от години воюват със Скендеровите и с още един род, нападнаха преди повече от седмица събратята си. Причината: На Младен Младенов от Скендеровите били срязани гумите на джипа. Той видял на центъра на селото мъжа, който предния ден бил задържан от полицията заради гумите и го попитал защо му причинява това.  Така започнала разпрата, която по-късно прераснала в погром.   Фамилия Сребреви е много агресивна, около 40 грамадни мъже са от този род винаги търсят с кого да се скарат и сбият, разказаха още Скендеровите. Когато Младен потърсил сметка за срязаните гуми на джипа си, побоят в центъра на Розино се разминал, но малко по-късно започнал в махалата. Само благодарение на бързата намеса на полиция и жандармерия е предодвратена поредната трагедия.  Преди повече от две години група въоръжени с камъни и колове роми от рода на Сребровите нападнаха и пребиха до смърт бизнесмена Георги Рогачев-Рогача. След месец в кома той издъхна, а днес в затвора за 18 и 19 години са Николай Стоянов-Чичото и племенника му Николай, отново от Сребровия род. Тогава братът на жертвата-известният в ъндърграунда Кольо Рогача, беше привикван многократно в полицията, за да обещае да не тръгва на лична вендета.  Събраха се рокери от цялата страна, полицията една ги уварди да не влязат в махалата и да отмъщават за смъртта на бизнесмена. Сега войната е потушена, но напрежението между войнстващата фамилия и останалите роми в Розино не е спирало. Младен разказа пред камерата ни, че миналия ден пред полицията братът на ранения при побоя Асен се е заканила да ги избие, както навремето постъпили с Рогача.  Кристина ИВАНОВА, БЛИЦ  Оператор: Любомир БАКЪРДЖИЕВ, БЛИЦ", "date": "2018.04.06", "title": "Ексклузивно в БЛИЦ TV: Воюващите ромски фамилии в Розино пак се дерат, напрежението не секва"}
{"url": "https://www.blitz.bg/kriminalni/prestplenie/zam-ministr-prodanov-razkri-s-kakvo-orzhie-e-strelyal-pelov_news591591.html", "text": "Бойно 9-милиметрово оръжие носели избягалите от Централния софийски затвор Владимир Пелов и Радослав Колев. Това предаде Нова телевизия, позовавайки се на заместник-министърът на правосъдието проф. Николай Проданов.По-рано социалният работник Красимир Кръстев – единственият подгонил Пелов при бягството изрази съмнение, че рецидивистът е носел газов пистолет.  Пелов стрелял по Кръстев, а служителят на мястото за лишаване от свобода не чул свистене на куршум. „ ”, каза Кръстев. Все още не е ясно как бегълците са се сдобили с оръжие.", "date": "2018.04.06", "title": "Зам.-министър Проданов разкри с какво оръжие е стрелял Пелов"}
{"url": "https://www.blitz.bg/kriminalni/prestplenie/goreshcha-informatsiya-za-sstoyanieto-na-napadnatiya-ot-zatvornik-nadziratel_news591572.html", "text": "Нападнатият надзирател в Централния софийски затвор е в добро състояние. Напомняме, че надзирателят е нападнат вчера, докато конвоирал затворник от болницата до корпуса на затвора. Служителят няма фрактури, освободен е за домашно лечение, заявиха от Министерството на правосъдието.Министерството обяснява - на 5 април, четвъртък, около 21 часа, на територията на Централния софийски затвор при вътрешно конвоиране на лишен от свобода към приемно отделение, същият без видима причина е посегнал и ударил единия от двамата конвоиращи го постови надзиратели.   Затворникът незабавно е неутрализиран и фиксиран чрез използване на фиксиращи средства, допълват от ведомството.  Същевременно на служителя е оказана незабавна медицинска помощ в корпуса на затвора, а след това и във външно болнично заведение.  На място е извикана оперативна група. По случая е образувано досъдебно производство за посегателство над служител. Уведомен е и наблюдаващият прокурор и ресорният заместник-министър на правосъдието Николай Проданов. Назначена е проверка за изясняване на създалата се ситуация. От МП посочват и че са предприети действия спрямо овладяване на агресивното поведение на лишения от свобода.", "date": "2018.04.06", "title": "Гореща информация за състоянието на нападнатия от затворник надзирател"}
{"url": "https://www.blitz.bg/layfstayl/svetski/khakeri-pusnakha-riyz-uidrspun-po-goli-momicheta-v-mrezhata-snimki18_news591587.html", "text": "Хакери публикуваха в мрежата снимки на голата актриса Рийз Уидърспун, която стана известна с филма \"Професия блондинка\". Това съобщава телеграм каналът \"Супер\".Интимните снимки на актрисата не са единствените, попадали в мрежата. Сред фотосите има и такива от почивка, снимка в бански и по време на отдих в басейн.      През 2013 година хакерите разпространиха снимки на момиче, което много прилича на звездата от \"Професия блондинка\". Тогава не се установи със 100-процентова сигурност на кой точно са снимките - на Рийз или на друго момиче.   ", "date": "2018.04.06", "title": "Хакери пуснаха Рийз Уидърспун по голи \"момичета\" в мрежата (СНИМКИ18+)"}
{"url": "https://www.blitz.bg/layfstayl/za-damite/interesno-video-nyakolko-idei-za-nosene-na-shal-prez-proletta_news591612.html", "text": "Обичате ли да носите шалове? Аз обожавам! Гардеробът ми прилича на мъничък магазин за шалове, пълен с най-различни по форма, цвят и материя. Нося ги с всякакви дрехи. Всеки ден. Навсякъде.Понякога обаче, не е достатъчно просто да омотаеш шала около врата си. Има хиляди начини, по които да носите шал, защото той не е само за студа през зимата.  Ако и вие като мен харесвате този вид аксесоари, които чудесно допълват или подчертават визията ви, но не винаги успявате да се справите с поставянето им, то тук има няколко идеи, които да ви вдъхновят как да носите шал през пролетта.   ", "date": "2018.04.06", "title": "Интересно ВИДЕО: Няколко идеи за носене на шал през пролетта"}
{"url": "https://www.blitz.bg/layfstayl/svetski/shok-megan-markl-shche-se-omzhva-dva-pti-vizhte-zashcho-video_news591559.html", "text": "Явно Меган Маркъл ще се жени два пъти това лято. Един път в реалния живот и веднъж - в сериала \"Костюмари\" (Suits), пише Лайфстайл бг.  Алън Корш - създателят на сериала, е планувал екранна сватба за Рейчъл Зейн - героинята на Меган Маркъл, точно в последния епизод на седмия сезон в края на април, съобщава CBS. Рейчъл ще размени обети с любимия си Майк Рос, чийто герой се играе от актьора Патрик Адамс. Екранната сватба на Меган Маркъл ще е репетиция за истинската ѝ с принц Хари на 19 май.  Арън Корш сподели, че навременно е бил предупреден, че личният живот на Маркъл ще наложи някои промени в сюжета на сериала. Той е бил подготвен и не се е наложило на пренаписва вече готови сцени. След края на седми сезон и двамата актьори - Меган Маркъл и Патрик Адамс, ще прекратят участието си в \"Костюмари\".", "date": "2018.04.06", "title": "Шок! Меган Маркъл ще се омъжва два пъти, вижте защо (ВИДЕО)"}
{"url": "https://www.blitz.bg/lyubopitno/zagadchno-sshchestvo-be-izkhvrleno-na-brega-na-plazh-v-tayland-video_news591576.html", "text": "Британският пътешественик Луи Бургойн, който в момента си почива в Тайланд, направи загадъчна находка на плаж в азиатската страна. По думите му, той е открил на пясъка „извънземно“ и веднага го е снимал, за да качи снимките в интернет. Първоначално потребителите в мрежата се отнесли към находката със скептицизъм. Виждайки статичното изображение, коментарите написали, че това е повръщано от кит, чудато яйце на някакъв морски обитател или нещо подобно. Въпреки това, Бургойн е казал в отговор, че нещото е мърдало, затова той е направил и видео.  Британецът разказва още, че първо е искал да върне съществото във водата, но „извънземното“ започнало да се гърчи и, най-странното, тихо да си свирука. Затова изплашеният мъж бързо изоставил находката си и избягал. Превод и редакция: БЛИЦ    ", "date": "2018.04.06", "title": "Загадъчно същество бе изхвърлено на брега на плаж в Тайланд (ВИДЕО)"}
{"url": "https://www.blitz.bg/obshtestvo/sotsialnite-eksperimenti-koito-promenikha-korenno-zhivota-na-khorata_news591593.html", "text": "Някои хора са достатъчно смели, за да се изправят лице в лице със стереотипите и да ги разбият, пише BrightSide. Те не се страхуват да променят начина си на живот, да потърсят отговорите на някои наистина екзистенциални въпроси и да подтикнат останалите към промяна. Как? С помощта на някои наистина интересни социални експерименти.Например…  Жената, която носеше едни и същи дрехи на работа 3 години подред Експеримент: Какво да облека днес за работа? Въпрос, с който се е сблъсквал всеки един от нас. На Матилда обаче й е писнало да си го задава и съответно тя взема кардиналното решение да носи едни и същи дрехи в продължение на 3 години. Купува си множество комплекти от идентични бели ризи и черни панталони. Резултат: Матилда успява да запази всичките свои уникални рокли за уикенда и официалните вечери. В момента тя не губи време сутрин, защото знае точно какво ще носи. Експериментът й помага да спести време и енергия, които да насочи към семейството и приятелите си. Мъжът, който яде картофи вече 12 месеца Експеримент: Андрю Тейлър решава, че в рамките на 1 година ще консумира само картофи. Резултат: По този начин той отслабва цели 49 кг.   Естествено, не ви препоръчваме да спазвате неговия режим на хранене. Детство без джаджи Какво е в XXI век да нямаш телевизия или таблет, или смартфон или други технологични джаджи от живота на всеки модерен човек?  Ники Буун, фотограф и майка на четири деца от Нова Зеландия, е решила да даде на потомството си  \"истинско\" детство, без високи технологии. И показва това в поредица от невероятни снимки, наречени  По професията Буун е физиотерапевт. Работила е в родната си Нова Зеландия и във Великобритания. След раждането на второто си дете се отказва от работата си, очарована от фотографията и разбира се, от отглеждането на децата си.  Тя решава да им даде детството, което самата е имала, израствайки във ферма - волна и боса, близо до природата. Нейните деца не знаят какво са видео игри и социални мрежи. Нещо повече, те не ходят и на училище, нито следват някаква учебната програма. По цял ден се радват на живота на 400 акра земя, притежавана от техните родители. Жена живее без пари 20 години Експеримент: Един ден Хайдемари Швермер достига до заключението, че човечеството води твърде материален начин на живот. Ето защо тя решава да се изолира в апартамента си, продава по-голямата част от вещите си и стартира малък експеримент: живот без пари в рамките на 1 година. Хайдемари използва финансите си през този период, за да подпомага нуждаещите се. Не използва градски транспорт, а най-необходимите си вещи съхранява в малка торба. Резултат: Тази уникална жена живее без финансови средства не една, а вече цели 20 години. По този начин тя успя да докаже, че парите не са най-важното нещо на този свят. Можем да оцелеем и без тях. В продължение на дълги години Швермер е лектор и редовен гост по телевизионни предавания, заради личния си социален експеримент. Една година без интернет Експеримент: Чувството, че нещо ви липсва в живота ви е познато, нали? Пол достига до абсолютно същото заключение. За да си отговори на въпроса, той решава да живее една година без достъп до интернет. Не използва социалните мрежи и мобилните приложения и започва да разчита на добрата стара пощенска кутия. Пол стига до заключението, че \"нещо му липсва в живота\".  Резултат: Пол подобрява концентрацията си и започва да пише книга. След като експериментът приключва, сърфирането му в интернет вече е далеч по-съзнателно. Убеден е, че мрежата е просто инструмент, който трябва да се използва разумно. Семейство живее като викторианска двойка Експеримент: Сара и Габриел Крисман решават да се пренесат в една по-различна епоха. Буквално. Двамата се откъснат от действителността и заживяват така, както хората във Викторианската епоха в Америка в края на 19-ти век са съществували. Двамата се впускат в едно различно ежедневие - шият дрехите си сами, както и си приготвят ястия, типични за 19-ти век. Те се къпят, като се обливат с топла вода, а четките им за зъби са от естествен косъм на глиган. Когато се разхождат,  се придвижват с трициклети - типични за епохата.  Резултат: По този доста интересен и необикновен начин на живот двойката успява да огледне света от друг ъгъл и да разбере в детайли как са живеели хората преди години. Съпрузите споделят, че голяма част от старите дрехи всъщност са удобни, а ястията изключително вкусни.  Живот без боклук Експеримент: Един ден Беа Джонсън открива как да реши проблема с боклука в собствения си дом. Тя и семейството й се отказват от нещата, които не могат да бъдат рециклирани: от продукти в опаковки за еднократна употреба, домакински химикали в пластмасови бутилки и други ненужни вещи. Резултат: Днес четиричленното семейство не произвежда повече от 1 кг боклук годишно. Беа сама си прави грим, както и произвежда препарати за миене на съдове, прозорци и др. Когато ходи до магазина, майката използва платнени чанти и стъклени буркани.", "date": "2018.04.06", "title": "Социалните експерименти, които промениха коренно живота на хората!"}
{"url": "https://www.blitz.bg/svyat/oshchavi-se-za-sekundi-vzrastna-dama-pokaza-s-lichen-primer-zashcho-ne-tryabva-da-se-varyat-yaytsa-v-mikrovlnovata-pechka-snimki_news591594.html", "text": "55-годишната британка от Голям Манчестър се опита да си свари яйце в микровълновата печка, следвайки инструкции, намерени в интернет. След експеримента обаче жената бързо била откарана в местна болница с изгаряния по лицето, пише в. \"Дейли Мейл\".Даян Коб в течение на една минута варила яйцето в микровълновата, вдъхновявайки се от съвет на кулинарен експерт в мрежата. Жената уверява, че преди инцидента тя няколко пъти вече е успявала да си свари яйце по този начин и не е имало никакви проблеми. Този път обаче яйцето се взривило в чашата, веднага щом Коб го докосната с лъжичка. В резултат британската дама се оказала със сериозни изгаряния по лицето и гърдите.   \"Това е 100 пъти по-зле от обикновено изгаряне. Струваше ми се, че кожата ми гори. Отлепи се за секунди\", споделя Даян.  Жената незабавно отишла пред мивката и започнала да залива изгорелите места със студена вода, а след това се обадила на дъщеря си, която живее наблизо. Изплашеното момиче незабавно откарало майка си в болницата. След медицински преглед медиците решили да преместят Даян в отделението по изгаряния. Травмите ѝ се оказали твърде тежки за амбулаторно лечение.  След четири дни в клиниката Даян била изписана. У дома тя се възстановявала най-малко още седмица, като постоянно трябвало да годи с превръзки. \"Беше ужасно да нося тези бинтове. Мразех ги. През цялото време не съм излизала навън, само си седях у дома\", казва тя.    Въпреки това, че кожата на Даян в момента не изглежда толкова страшно, за да се възстанови напълно на нея ще ѝ са необходими най-малко две години. При това през целия този период Даян ще трябва редовно да се маже със специален защитен ден. Сега жената призовава другите фенове на гурмето да внимават с кулинарните съвети в мрежата.  \"Една минута промени целия ми живот. Не искам това да се случи отново с който и да е\", признава тя.  Превод и редакция: БЛИЦ", "date": "2018.04.06", "title": "Ощави се за секунди: Възрастна дама показа с личен пример защо не трябва да се варят яйца в микровълновата печка (СНИМКИ)"}
{"url": "https://www.blitz.bg/obshtestvo/universalni-i-polezni-zashcho-yaytsata-sa-edna-ot-nay-dobrite-vzmozhni-khrani_news591531.html", "text": "Яйцата често са сочени като виновници за високия холестерол. Хората забравят, че злоупотребяват с далече по-вредни храни, които наистина са в основата на здравословните им проблеми, докато яйцата надали са сред тях. Яйцата често са сочени като виновници за високия холестерол. Хората забравят, че злоупотребяват с далече по-вредни храни, които наистина са в основата на здравословните им проблеми, докато яйцата надали са сред тях.  Яйцата са едни от най-добрите източници на протеини. Препълнени са с всички нужни за развитието на живота хранителни вещества. Богати са на витамини А, D, В12 и холин. Те са много добър средство да останете сити, да сте се сдобили с необходимите трудно набавяни от други храни вещества, но и да не трупате излишни килограми, стига да не злоупотребявате с количествата.    Какво съдържат яйцата?  В едно яйце със средна големина се намират около 70 калории, 0 г въглехидрати, 6 г протеин, 5 г мазнини, 0 г фибри, 0 г захар. Останалото е разпределено между калий, магнезий, калций, желязо, фосфор, витамин В6, витамин В12, витамин А, витамин D.  Здрав мозък и нервна система  Холинът в яйцата осигурява добър контрол на мускулите, регулира нервната проводимост и подобрява мозъчните функции, включително памет и концентрация. Приемът на холин е особено важен по време на бременността с оглед здравословното развитие на мозъка на плода.  Витамин В12 е друго важно хранително вещество, което е от голямо значение за образуването на еритроцити. Този витамин поддържа неврологичните функции в норма и спомага за синтеза на ДНК. По-лесно отслабване  Изследванията показват, че яйцата са добър приятел в отслабването. Богатото им съдържание на протеини оставя усещане за ситост много дълго време като едновременно с това предпазва от опасните за талията въглехидрати.  Освен това мазнините в яйцата са много по-полезни от онези в месото. Намаляват риска от редица заболявания  В яйцата се намират и два много важни каротиноида – лутеин и зеаксантин. Те играят много важна роля в поддържането на зрението в добро състояние. Изследванията сочат, че лутеинът може да повлияе на възприемчивостта и паметовите процеси при децата в училище. Влияе добре и на възрастни. Здрави кости  Калцият в яйцата е във високи количества, а наличието на витамин D, който рядко може да се набави от храната, подсилва усвояването на важния минерал. Така костите са здрави и плътни. ", "date": "2018.04.06", "title": "Универсални и полезни: Защо яйцата са една от най-добрите възможни храни?"}
{"url": "https://www.blitz.bg/foto/khilyadi-miryani-chakakha-na-opashki-v-aleksandr-nevski-na-razpeti-petk-snimki_news591651.html", "text": "Днес Източноправославната църква отбелязва Разпети петък - денят, в който е разпнат Божият син Исус Христос, за да стане изкупителна жертва за греховете на човечеството. На този ден вярващите минават под масата, покрита с плащеницата на Исус, за да изразят своето преклонение, смирение и скръб пред гроба Господен. През целия ден в столичния храм \"Свети Александър Невски\" се вие дълга опашка от миряни, дошли да минат под масата и да се преклонят пред символичния Христов \"гроб\" издигнат в средата на църквата, информира „Булфото”. ", "date": "2018.04.06", "title": "Хиляди миряни чакаха на опашки в „Александър Невски” на Разпети Петък (СНИМКИ)"}
{"url": "https://www.blitz.bg/svyat/otgovort-na-moskva-sanktsioniranite-ot-sashch-firmi-shche-poluchat-drzhavna-podkrepa_news591665.html", "text": "Руските държавни фирми, срещу които САЩ днес обявиха санкции, ще получат допълнителна държавна подкрепа, заяви руският министър на промишлеността и търговията Денис Мантуров, цитиран от световните медии. Мантуров също така предупреди, че ще има административни наказания за руски компании, които откажат да работят със санкционираните фирми.     Включването на \"Рособоронекспорт\" в списъка от санкции на САЩ има за цел изтласкването на Русия от световния оръжеен пазар, заяви представител на руската държавна корпорация Ростех, в която влиза \"Рособоронекспорт\".     \"Проучваме документа и още не сме направили окончателни изводи. Фактът обаче, че на мушка е взет \"Рособоронекспорт\" потвърждава истинската цел на санкциите. Всички тези гръмки слова и обвинения са само предлог да бъде изтласкана Русия от световния оръжеен пазар. Грубо и прагматично. Това е чиста проба недобросъвестна конкуренция\", заяви той.     Председателят на Руския съюз на индустриалците и предприемачите Александър Шохин сравни санкциите на САЩ с терористични методи, предаде ТАСС.     \"Съдейки по всичко, американците ще използват, с извинение за грубия израз, методите на терористите, а именно ще \"убиват заложници\". От този кремълски списък те ще изваждат по няколко души като \"заложници\" в кавички, за да видят останалите, че и тях това ги чака, ако не почнат да се държат подходящо. А подходящото поведение от тяхна гледна точка е, меко казано, да убеждават политическите власти в Русия, че тя трябва да се държи другояче\", заяви той.     Шохин отбеляза, че в Русия има компании, които имат активи в чужбина, включително и в САЩ. Според него предприемачите, чийто бизнес помага за развитието на икономиката на САЩ, не са застраховани срещу включването им в санкционния списък.     Секретарят на руския Съвет за сигурност Николай Патрушев заяви, че новите санкции на САЩ няма да прекъснат контактите на Москва с Вашингтон.     Санкционираните физически и юридически лица ще намерят начини да компенсират наложените им ограничения, каза Патрушев след заседание на Съвета за сигурност.     Ставащото създава \"добър потенциал за икономическо сътрудничество с други страни\", добави той.    ", "date": "2018.04.06", "title": "Отговорът на Москва: Санкционираните от САЩ фирми ще получат държавна подкрепа"}
{"url": "https://www.blitz.bg/svyat/london-otryaza-plemennitsata-na-skripal-za-viza_news591667.html", "text": "Британското министерство на вътрешните работи съобщи, че е отказало да издаде виза на племенницата на бившия двоен агент Сергей Скрипал. „Отхвърлихме молба за посетителска виза за Виктория Скрипал с мотива, че молбата не отговаряше на имиграционните правила, заяви говорител на Форин офис”, цитиран от световните агенции.     Както БЛИЦ съобщи, Виктория Скрипал се готвеше да пътува за Великобритания, за да посети роднините си Сергей и Юлия Скрипал, след като бяха отровени. Тя трябваше да е първият роднина, който да се срещне с тях след инцидента.    ", "date": "2018.04.06", "title": "Лондон отряза племенницата на Скрипал за виза"}
{"url": "https://www.blitz.bg/obshtestvo/zdraveopazvane/v-navecherieto-na-velikden-pocherneno-semeystvo-vze-tezhko-reshenie-i-dade-zhivot-na-dvama-mzhe_news591670.html", "text": "В навечерието на един от най-светлите християнски празници близките на изпаднал в мозъчна смърт след инсулт 56-годишен мъж дадоха надежда за нов живот на двама пациенти в Александровска болница. Роднините са взели тежкото, но изключително благородно решение да дарят органите му. А мъж от Благоевград от година издирва близките на своя донор, за да им благодари за жеста и шанса да има нормален живот. Мъже на 48 и 52 години бяха трансплантирани вчера с бъбреци. След операциите състоянието им е стабилно и двамата се възстановяват в реанимацията на Александровска болница.     \"Дървото на живота\" - символът на дарителите събира имената на всички, които продължават да живеят чрез спасените от тях.     От началото на годината нови две имена на донори са намерили място сред листата му. На същото дърво е и донорът на Николай Спасов от Благоевград. След 4 години на хемодиализа, обаждането с новината, че има донор, най-накрая дошло. Оперирали го преди година. Днес Николай се радва на пълноценен живот.     „Чувствам се прекрасно, работя си и се радвам и на природата и на семейството и на живота и като гледам сега всичко наоколо цъфнало, дет се казва и аз цъфтя”, каза той пред БНТ.     Кои са хората взели съдбоносното решение - това е въпросът, който Николай си задава всеки ден. Според българското законодателство обаче, донорството е тайна. Николай търсил близките на своя спасител по всевъзможен начин.     „Опитах се във Фейсбук, но никой не се обади. Ще пиша пак, най-малкото да благодаря на тези хора за това, което са направили, понеже дето се вика те ми върнаха живота”, заяви той.     По последни данни на изпълнителната Агенция по трансплантации над 1100 души у нас се нуждаят от органи. Най-много - около 1 000 очакват донорство на бъбрек. Надежда за трансплантация на черен дроб таят 47 души, а от ново здраво сърце се нуждаят 40. Това е тяхното медицинско Възкресение - породено от благороден жест.    ", "date": "2018.04.06", "title": "В навечерието на Великден: Почернено семейство взе тежко решение и даде живот на двама мъже"}
{"url": "https://www.blitz.bg/ikonomika/8000-rumntsi-se-izsipakha-po-kurortite-okolo-varna-nagvat-riba-i-kozunatsi_news591675.html", "text": "Курортите край Варна посрещнаха 8000 румънски туристи за Великден. В \"Златни пясъци\" са отворени 13 хотела, а в \"Свети Константин и Елена\" - три. Румяна Икономова, която работи в ресторант, сподели пред БНР каква храна предпочитат румънските гости. По думите й, румънците изобщо не са капризни и харесват неща \"от рода на рибите\". Жената каза, че самата тя ще изкара празника на работа и \"в движение\", и разказа какво ще готви у дома: \"Агнешки истории, козунаци, яйца...\"     Запитан дали с колегите му чакат румънските туристи, един от таксиметровите шофьори в района отговори, че те не ги интересуват, защото ползват услугите им много слабо. На Великден ще бъде вкъщи със семейството си.       ", "date": "2018.04.06", "title": "8000 румънци се изсипаха по курортите около Варна, нагъват риба и козунаци"}
{"url": "https://www.blitz.bg/obshtestvo/regioni/parking-voynata-stava-vse-po-grozna-burgazliya-spasi-na-kosm-kola-na-ssed_news591660.html", "text": "Бургазлия буквално спаси автомобила на мъж, който оставил возилото си в близост до Борисовата градинка в жк. „Възраждане” в морския град. Пред гумите на МПС-то бил поставен метален таралеж. Вероятно става въпрос за отмъщение на някой ядосан гражданин, който е сметнал, че паркомястото е негово, съобщава „Флагман”. Тъй като вариантът с вдигане на чистачки отдавна вече не стряска никого, изобретателният неизвестен човек решил да постави шипове пред возилото,  за да може да се спукат гумите, когато потегли. Именно по този начин си е помислил, че ще даде урок на шофьора, който паркирал колата си там.     Благодарение обаче на бургазлията, който забелязал случайно металния таралеж и го махнал от возилото, автомобилът е „спасен”, а  отмъщението пропаднало. Каква обаче е причината шиповете да се озоват пред гумите на колата, остава загадка.    ", "date": "2018.04.06", "title": "Паркинг войната става все по-грозна! Бургазлия спаси на косъм кола на съсед"}
{"url": "https://www.blitz.bg/obshtestvo/razkritie-pone-petima-sa-pomagali-na-begltsite-ot-sofiyskiya-zatvor_news591539.html", "text": "Разследващи разказаха пред \"Телеграф\", че са постъпили оперативни данни, според които бегълците са били подпомогнати логистично от най-малко петима души. Единият отговарял за финансите, тъй като Пелов и Колев не разполагали с пари в брой в зандана. Други двама се грижели за осигуряването на автомобил и квартира на бегълците.   \"Предполагаме, че става въпрос за изоставена къща или постройка\", споделиха ченгетата. По думите им още двама души се предполага, че са ангажирани с това да им носят храна и провизии в скривалището.  ", "date": "2018.04.06", "title": "Разкритие: Поне петима са помагали на бегълците от Софийския затвор"}
{"url": "https://www.blitz.bg/ikonomika/trmp-potriva-dovolno-rtse-sled-spada-na-tsenata-na-aluminiya_news591653.html", "text": "Президентът на САЩ Доналд Тръмп заяви, че е доволен от факта, че цените на алуминия на световните пазари са паднали, въпреки, че е наложил нови по-високи вносни мита. Това става ясно от негов пост в Туитър. „Хората са изненадани, но аз не съм. Въпреки митата върху алуминия, цените на метала паднаха с 4%. Много пари ще влязат в хазната на САЩ, а също така работа, работа, работа!“, написа Тръмп.        През март Тръмп наложи мита върху вносните алуминий и стомана,м включително и върху тези от Китай и Япония. Търговският спор между Вашингтон и Пекин ескалира в последните дни заради това.     Правителството на Китай съобщи, че се „контраатакува силно“, ако президентът вдигне митата върху китайски стоки на сумата от 100 милиарда долара. „Ако САЩ обявят списък с мита от 100 милиарда долара, Китай е напълно готов и без колебание ще контраатакува с пълна сила“, заяви прессекретарят на китайското министерство на търговията Гао Фен. Той не уточни какви точно мерки ще бъдат наложени от Пекин.    ", "date": "2018.04.06", "title": "Тръмп потрива доволно ръце след спада на цената на алуминия"}
{"url": "https://www.blitz.bg/svyat/morbili-ubivat-nared-na-edin-khvrley-ot-blgariya-dnes-pochina-9-mesechno-bebe_news591659.html", "text": "Броят на починалите от морбили в Румъния достигна 46 души, след като днес почина девет месечно бебе от Констанца, съобщи Асошиейтед прес. Националният център за наблюдение на заразните болести съобщи, че бебето не е било ваксинирано.     Нови 204 случая на морбили са регистрирани тази седмица в Румъния, с което общият брой на потвърдените случаи на заразяване в страната е близо 12 000 души.    ", "date": "2018.04.06", "title": "Морбили убиват наред на един хвърлей от България! Днес почина 9-месечно бебе"}
{"url": "https://www.blitz.bg/svyat/zakharova-london-tryabva-da-dade-obyasneniya-za-otkaza-na-viza-za-viktoriya-skripal_news591688.html", "text": "Лондон от хуманитарни съображения е длъжен официално да даде обяснения за отказа на виза за Виктория Скрипал. Това заяви говорителката на руското външно министерство Мария Захарова по телевизия \"Россия 24\". \"Ние настойчиво призоваваме Великобритания да направи официално изявление, да даде обяснения по повод случващото се с визата за Виктория Скрипал. Смятаме, че най-малкото от хуманитарни съображения длъжностните лица са длъжни да намерят сили в себе си и официално да се изкажат поне по този аспект\", каза Захарова.     Както БЛИЦ съобщи, по-рано британското министерство на вътрешните работи обяви, че е отказало да издаде виза на племенницата на бившия двоен агент Сергей Скрипал.    ", "date": "2018.04.06", "title": "Захарова: Лондон трябва да даде обяснения за отказа на виза за Виктория Скрипал"}
{"url": "https://www.blitz.bg/svyat/zooparkt-v-oklakhoma-s-tzhna-vest-za-afrikanskata-lvitsa-bridzhet-na-koyato-y-porasna-griva_news591647.html", "text": "Африканската лъвица Бриджет, която се прочу с порасналата й грива, почина в зоопарка в Оклахома, съобщават местни медии. От зоологическата градина съобщиха, че Бриджет е била евтаназирана, тъй като екипът от ветеринарни доктори решил, че тя вероятно страда от сърдечна недостатъчност или инфекция. Лъвицата била летаргична, не се хранела и очевидно изпитвала болки.  Миналия месец тя беше в добро здраве. Тогава излязоха резултатите от лабораторните тестове, които обясниха защо й е пораснала грива, характерна за мъжките екземпляри.  Тестовете, направени от екип от университета на Тенеси, показаха, че африканската лъвица Бриджет има повишени нива на андростендион - хормон, който може да доведе до появата на мъжки вторични белези.     От зоологическата градина тогава казаха, че има вероятност 18-годишната лъвица да има доброкачествен тумор, който произвежда хормоните, но здравето й е отлично.   ", "date": "2018.04.06", "title": "Зоопаркът в Оклахома с тъжна вест за африканската лъвица Бриджет, на която й порасна грива"}
{"url": "https://www.blitz.bg/obshtestvo/blgarskite-bogatashi-ludnakha-po-nova-moda-kupuvat-si-koli-za-milioni-a-posle-snimki_news591656.html", "text": "Родните богаташи луднаха по нова мода - да си боядисват скъпите коли златни. Най-често това са бутикови модели, доставени у нас по поръчка. За една такава скъпа кола писа и БЛИЦ. Оказа се, че тя е собственост на индийски милионер, който искал да се смени цвета й.   Скъпото Ламборджини привлече погледите на десетки, след като негови снимки бяха публикувани и в социалните мрежи.   “Типично по български се търси сензация от нищо. Често се случва да променяме цвета на различни автомобили. Но явно златния цвят предизвиква някаква особена сензация. Може би и злоба! Търсят ни клиенти от цяла Европа. Имаме добро име, огромно желание за работа и богата гама от услуги на конкурентни цени.” Това коментира Ангел Лалов, управител студиото, където е боядисана колата.   Явно новата истерия е докарала доста “златни машини” по българските шосета? Въпрос на вкус? Преценете вие:    ", "date": "2018.04.06", "title": "Българските богаташи луднаха по нова мода! Купуват си коли за милиони, а после... (СНИМКИ)"}
{"url": "https://www.blitz.bg/layfstayl/svetski/keyti-peri-napira-da-rodi-bebe-na-orlando-blum_news591681.html", "text": "След раздялата 33-годишната Кейти Пери и 41-годишният Орландо Блум тихомълком решиха да си дадат втори шанс. И макар публично да не са потвърждавали отношенията си, папараци често ги засичат заедно на различни места, съобщава спирание „ОК”. Според близки до звездната двойка, Кейти има доста сериозни намерения към звездата от \"Карибски пирати\" и дори е готова да му роди дете.     \"Тя не иска да крие факта, че с Орландо са отново заедно – разказва източникът – и ако той ѝ направи предложение и поиска бебе, то тя ще приеме.\"     Говори се, че в края на март на свой концерт в Токио Кейти Пери е посветила песен на Орландо.     \"Чувствам се обичана – толкова силно, колкото никога досега. И песента ми е за това извънредно усещане – за любовта! Става въпрос за теб и за теб..\". – каза Пери от сцената.     Кейти и Орландо започнаха да се срещат през 2016 г. През март миналата година се разделиха. Половин година по-късно двамата бяха забелязани на Малдивите.    ", "date": "2018.04.06", "title": "Кейти Пери напира да роди бебе на Орландо Блум"}
{"url": "https://www.blitz.bg/layfstayl/toto-krie-strakhotna-novina-tova-koeto-napravi-v-london-ne-mozha-da-bde-skrito-dlgo_news591582.html", "text": "Рапърът от „СкандаУ” Йонислав Йончев — Тото, се сгоди тайно за голямата си любов. Събитието се случи в Англия, където певецът направил предложение на любимата си Яна Червенкова, пише Хот Арена. За факта, че двамата са вече свързани, говори и профила в социалната врежа на Яна. Тя се подписва вече като Йончева и е променила статуса си на „обвързана”. Кака Яна, както Тото я нарича, е казала „да” пред техни общи приятели на Острова.  Влюбените отседнали при тях и къде на шега, къде наистина ги помолили да им бъдат свидетели на церемонията.  Победителят от „ВИП Брадър” има множество фенки, които ежедневно го бомбардират с любовни обяснения. Но хубавата Яна не им обръща особено внимание. , разкрива синеоката красавица.   Докато беше в риалити формата Тото се оказа на прицела на вниманието на Ваня Щерева и Мегз, но никоя от тях, не стигна до интимности с рапъра.    ", "date": "2018.04.06", "title": "Тото крие страхотна новина! Това, което направи в Лондон, не можа да бъде скрито дълго"}
{"url": "https://www.blitz.bg/svyat/govoritelyat-na-putin-srazi-vsichki-v-rusiya-oligarsi-nyama_news591540.html", "text": "Отминаха времената, в които в Русия имаше олигарси. Това заяви говорителят на Кремъл Дмитрий Песков. „Фразата руски олигарси е неуместна. В Русия вече няма олигарси”, посочи той.Песков направи този коментар, когато журналист поиска от говорителя на Кремъл да коментира информацията, че в Съединените американски щати са разпитали руски олигарси за предполагаеми връзки с Доналд Тръмп.  Специалният прокурор Робърт Мълър, натоварен със задачата да провери имало ли е руска връзка на американските президентски избори през 2016 година, предприе този ход. Той лично е разпитал руски олигарси, които са пристигнали в САЩ и са в кръга на заподозрените за финансиране на републиканската кампания лица. Дмитрий Песков отказа да коментира информацията за разпитани руски граждани на американска земя. Той посочи, че трябва да се изчака официалната информация. Русия отрича да е помогнала на Доналд Тръмп да спечели президентските избори, побеждавайки кандидатката на демократите Хилъри Клинтън.", "date": "2018.04.06", "title": "Говорителят на Путин срази всички: В Русия олигарси няма"}
{"url": "https://www.blitz.bg/obshtestvo/intervyu/mimi-ivanova-pred-shou-sdbata-vinagi-me-e-predpazvala-imam-prorocheski-snishcha_news591408.html", "text": "Мими Иванова е една от най-известните български поп певици. Тя изпя „Хора и улици”, „Майчице свята”, „Слънцето е в моите коси”, „Петнадесет лалета”,”Вече свърши хубавото време”... Първият й съпруг е басистът и певец на супер популярната през 70-те години полска група „НоТоЦо” Юрек Рибински, но с него се развежда заради голямата си любов с Развигор Попов. Всъщност, когато кажем Мими, не можем да не заговорим и за Развигор. Композиторът работи с нея от 1973 г. Пред народното издание певицата по традиция дава своите болезнено откровени интервюта. Прави го и този път, разкривайки за първи път неподозирани факти от личния си свят.- Мими, наскоро в “Като две капки вода” Марги Хранова трябваше да влезе в твоя образ и да изпее класиката от репертоара ти “Вълкът и седемте козлета”. Как се почувства, наблюдавайки отстрани?  - Марги много се постара да пресъздаде образа ми. Чест й прави, че искаше да изпипа всеки детайл – от пеенето до поведението на сцена. Гримьорите определено се бяха постарали много. И вярвам, че тя ще има тепърва своите заслужени победи в шоуто.  Колкото до песента – за мен е изумително, че тя просто не остарява. Аз непрекъснато я пея по моите участия, правят го и децата по конкурсите. Не е забравен хит, а много обичан. И всъщност е една от най-простичките песни в репертоара ми – не е сложна, нито градена за някакъв огромен вокален диапазон. Наскоро даже бях при едни малки деца, които се оказа, че ме познават заради тази песен, но повече по име, отколкото като визия. Едното дори ми каза развълнувано:  “Ооо, аз ви гледах в “Капките”, нали това сте вие?”.  Затова спокойно мога да кажа, че изпяването на тази песен именно в толкова харесвано и гледано предаване като “Капките” определено ми помогна, макар аз отдавна да съм наясно, че нашето най-активно творческо време свърши. В момента сме толкова заети с Развигор с школите, общуваме постоянно с най-различни хора, правим нови песни. Но признавам, стана ми много приятно от реакцията на тези деца. - Развигор успя за нула време така да стресне Хилда Казасян, преоблечен като вълк, че тя дълго след това вероятно е нормализирала пулса си…  - (Смее се.) Да, вероятно е бил ускорен. Той наистина уплаши Хилда, а и тя действително не знаеше какво се случва, защото всичко това се пазеше грижливо в тайна. Така че реакцията й беше напълно автентична (смее се). - “Като две капки вода” е сериозно предизвикателство! За да се осмели да го приеме, човек преди всичко трябва да вижда в себе си потенциал за добър имитатор…  - О, да, безспорно. Но може би няма шоу, на което с Развигор да не сме били канени. “Капките” са много приятен формат, нищо, че аз все се заричам, че това не е за мен. Човек никога не трябва да казва “никога” за такива неща. Ще ти споделя нещо много забавно покрай участието ни с Развигор в това шоу – мои познати непрекъснато си мислят, че с него сме свързани по някакъв начин с предаването, и ни карат да им уреждаме покани, да отидат и да гледат на живо. Сякаш аз всеки момент мога да уредя нещо такова (смее се). А и лично аз се чувствам много по-удобно вкъщи пред телевизора. - Тече истинска война за тези покани в “Капките”, заради които най-атакувана е пиар-ката на формата, от която се изисква ежедневно да осигурява доволно количество ценни пропуски.  - (Смее се.) Да, разбрах за това. Не й е лесно със сигурност. Но знаеш ли, неслучайно е така, защото и моите наблюдения са, че именно това предаване е най-гледано, в сравнение с останалите музикални формати поне. Поздравления към всички, които го правят! Форматът успя постепенно да набере своя авторитет. - Наближава един от най-светлите християнски празници – Великден. Къде ще го посрещнете?  - Онзи ден беше моят последен работен ден преди празника и най-после ще остана за няколко дни вкъщи и ще можем да посрещнем приятели и близки. А с роднините ще се видим в моя роден град Хисаря в края на април, когато ще замина, за да журирам в конкурса “15 лалета”. Поне за няколко дни няма да ми се налага да ставам рано заради школата или някакъв друг ангажимент. Но това само до Великден. После пак ще започва с познатата динамика – школата, журирането, конкурсите. Това са все приятни неща, не се оплаквам, но понякога ангажиментите много се натрупват и на човек почти не му остава време за почивка. - Въпреки че с Развигор вече не сте в активната си творческа дейност – такава, каквато се е случвала някога, когато концертите са били често и по два на ден, но пък сега ми се струва, че отново нямате спирка за почивка?!  - Сега даже сме и по-заети, защото някога имаше Концертна дирекция, която уреждаше транспорта, всичките тези допълнителни административни подробности. А от мен се искаше само да си науча песните и хореографията, да си ушия дрехи, да се кача в колата или в автобуса, след което да си изпея репертоара. Нямах никакви други грижи. Сега с всичко се занимаваме с Развигор и ни е малко трудно на моменти. Много по-сложно е, освен това вече не сме на по 20 години. Сами си го избираме обаче, обичаме си работата. - Двамата на сцената винаги сте едно ведро и лъчезарно настроение, независимо дали извън сцената има някакви трудности, или дори сътресения. Как се съхранява такова излъчване във времето?  - Не съм го признавала никога досега, но някак си съдбата ме е предпазвала винаги, когато е трябвало да съм много активно на сцена. При все, че човек няма как да се предпази от сътресенията в живота си, за съжаление. Преди година, когато изгубих сестричката си, отложих посрещането на рождения си ден, защото не ми беше изобщо до това. Но мен съдбата по един или друг начин ме щади, затова и не се оплаквам. Щастлив човек съм. Знам, че някои неща са неизбежни, но при мен са се случили в моменти, когато не съм била активна на сцената. Иначе просто не знам какво бих правила… Аз съм човек, който няма да издържи. Прекалено съм чувствителна. Не мога да прикрия емоцията, вероятно ще се разплача пред хората. От прекомерна емоция дори веднъж ми се случи и да загубя гласа си. Случи се преди години, когато с Развигор много пътувахме, почти постоянно снимахме и на практика имахме не повече от 3-4 свободни дни в месеца. Правехме по два концерта минимум на ден, което е много изтощително. И при мен се натрупаха обстоятелствата – бях страшно преуморена, бях загубила и близък свой приятел, а ми предстоеше втори концерт за деня. Оставаха броени часове, когато изведнъж се оказа, че не мога даже да говоря, камо ли да пея.  Никога не бях изпитвала такова нещо. Това състояние продължи около половин час, в който се чудехме дали да не отложим концерта. Изведнъж гласът се появи, сякаш някаква сила ми помогна… Никога няма да ги разбера тези чудеса в живота ми. - Но точно след такива моменти човек най-осезаемо обръща поглед на тези дребни чудеса, започва да ги вижда все по-често в живота си…  - Абсолютно. Вярвам в чудеса. Имала съм неведнъж и сънища, които са предопределяли случващото се в живота ми. Така наречените пророчески сънища. И съм сигурна, че ако някъде ги разкажа, няма да повярват хората за какво става въпрос. Защото хората по принцип сънуват и са свикнали с този факт. В моя досегашен живот обаче,  имам три съня, които никога няма да забравя, докато съм жива  Знаех точно какво ми казват те и се случи точно, каквото очаквах заради тях. В два от сънищата бяха родителите ми. Баща ми, светла му памет, си отиде първи, а малко след него и майка ми. Бяха от това поколение хора, които са толкова свързани помежду си, че ако единият си отиде, и другият не издържа дълго без него. Преди първия ми сън помня как сестричката ми, която тогава гледаше майка, ми се обажда и ми казва, че трябва веднага да отида, защото положението било много тежко. А аз бях в София, беше тежка зимна обстановка, гледах детето, работех успоредно, а Развигор го нямаше. През нощта ми се случи този сън, след който разбрах, че няма нужда да пътувам, защото всичко ще се стабилизира.   Така и стана. Майка се стабилизира, а после поживя още 2-3 години преди да си отиде. А когато това се случи, ситуацията се повтори – сестра ми ми се обади, че трябва веднага да тръгна, а аз пак имах сходен на първия сън. След него обаче тръгнах веднага, защото майка просто ме изчака и си отиде. Имам своите много показателни сънища. - Хубаво е, че се вглеждаш в посланията им, защото това са неща, които много хора подминават с лека ръка.  - Мисля, че някои сънища не могат да се подминат просто така. И най-големият скептик ще преобърне представите си в такива моменти. Имала съм толкова много сънища, но тези три никога няма да забравя. Преди една година пък, сънувах Емил Димитров, без изобщо да знам защо  И в съня той ме предупреди за нещо, което последва и наяве – и то точно така, както бе казал. В момента, в който обърнах внимание на всеки един от детайлите, разбрах за какви неща ме е предупредил той. Те наистина се случиха, а нещата не бяха хубави. Не бих искала да ги споделям пред всички обаче, защото са много съкровени. - Покрай теб не разви ли и Развигор подобен тип чувствителност към духовното, към сънищата и знаците, които се дават в тях?  - Прави го покрай мен, да, но аз съм човекът, който най-вече обръща внимание. Развигор е по-спокойна натура, по-уравновесена, но когато аз се сугестирам в една или друга тема, той е като болен около мен, защото се притеснява. - На кого се пада обикновено яйцето бияч по Великден?  - (Смее се.) Пада се на Развигор. Аз не държа толкова на тези неща, но има хора, които много държат. Важното е да сме здрави, на когото и да се падат – и яйцето бияч, и паричката, и всичко останало.     “До 5-6 клас тя живееше в моя роден дом в Хисаря. И аз много съжалявам, че не съм открила таланта й по-рано. Аз бях толкова заета тогава, колкото е тя сега. Ходех там за по ден, за по два, и не смогвах с нищо. А детето е стояло отстрани, гледало е. Беше много сладка още като малка. И никога не посмя да запее пред нас. Притесняваше се. Но по-късно ми призна как ме е гледала как се гримирам, после как пея по концертите. Деси е изключително талантлива, много е различна от повечето изпълнители в България.", "date": "2018.04.06", "title": "Мими Иванова пред \"ШОУ\": Съдбата винаги ме е предпазвала, имам пророчески сънища"}
