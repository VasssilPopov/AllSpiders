{"url": "https://www.blitz.bg/analizi-i-komentari/zashcho-iln-msk-obeshchava-no-ne-izplnyava_news564792.html", "text": "\n Част от хората са на мнение, че поставянето на прословутите вече нереалистични срокове се прави, за да се вдигне шумотевица около проектите на компанията. Какво става, когато тези обещания не бъдат спазени? Нищо.  \nМъск винаги има извинението, че той префасонира из основи остарялата вече индустрия – нещо, което не може да му се отрече, а това е трудна задача. \nЕдна от темите, по които Илон Мъск бе особено сигурен, бе автономната технология в автомобилите. В края на 2015 г. той заяви, че няма да минат и две години и автомобилите ще станат напълно автономни. Но ето ни в края на 2017 г. и тази технология не изглежда да е готова за серийно приложение. Не само това, но ще трябва да минат поне още няколко години, преди някой да се осмели да я лансира в сериен автомобил. \nНо не само това предвиждане бе объркано от Мъск, когато стане дума за автономност. Може да кажете, че това е било само предвиждане, затова не би следвало да се отрази зле на компанията, а по-скоро на качествата на Мъск да заработва като предсказател на бъдещето. Да напомняме ли датите за кацане на Марс и превземането ни от роботи? \nНо Мъск не гледаше в бъдещето, той обещаваше. Обеща, че в края на тази година автомобил Tesla (без да уточнява какъв точно) ще извърши пътуване от „бряг до бряг” (от Източното до Западното крайбрежие на САЩ), без водач да поставя ръцете си върху волана. \nТова, което Илон не успя да предвиди, бе раздялата на неговата Tesla с Mobileye миналата година, след което на практика новините за Autopilot почти секнаха. Причината бе, че трябваше да бъде пренаписан софтуерът за Autopilot 2, което се оказа доста по-трудно от очакваното. \nВероятно Мъск реши да лансира Semi и Roadster II, за да отвлече вниманието (а и да събере малко кеш) на хората от това му предсказание, което и сработи в известна степен. \nСега обаче става ясно, че по време на конференция на Neural Information Processing Systems, гадателят на бъдещето е отложил напълно автономните автомобили (Ниво 5) с още 2 години. На тази конференция Мъск заявява, че година след тази дата (т.е. 2021 г.) автономните автомобили ще се по-добри шофьори от хората. \nTesla остава вярна на решението си да постигне пълна автономност с помощта само на видео камери, радари и ултразвукови сензори, макар индустрията да залага на LIDAR. \nПреди време Мъск заяви, че неговите автомобили, произведени още през 2016 г., разполагат с хардуера, за да постигнат пълна автономност. Липсва им само софтуера. Е, собствениците им ще трябва да почакат още поне 2 години, но личното ми предположение е, че ще почакат доста повече от това за нещо, за което са си платили през 2016. Но тази схема те вече познават добре: да плащаш за нещо, което ще получиш в бъдеще неопределено.\n", "date": "2017.12.14", "title": "Защо Илън Мъск обещава, но не изпълнява?"}
{"url": "https://www.blitz.bg/intsidenti/tragediyata-vv-frantsiya-e-neopisuema-potvrdi-se-strashnata-novina-za-mnogo-detski-trupove-snimkivideo_news564776.html", "text": "\n Всички четири жертви вследствие на катастрофата в Южна Франция са деца, съобщиха от вътрешното министерство в Париж, информират световните осведомители агенции. \nОще 19 души са ранени, като седем от тях се намират в критично състояние. Министърът на транспорта Елизабет Борне заяви, че вече пътува за мястото на произшествието, разположено на 850 километра от Париж.  \nКакто БЛИЦ съобщи по-рано, влак се блъсна в училищен автобус, преминаващ през прелез.  \n \n \n  \n", "date": "2017.12.14", "title": "Трагедията във Франция е неописуема, потвърди се страшната новина за много детски трупове (СНИМКИ/ВИДЕО)"}
{"url": "https://www.blitz.bg/lyubopitno/pari-kato-salfetki-v-dubay-se-pobrkakha-prsnakha-10-miliona-dolara-za_news564780.html", "text": "\n В Дубай беше открита болница за камили за 10 милиона долара. Тя е оборудвана със съвременни операционни зали и най-модерна медицинска техника, съобщава Ройтерс.  \nТези животни са съществена част от културните традиции на страната. Тук редовно се организират състезания с камили и конкурси за красота, представляващи голяма атракция за местните жители. \nВ рамките на тази традиция се вписва и новоизградената болница, която е първата по рода си в света, твърди нейният директор Мохамед ал Булоши. В болницата са назначени екипи от опитни ветеринари, които могат да лекуват едновременно 20 четириноги пациенти. \nКрай лечебното заведение е изградена и малка състезателна писта, на която излекуваните животни могат да се възстановяват след медицинските процедури. Оборудването в болницата е било специално приспособено за нуждите на камилите. \nЦената на една хирургическа операция започва от 1000 долара, а рентгенова снимка или видеозон се таксуват 110 долара. \n \n", "date": "2017.12.14", "title": "Пари като салфетки: В Дубай се побъркаха, пръснаха 10 милиона долара за..."}
{"url": "https://www.blitz.bg/intsidenti/izvnredno-ot-siriya-amerikanski-iztrebiteli-f-22-otkrikha-ogn-po-ruski-shchurmovi-samoleti-su-25-sobshchava-the-independent_news564782.html", "text": "\n Самолети от ВВС на САЩ във въздушното пространство на Сирия откруха огън по руски щурмови самолети Су-25, съобщава The Independent. \nПо думите на неназован американски чиновник, изтребители F-22 от ВВС на САЩ са направили няколко предупредителни изстрела, след като руските самолети Су-25 са нарушили съгласуваната за полети зона, създадена за избягване на непреднамерени инциденти. След инфарктната ситуация руските самолети са напуснали дадения район. \nАмерикански източник, според The Independent, твърди, че описаната ситуация е продължила няколко минути, тъй като Су-25 не един път напушили разграничителната линия  Изданието отбелязва, че и по-рано Централното командване на ВВС на САЩ е посочвало, че руски самолети редовно нахлуват в зоната, контролирана от американската авиация.  \nВ небето над Сирия е имало сближаване между руски и американски самолети, но нищо извънредно не е стало, са заявили от пресслужбата на Централното командване (CENTCOM) на САЩ. \n\"Два F-22 са се оказали твърде близко до два руски самолета, затова са били използвани каналите за връзка за предотвратяване на конфликти между САЩ и РФ , за да бъде обсъдена тази ситуация\", е заявил представителят на CENTCOM. По неговите думи такива ситуации възникват \"по няколко пъти на ден и в тях няма нищо извънредно\"  \nОфициално изявление от руското военно ведомство засега няма. Превод: БЛИЦ \n", "date": "2017.12.14", "title": "Извънредно от Сирия! Американски изтребители F-22 откриха огън по руски щурмови самолети Су-25, съобщава The Independent"}
{"url": "https://www.blitz.bg/svyat/brad-pit-zabravi-andzhelina-i-zabi-rusa-krasavitsa-no-ne-koya-da-e-a-nay-skpoplatenata-aktrisa-v-kholivud_news564778.html", "text": "Холивудската звезда Брат Пит е запленен от младата си колежка и носител на \"Оскар\" Дженифър Лорънс, съобщи Contactmusic. Според източници, цитирани от изданието, 54-годишният Пит вижда в 27-годишната Лорънс \"жената на мечтите си\".\n \"Брад и Дженифър често излизат заедно на вечеря. Изглежда, че помежду им има силна връзка\", казва неназован източник пред списание Star. \n Според таблоида Пит от години проявява интерес към младата си колежка, която в момента е най-скъпоплатената актриса в Холивуд в момента. \nАктьорът се е свързал наскоро с Лорънс, след като младата холивудска звезда се раздели с 48-годишния режисьор Дарън Аронофски. \n Star пише още, че Брад е взел телефонния номер на Дженифър от общ познат, както и че първоначално не е имал кураж да й се обади, а преди първата им среща е бил доста изнервен. \nСлед раздялата на Пит със съпругата му Анджелина Джоли през 2016 г., около любовния живот на актьора не се вдига особен шум. Преди да мине под венчило с Джоли, Пит беше женен за Дженифър Анистън. Сред по известните му завоевания е и актрисата Гуинет Полтроу. \n Преди Аронофски, с когото се раздели след едногодишен роман, Лорънс е имала връзки с актьора Никълъс Холт и фронтмена на \"Колдплей\" Крис Мартин. Мартин е бивш съпруг на Гуинет Полтроу, която навремето беше сгодена за Пит. \n", "date": "2017.12.14", "title": "Брад Пит забрави Анджелина и заби руса красавица, но не коя да е, а най-скъпоплатената актриса в Холивуд!"}
{"url": "https://www.blitz.bg/lyubopitno/restorant-v-gaza-predlaga-otstpka-za-grazhdani-na-kndr-no-ima-edin-problem_news564759.html", "text": "Ресторант в Газа предлага голяма отстъпка на севернокорейски граждани, но има един проблем - няма севернокорейци в Газа, съобщава АП. Ибрахим Раба, управител на ресторант в бежанския лагер \"Джабалия\" в Газа, заяви, че е предложил 80% отстъпка, за да изрази благодарността си към Северна Корея, която отхвърля решението на американския президент Доналд Тръмп да признае Йерусалим за столица на Израел.\n Раба също закачил голям портрет на лидера на КНДР Ким Чен-ун на входната врата на ресторанта си. \n Като нов привърженик на лидера на тоталитарната държава Раба обича да го цитира: \"Тръмп доказа, че е побъркан\". \n Раба знае, че няма севернокорейци в Газа, но се надява някой ден да го посетят, ако се присъединят към чуждестранни хуманитарни работници. \n", "date": "2017.12.14", "title": "Ресторант в Газа предлага отстъпка за граждани на КНДР, но има един проблем..."}
{"url": "https://www.blitz.bg/svyat/daily-mail-nasa-napravi-dnes-ogromen-probiv-v-trseneto-na-izvnzemni-popadna-na-neshcho-neochakvano-snimkivideo_news564784.html", "text": "След усилено многогодишно търсене, НАСА намери друга далечна звезда с осем планети, които се движат в орбитата й, подобно на нас около Слънцето. Космическият телескоп \"Кеплер\" на НАСА откри осма планета в отдалечена звездна система, с която за пръв път се свързва собствената ни Слънчева система, пише Daily Mail.\n Откритието в системата Кеплер-90 стана възможно с помощта на усъвършенстваната AI машина за обучение на Google. Космическата агенция проведе преди минути брифинг, за да разкрие повече подробности за откритието. \nСателитът изследва звездите за далечни светове, използвайки системата на Google за изкуствен интелект, която помага на НАСА да открие планети, където може да съществува чужд живот.  \nВ телеконференцията изследователите разкриха, че това е първият път, когато учените потвържават, че звездите могат да имат големи семейства от планети, точно както нашата Слънчева система. \n\"Използвахме нашия модел, за да идентифицираме две нови планети от набор от над 600 звезди\", обясни ученият Кристофър Шалю и допълни, че една от тези две планети се нарича Кеплер-80Г. \n\"Планетата, върху която се фокусираме днес, се нарича Кеплер-90И - осмата планета в своята звезда. Това е наистина вълнуващо откритие и смятаме, че е огромен успех при използването на невронни мрежи в търсенето на отдалечени светове\", обясни експертът. \n\"Новата планета не е \"място, което бихте искали да посетите\", обяснява Андрю Вандърбърг, астроном и старши научен сътрудник на NASA Sagan в Университета на Тексас. \nКеплер забеляза хиляди екзопланети от 2014 г. насам, като 30 от тях са по-малки два пъти от размера на Земята, която сега е известна като орбита в обитаемите зони на техните звезди. \nПо-нататъшни изследвания са успели да открият и атмосферата на тези планети, а Google AIсе ползва, за да разгледа тези данни и да намери потенциал за нови обитаеми светове. Превод и редакция: БЛИЦ", "date": "2017.12.14", "title": "Daily Mail: NASA направи днес огромен пробив в търсенето на извънземни, попадна на нещо неочаквано! (СНИМКИ/ВИДЕО)"}
{"url": "https://www.blitz.bg/lyubopitno/neveroyatna-istoriya-krasavitsata-kortni-se-sdobi-s-obshcho-9-detsa-samo-za-4-minuti-snimki_news564707.html", "text": "Майка на три деца увеличи семейството си с още шест рожби, след като вчера роди шестзнаци, съобщава Daily Mail. Само за четири минути 35-годишните Кортни и Ерик Валдроп стават родители на девет деца. Те посрещат на бял свят три момчета и три момичета, които се присъединяват към трите им по-големи сина.\nДвойката е заедно още от училище и казва, че винаги са искали голямо семейство. За тяхна изненада, лекарите откриват шест плода в утробата на Кортни. \nС тази новина идва и страхът от усложнения, които могат да възникнат при бременност с толкова много бебета. За щастие, всичките шест бебета се раждат здрави. Това е облекчение за двойката от Алабама, която има дълга история на спонтанни аборти, след като през 2008 г. се радва първият им син Сайлър. \nе използват асистирана репродукция, за да заченат двете момчета Уейл и Бридж, които днес са на пет години. \nСлед аборт на четвърто дете през януари, лекарят на Кортни я поставя на специално лечение, което има за цел да предотврати зачеването на близнаци.\n \nПо време на ултразвук през юни обаче те чуват шест сърдечни удара. Това е причина за празнуване, но и за загриженост поради изключително големия риск от преждевременно раждане. \nМайки, които носят множество зародиши, имат по-голям шанс да родат с цезарово сечение, освен това са изложени на по-висок риск от инсулт, високо кръвно налягане, гестационен диабет и инфекции на пикочните пътища. \nЛекарите често прилагат процедура, при която се намалява броят на фетусите и по този начин се увеличава шансът за оцеляване на останалите зародиши. Кортни и Ерик обаче отказват. \nСпоред проучване от 2013 г., броят на ражданията на тризнаци и повече бебета, дължащи се на асистирана репродукция, е нараснал от 36% на 45% от 1998 до 2011 г. В същото време ражданията на повече бебета поради ин витро оплождане  спадат от 48% на 32%. \n \n", "date": "2017.12.14", "title": "Невероятна история: Красавицата Кортни се сдоби с общо 9 деца само за 4 минути (СНИМКИ)"}
{"url": "https://www.blitz.bg/layfstayl/shoubiznes/samo-v-blits-voynata-prodlzhava-vodeshch-ot-btv-izbyaga-v-nova-televiziya-skandalt-e-ogromen_news564640.html", "text": "Голяма рокада отново в най-големите конкурети в родния ефир - bTV и Нова телевизия. Този път битката се разразява в готварските предавания.\nНова телевизия вече активно рекламира новото си предаване Hell’s Kitchen (\"Кухнята на ада\"). Форматът комбинира способността на шеф готвачите да се справят с поставените задачи и кулинарния им талант пред погледа на цяла България. \nЗа негов водещ е анонсиран обаче шеф Виктор Ангелов. Виртуозът в кухнята доскоро се подвизаваше в предаването \"Мастършеф\", чиито регламент е подобен на този, на Hell’s Kitchen. Какво обаче е предизвикало рокадата не е ясно. Дали Ангелов сам е решил да смени телевизията или пък от bTV сами са решили да се разделят с него, не е ясно. Конфликт явно все пак има, а налице е най-голямото доказателство - шефът вече е част от семейството на най-големия конкурент на предишния му работодател.\n \nВече е ясно и кой ще заеме мястото на водещия в шоуто - Лео Бианки. Това съобщиха преди дни от самата продукция \"Мастършеф\". Това обаче предизвика вълна от недоволство в социалните мрежи, където масата от коментари са отрицателни. Много зрители се заканват, че повече няма да гледат предаването и, че не могат да разберат как е възможно респектиращата фигура на шеф Ангелов, да бъде заменена от италианеца.\n \n \nОт екипа на Нова телевизия не дават яснота как точно готвачът е дошъл при тях: \"Щастлива съм, че професионалист от ранга на шеф Ангелов е част от екипа на предаването и голямото семейство на NOVA\", коментира Вики Политова – главен оперативен директор на Нова Броудкастинг Груп. \nТова не е първата рокада между телевизиите. През септември гръмна скандалът с Николета Лозанова, която демонстративно напусна светското предаване \"Папараци\", а из светските среди се зашумя, че причината за това е участието й във \"ВИП Брадър\". След поясненията за огромните санкции, на които подлежи плеймейтката обаче, до това не се стигна, а Къщата остана без чаровното й присъствие. Все пак от bTV отмъстиха на брюнетката, а и на конкурента си, като назначиха бивш кадър на Нова телевизия за неин заместник - Венета Райкова. Огнената блондинка, която преди водеше емблематичното предаване \"Горещо\", днес е част от екипа на \"Папараци\". През годините много от водещите на най-големите конкуренти на екрана са бягали от единия, при другия. Ярък пример за това са новинарката Ани Салич, журналистката Миролюба Бенатова и доскорошният тандем Ани Цолова и Виктор Николаев. Въпреки че Цолова вече не е част от \"Здравей, България\" тя остава в семейството на Нова телевизия, очаквайки се скоро да се появи отново на екран с нов светски проект. \nДвете телевизии от доста време насам се надцакват, като най-големият коз на Нова в праймайма е хитовият сериал \"Откраднат живот\". Въпреки че четвъртият сезон на медицинския филм не е толкова интересен, колкото първия, продукцията се радва на завидно висок рейтинг. От доста време пък се говори, че bTV е готова със сериал, който обаче телевизията не смее да пусне. Все пак, след месеци изчакване, в началото на 2018 година продукцията \"Скъпи наследници\" най-вероятно ще бъде на екран. \n \n", "date": "2017.12.14", "title": "Само в БЛИЦ! Войната продължава! Водещ от bTV избяга в Нова телевизия, скандалът е огромен!"}
{"url": "https://www.blitz.bg/svyat/putin-skastri-sobchak-za-predizborniya-lozung-protiv-vsichki-snimka_news564736.html", "text": "Руският президент Владимир Путин заяви на телевизионната водеща Ксения Собчак, която планира да се кандидатира за президентските избори през 2018 г., че нейният предизборен лозунг \"Против всички\" не бил позитивен и не разкривал програма за действие за разрешаване на съществуващите проблеми в страната, предават руски медии.\n Това се случи по време не ежегодната голяма пресконференция на Путин, давана от него по повод края на годината. Собчак присъстваше на събитието, като зададе въпрос на руския президент. \n \"Вие отивате (на изборите) с лозунга \"Против всички\". Какво е това, позитивна програма за действие? А какво предлагате за разрешаване на проблемите, които днес обсъждаме\", запита Путин, отговаряйки на въпроса. \n Президентските избори в Русия ще се проведат през март 2018 г., като предизборната кампания трябва да започне през този месец. Собчак се позиционира като кандидат \"против всички\". Като кандидат, който твърди, че е против Путин, обаче е странно присъствието ѝ на подобно събитие като днешното.   \n", "date": "2017.12.14", "title": "Путин скастри Собчак за предизборния ѝ лозунг \"Против всички\" (СНИМКА)"}
{"url": "https://www.blitz.bg/daydzhest/priklyuchi-ezhegodnata-preskonferentsiya-na-vladimir-putin-obzorvideo_news564751.html", "text": "Ежегодната пресконференция на руския държавен глава Владимир Путин, провела се в четвъртък, приключи, след като говорителят на Кремъл Дмитрий Песков припомни на президента, че има насрочена среща за 16:00 часа, предава Интерфакс, цитиран от Фокус. На тазгодишната пресконференция Путин отговори на общо 65 въпроса на руски граждани в рамките на 3 часа и 42 минути. Ето и най-важните извадки от събитието:\n Президентските избори:  Държавният глава обяви, че на президентските избори през март 2018 г. ще се яви като независим кандидат, но отбеляза, че „ще разчитам на подкрепата на тези политически сили, които споделят моите възгледи за развитието на страната“. Путин разкри, че ако спечели нов мандат, ще се съсредоточи „върху развитието на инфраструктурата, здравеопазването, образованието, както казах вече и върху високите технологии… без съмнение и върху повишаване доходите на гражданите“. Путин обаче отказа да разкрие информация относно предизборната си кампания. Относно липсата на конкурентноспособна опозиция:  Президентът заяви, че „когато говорим за опозиция, важно е не толкова да се вдига шум по площадите или или в парламента, или дори да се говори за антинароден режим, но вместо това да се предложи нещо по-добро“. Путин отбеляза още, че „най-лесното нещо би било да кажа, че не е моя работа да обучавам моите опоненти“, но изрази предпочитанието си за конкурентна политическа среда в Русия. На въпроса дали се страхува от опозицията, Путин отговори така: „Властите не са се страхували и не се страхуват от никого“. Корупцията в правоохранителните органи:  Путин заяви, че смята да въведе в полицията ротационният принцип на офицери и началници, който вече действа успешно срещу корупцията в армията. Що се отнася до развитието на военните сили, държавният глава разкри, че се стреми да развива армията и флота, но без да се забърква в надпревара за въоръжение или натоварва излишно бюджета. Отношенията със САЩ и Доналд Тръмп:  Aмериканският президент има пред себе си важни задачи за изпълнение, сред които здравната реформа, подчерта Путин, като изрази надеждата си, че Тръмп не е изгубил желание за подобряване на двустранните отношения. По думите на руския президент, това би било в „интересите и на американския и на руския народ“. Що се отнася до разследването относно руска намеса на американските президентски избори, Путин отбеляза, че „това са обвинения на хора, които са против Тръмп и които искат да придадат на неговите действия нелегитимен характер“. \nДържавния глава оцени високо работата на действащото правителство, въпреки, по неговите думи, \"наличието на определени проблеми“ За действията на Михаил Саакашвили в Украйна:  „Считам, че делата на Саакашвили са подигравка с грузинския и украинския народ“, бяха думите на Путин. \n", "date": "2017.12.14", "title": "Приключи ежегодната пресконференция на Владимир Путин (ОБЗОР/ВИДЕО)"}
{"url": "https://www.blitz.bg/analizi-i-komentari/vecernji-list-ruskiyat-dubrovnik-koyto-bezpokoi-nato_news564752.html", "text": "Хърватското издание Večernji list публикува интересния анализ на Елвис Спречич (Elvis Sprečić) под заглавие „Ruski Dubrovnik zbog kojega su u NATO-u nervozni” (Руският Дубровник, който безпокои НАТО). В него става дума, че заради „късчето руска територия, намираща се в „самото сърце на НАТО”, ръководителите на Алианса нощем не спят, а у някои от тях от страх даже им треперят коленете”.\nВ интервю за изданието, експертът по Русия Елена Юришич коментира днешната роля на Калининградска област в противопоставянето със Запада. Според нея, руският анклав по своята отдалеченост от основната част от страната прилича на хърватския град Дубровник. \n  \nЮришич отбелязва, че по времето на СССР в Калининградска област били разположени над 200 хиляди военнослужещи, а сега са от порядъка на 10-20 хиляди. \n  \nТя обръща внимание, че на приближаването на НАТО към границите на РФ руското командване не реагирало със съществено увеличение на военния контингент. Вместо това там започнало сериозно превъоръжаване на групировката. \n  \nНа смяна на остарялото въоръжение, чийто срок на съхранение, според Юришич, изтекъл още преди 30 г., дошли съвременни „Искандер-М”, които сега са станали сериозен сдържащ фактор за „горещи глави” сред командването на НАТО. \n  \nЮришич обръща внимание, че новите ракетни комплекси в центъра на ЕС заставят ръководителите на западните армии да се съобразяват с Калининградска област, намираща се в обкръжение от западните държави, но разполагаща със средства да даде достоен отговор на техните провокации по отношение на територии на Русия. \n  Превод и редакция: БЛИЦ \n \n", "date": "2017.12.14", "title": "Večernji list: Руският Дубровник, който безпокои НАТО"}
{"url": "https://www.blitz.bg/svyat/mey-za-zagubenata-vazhna-bitka-razocharovana-sm_news564755.html", "text": "\n Британският премиер Тереза Мей изрази разочарованието си от провелото се в сряда гласуване в британския парламент, при което част от нейната Консервативна партия се присъедини към опозицията. \nНо министър-председателят отбеляза, че това няма да попречи на излизането на Великобритания от ЕС.  \nПо думите на Мей, „разочарована съм от приетата (в сряда – б.р.) поправка, но всъщност напредъкът по закона за излизането от ЕС продължава в Камарата на общините и ние сме на път да осъществим Брекзит“. \nНа гласуване, провело се в сряда вечерта в лондонския парламент, 12 членове на Консервативната партия гласуваха редом с опозиционната Лейбъристка партия, като по този начин с 309 на 305 гласа бе одобрено предложение, според което крайното споразумение за Брекзит ще трябва да бъде прието и от британските народни представители, преди да влезе в сила.  \nПо-късно днес Мей ще присъства на срещата на върха на Европейските лидери, която трябва да даде зелена светлина за започване на втора фаза от преговорите за Брекзит, уточнява Фокус. \n \n", "date": "2017.12.14", "title": "Мей за загубената важна битка: Разочарована съм!"}
{"url": "https://www.blitz.bg/svyat/vkaranite-ot-sashch-orzhiya-v-siriya-brzo-popadnali-v-rtsete-na-islyamska-drzhava_news564727.html", "text": "САЩ тайно предоставили на сирийските бунтовници оръжия, които бързо са попаднали в ръцете на ДАЕШ (\"Ислямска държава\"), съобщава USA Today, позовавайки се на ново проучване. В него се отбелязва, че с притежаваните от ДАЕШ оръжия групировката остава заплаха за водената от САЩ коалиция в Сирия и Ирак.\n САЩ предоставили различни оръжия, включително противотанкови гранатомети, които в крайна сметка станали притежание на ДАЕШ два месеца след доставянето им от фабриката, според проучването на Организацията за изследване на оръжия в райони на конфликт (Conflict Armament Research). \n Изследването е финансирано от ЕС и германското правителство. \n Според организацията доставените от САЩ и други държави оръжия на бунтовническите групи значително са увеличили качеството или количеството оръжия, с които са се сдобили ДАЕШ. \n В изследването са проучени 40 000 оръжия и други неща, които са иззети от ДАЕШ през последните три години. \n Разследващите  не са успели да установят дали групировката е иззела оръжията  по време на битка, дали бунтовниците са ги продали, или са ги предоставили на терористичната организация. \n Авторите се позовават на пропагандно видео на ДАЕШ, на което екстремистите са с оръжия, които са  иззети от Новата сирийска армия  през миналата година. \n Известно е също, че терористите са  взели голямо количество американско оръжие , включително танкове и артилерия през 2014 г. \n В новото проучване се повдигат въпроси относно различните източници на оръжие. По време на администрацията на президента Барак Обама през 2013 г. ЦРУ започна тайно да въоръжава опозицията. По-рано тази година президентът на САЩ Доналд Тръмп прекрати програмата. Саудитска Арабия също е доставяла оръжие на бунтовниците. \n Проучването подчертава риска от внос на оръжия в гражданска война, тъй като е трудно да се проследят или да се контролират. \n В доклада не се посочват доказателства доставените за Сирийските демократични сили оръжия да са попаднали в ръцете на ДАЕШ. \n Повечето от оръжията са  закупени от САЩ и Саудитска Арабия от оръжейни предприятия в Източна Европа. \n", "date": "2017.12.14", "title": "Вкараните от САЩ оръжия в Сирия бързо попаднали в ръцете на „Ислямска държава”"}
{"url": "https://www.blitz.bg/svyat/tri-zheni-obvinikha-legendaren-produtsent-v-iznasilvane-i-razkazakha-uzhasni-podrobnosti_news564738.html", "text": "Три жени разказаха пред в. \"Ню Йорк таймс\", че музикалният продуцент Ръсел Симънс, ги е изнасилил, съобщиха световните информационни агенции. Легендарният съосновател на звукозаписната къща \"Деф джем\" отрече \"ужасните обвинения\", като заяви, че всички връзки, които е имал, са били със съгласието на другата страна.\nТой обаче подаде оставка миналия месец, след като две жени, едната от които сценаристката Джени Лъмет, отправиха към него подобни обвинения. Този път за инциденти с Ръсел Симънс разказаха Дрю Диксън, заемаща отговорен пост в \"Деф джем\", журналистката Тони Сали и певицата Тина Бейкър. \nДиксън твърди, че Симънс я е тормозел редовно в службата, когато е била на 24 години, и я е изнасилил в апартамента си в Манхатън през 1995 г. \nТони Сали е била на двайсетина години, когато Симънс я е изнасилил в апартамента си през 1988 г. Той я поканил на парти, а когато отишла, се оказала единственият човек там и той я \"нападнал физически\". Тя не посмяла да се оплаче в полицията от страх това да не навреди на кариерата ѝ. \nБейкър, която е работила като бек вокал на Мадона и Брус Спрингстийн, каза, че Симънс я е изнасилил в началото на 90-те години на миналия век, когато е бил неин мениджър. \nЧетвърта жена - Кристина Мур, обвини Симънс, че я е опипал през 2014 г. \"Деф джем\" е една от най-влиятелните звукозаписни къщи за хип-хоп в САЩ. Сред изпълнителите, с които работи, са Кание Уест и Кю-Тип. \n", "date": "2017.12.14", "title": "Три жени обвиниха легендарен продуцент в изнасилване и разказаха ужасни подробности"}
{"url": "https://www.blitz.bg/svyat/istoricheski-moment-problem-tskashch-na-balkanite-ot-godini-se-reshi-imeto-na-edna-drzhava-izchezva_news564769.html", "text": "\n \"Нова Македония\" е името, което Бившата югославска Република Македония (БЮРМ) предложи наскоро, като Гърция се е съгласила на това име, за да бъде сложен край на дългогодишния спор между двете страни за името на югозападната ни съседка. Това съобщават гръцки медии. \nВ информациите, чийто първоизточник е ексклузивна информация от Брюксел, се уточнява, че двете страни и посредникът Матю Нимиц, който е представител на ООН, отговорен за преговорите, са се разбрали да се използва \"Нова Македония\", име, предложено от правителството в Скопие. \nИмето \"Нова Македония\" беше предложено през 1992 г., но тогава беше отхвърлено от Гърция. Друго предложение по-късно беше името \"Северна Македония\", което също беше отхвърлено от Атина, защото в него се съдържа идеята за иредентизъм и загатва, че има също така и \"Южна Македония\". \nВ информацията се изтъква, че Гърция се е съгласила с промяната на името, като обявлението на тези намерения щяло да бъде направено през пролетта на 2018 г.  \nПо време на 4-дневната среща на лидерите на страните от Балканите, гръцкият премиер Алексис Ципрас заяви, че спорът между Атина и Скопие за името ще бъде разрешен през 2018 г. \n \n", "date": "2017.12.14", "title": "Исторически момент: Проблем, цъкащ на Балканите от години, се реши! Името на една държава изчезва"}
{"url": "https://www.blitz.bg/svyat/na-zhivo-v-blits-putin-rchnoto-upravlenie-na-rusiya-e-mit-i-to-silno-preuvelichen_news564692.html", "text": "„Ръчното управление на Русия е мит, и то силно преувеличен”, така отговори Владимир Путин днес на журналистически въпрос по време на предаваната директно днес 13-а ежегодна пресконференция. Журналистът запита защо много руснаци решават наболели въпроси едва след като се обърнат направо към държавния глава.\n„Вие не можете да си представите какъв масив от заявления пристига и се обработва в Москва и в регионалните центрове” – каза Путин. Според него, „преките линии”, пресконференциите и срещите с граждани са само допълнение към системната работа на правителството и регионалните власти. \n  \nПутин съобщи, че след последната „пряка линия” ще се срещне с губернаторите и ще говори с тях за проблемите, повдигнати по време на „пряката линия”. Това обаче е допълнение към работата, която се води, отбелязал президентът. \n  Превод и редакция: БЛИЦ \n  \n", "date": "2017.12.14", "title": "НА ЖИВО В БЛИЦ: Путин: „Ръчното управление на Русия е мит, и то силно преувеличен”"}
{"url": "https://www.blitz.bg/svyat/putin-obyasni-zashcho-nyama-silni-konkurenti-na-izborite_news564700.html", "text": "Руският президент Владимир Путин по време на днешната голяма пресконференция заяви, че сега в Русия няма конкуренти за действащата власт и подчертал, че представителите на опозицията не предлагат конкретни решения на основните проблеми в икономиката и в социалната сфера.\n„Защо не се появява опозиция, която би била конкурентоспособна? Трябва да призная, че не ми е работа да възпитавам конкуренти. Макар много бих искал политическата система да бъде конкурентна. Политическата система трябва да бъде балансирана” – заявил президентът. \n  \n„У нас, меко казано, се създаде сложна специфика през последните десетилетия. Съвсем младите хора дори не знаят какво е било през 90-те и началото на 2000-те години. Натрупаха се много проблеми, за които сега ще говорим” – добавил Путин. \n  \nТой подчертал, че „трябва да се предложи не ефимерен, не креслив, а реалистичен дневен ред, в който хората биха повярвали”. \n  Превод и редакция: БЛИЦ \n \n", "date": "2017.12.14", "title": "Путин обясни защо няма силни конкуренти на изборите"}
{"url": "https://www.blitz.bg/svyat/tusk-s-mnogo-mrachna-prognoza-zaradi-brekzit-razkri-koga-shche-doyde-istinskoto-izpitanie_news564703.html", "text": "Председателят на Европейския съвет Доналд Туск предупреди в четвъртък, че вторият кръг от преговорите за Брекзит ще е „истинско изпитание за единството“ на ЕС, предава AFP.\n„Нямам никакви съмнения, че истинското изпитание за единството ни ще е вторият кръг от преговорите за Брекзит“, заяви той пред репортерите, които го посрещнаха преди началото на срещата на върха на Европейския съюз в четвъртък, на която се очаква европейските лидери да благословят придвижването на преговорния процес за Брекзит, към темите от втората фаза, за бъдещите търговски отношения между Лондон и Брюксел и условията на транзитния период след напускането на Великобритания.\n", "date": "2017.12.14", "title": "Туск с много мрачна прогноза заради Брекзит, разкри кога ще дойде истинското изпитание!"}
{"url": "https://www.blitz.bg/svyat/s-krvavo-plasheshcha-snimka-islyamska-drzhava-opovesti-kde-shche-izvrshi-nov-atentat-chakayte-ni-shche-vi-izgorim-s-plamtsite-na-voyna_news564734.html", "text": "\n Групировката \"Ислямска държава\" заплаши да извърши нападения на територията на САЩ като отмъщение за решението на администрацията на президента Доналд Тръмп да признае Йерусалим за столица на Израел. Това предаде Ройтерс, като цитира нейно изявление в социалната мрежа „Телеграм”. \nПосланието е озаглавено \"Чакайте ни\" и \"Ислямска държава в Манхатън\". В него групировката заявява, че ще извърши атаки, и показва снимки на площад \"Таймс скуеър\" в Ню Йорк, както и снимка, на която, изглежда, се виждат жилетка с експлозиви и детонатор. \n\"Ще проведем още операции на ваша земя до последния час и ще ви изгорим с пламъците на война, която вие започнахте в Ирак, Йемен, Либия, Сирия и Афганистан. Само почакайте\", гласи текстът. \n\"Признаването от страна на вашето куче Тръмп на Йерусалим за столица на Израел ще ни накара да признаем експлозивите за столица на вашата страна\", се казва още в посланието.\n \n \nСАЩ предизвикаха силен гняв в арабския свят с решението си за Йерусалим. Оспорваният град, свещен за евреи, християни и мюсюлмани, от десетилетия е в центъра на израелско-палестинския конфликт, припомня bTV. \nСилите, които се борят с \"Ислямска държава\" в Ирак и в Сирия, очакват групировката да премине към партизанска тактика, след като загуби контролираните от нея територии. \n", "date": "2017.12.14", "title": "С кърваво плашеща СНИМКА \"Ислямска държава\" оповести къде ще извърши нов атентат: Чакайте ни! Ще ви изгорим с пламъците на война"}
{"url": "https://www.blitz.bg/svyat/brno-daily-chekhiya-otchete-rst-na-naselenieto-blagodarenie-na-priizhdashchi-blgari_news564642.html", "text": "\n Населението на Чешката република е нараснало с 18 700 души до 10,597,473 души, за първите три тримесечия на 2017-а година, основно заради миграционния поток от Украйна, Словакия, Румъния и България, според предварителните данни на Чешския статистически институт, пише чешкото издание Brno Daily, цитирано от \"Фокус\".  \nБроят на ражданията надвишава този на смъртните случаи. Между януари и септември, в Чешката република са родени 85, 669 бебета, което е със 172 по-малко в сравнение със същия период на миналата година. \nПо-малко от половината от родителските двойки на новородените имат сключен граждански брак – 48,9%. Броят на смъртните случаи се е увеличил с 3811 до 83 374. През първите пет месеца на 2017-а година, в Чехия са емигрирали 33 149 души, а са я напуснали 16 791 човека. \nБлагодарение на миграцията, населението е нараснало с 16,358 души, което е с 2482 повече на годишна база. Общо 4200 украинци, 3200 словаци, 1100 румънци и 1000 българи са се заселили в Чехия\n", "date": "2017.12.14", "title": "Brno Daily: Чехия отчете ръст на населението благодарение на прииждащи българи"}
{"url": "https://www.blitz.bg/svyat/izvnredno-samolet-se-razbi-v-severna-kanada-snimka_news564646.html", "text": "Самолет с 22-ма пътници и трима души екипаж се разби в Северна Канада, предават световните осведомителни агенции.\nСнимката, публикувана в американски медии, е направена от местния жител, пристигнал сред първите на мястото на инцидента. \nСамолетът на компанията „Уест Уинд Авиейшън” се разбил минути след излитането си в 18:15 ч. местно време. Състоянието на пострадалите не се уточнява. \nНа мястото работят спасители и екипи на канадските военно-въздушни сили. Причините за инцидента се изясняват. \n", "date": "2017.12.14", "title": "Извънредно! Самолет се разби в Северна Канада (СНИМКА)"}
{"url": "https://www.blitz.bg/svyat/nablizhava-razvrzkata-v-idlib-damask-khvrlya-na-shchurm-tri-tankovi-divizii_news564614.html", "text": "След няколко несполучливи опита на сирийското командване да настъпи в провинция Идлиб срещу джихадистите с наличните сили, сега вече са съсредоточени значителни подкрепления, съобщи in24.org. Сред тях са 4-а механизирана, 8-а и 11-а бронетанкови дивизии.\nОт вчера, 13 декември, е възобновена настъпателната операция в югоизточния край на провинцията, като ударът е насочен към град Абу-Дали. \n  \nСлед като руските ВКС нанесли над 20 удара по предния край на отбраната на ислямистите, правителствените войски извършили пробив на тесен участък от фронта заемайки височината Тал Захраа, а след това освободили град Захраа. \n  \nСлед това сирийските войски, въпреки упоритата съпротива, щурмували селището Тал Ханзир. По този начин сирийското командване възнамерява да излезе във фланг на джихадистката групировка и да я застави да напусне изоставения вчера от правителствените подразделения град Ал Мушариф. \n  \nЕдновременно с настъплението в Идлиб, за усилване на ударните сирийски части в северната част на провинция Хама се прехвърля от Дейр ез-Зор елитната бригада сирийски спецназ Tiger Forces под командването на легендарния генерал-майор Хасан Сухейл. Челните подразделения на съединението под командването на майор Дюрайд (с прозвище „Огненият тигър”) вчера пристигнали край Ханасер и подготвят за операцията, съобщи in24.org. \n  Превод и редакция: БЛИЦ \n", "date": "2017.12.14", "title": "Наближава развръзката в Идлиб: Дамаск хвърля на щурм три танкови дивизии"}
{"url": "https://www.blitz.bg/svyat/vsichki-ruski-iztrebiteli-mig-29smt-otletyakha-ot-siriya-video_news564613.html", "text": "Дузината изтребители МиГ-29СМТ в авиобазата Хмеймим пристигнали в постоянната база в Астраханска област след успешно изпълнените си задачи в Сирия, съобщи пресслужбата на руското МО. Екипажите са посрещнати от заместник главнокомандващия ВКС на РФ генерал-лейтенант Сергей Дронов, съобщи ТАСС.\nИзтребителите бяха там за изпитания в бойни условия, което спомогнало да се определят целите на по-нататъшната модернизация на самолета, твърдят висши военни от ВКС. Констатирали били някои недостатъци на машината, които ще бъдат отстранени по време на близката модернизация. \n  \nМиГ-29СМТ изпълнили над Сирия над 140 бойни полета и участвали в съпровождане на други ударни самолети, като действали в състав на звено (4-6 самолета). Придобитият опит ще способства за по-нататъшното развитие на поколението МиГ, счита американският експерт от The National Interest Дейв Маджумдар. Според него, ВКС Русия планират модернизиране на всички останали МиГ-29 до стандарта „СМТ” и да закупят като начало определен брой МиГ-35, които основно ще бъдат предоставени за експорт. \n  \nНа 11 декември Владимир Путин заповяда начало на извеждане на контингента от Сирия. \n  \nБЛИЦ припомня, че многофункционалният МиГ-29 е в класата на леките изтребители: неговата нормална полетна маса е малко над 16 тона (максимална – 21 тона), докато при Су-30 нормалната полетна маса е 25 тона (максимална – 35 тона). \n  Превод и редакция: БЛИЦ \n \n \n", "date": "2017.12.14", "title": "Всички руски изтребители МиГ-29СМТ отлетяха от Сирия (ВИДЕО)"}
{"url": "https://www.blitz.bg/svyat/na-zhivo-v-blits-putin-dava-porednata-si-mnogo-golyama-preskonferentsiya_news564671.html", "text": "\n В Москва започна поредната голяма традиционна пресконференция на руския президент Владимир Путин, предават световните агенции. \nТази година на мероприятието са акредитирани рекореден брой журналисти — 1640. \nРуският държавен глава вече отговаря на въпроси от вътрешната и външната политика на Русия.  \n  \n", "date": "2017.12.14", "title": "НА ЖИВО В БЛИЦ: Путин дава поредната си много голяма пресконференция"}
{"url": "https://www.blitz.bg/svyat/na-zhivo-v-blits-kak-putin-otgovori-na-devoyka-koyato-drzheshe-plakat-putin-bay-bay_news564673.html", "text": "\n Още в началото на традиционната си голяма пресконференция Путин поиска да му зададе въпрос девойка, която държеше плакат \"Путин бай-бай\". Оказа се, че там е написано \"бабай\", което по татарски означава \"дядо\".  \n\"Докъде се докарахме, остаряваме вече и недовиждам\", пошегува се Путин. Веднага след това той внесе и яснота как ще се кандидатира за президент - това ще стане не от името на партия, а самостоятелно. Той набеляза и основните акценти в предизборната си програма. \n„Русия трябва да е устремена в бъдещето, точно така трябва да се развива нейната икономика – заяви Путин. \n  \nТой маркира накратко къде трябва да се насочат усилията: развитие на инфраструктурата, развитие на здравеопазването, образованието, повишаване на производителността на труда, повишаване на доходите на гражданите. \n  \nТой отбелязал, че вижда в бъдещето Русия „съвременна, с гъвкава политическа система”. Президентът счита, че икономиката на страната трябва да бъде изградена върху високите технологии. \n  \n", "date": "2017.12.14", "title": "НА ЖИВО В БЛИЦ: Как Путин отговори на девойка, която държеше плакат \"Путин бай-бай\""}
{"url": "https://www.blitz.bg/svyat/v-rusiya-se-zavrnakha-ot-siriya-i-frontovite-bombardirovachi-su-34_news564677.html", "text": "Екипажите на бомбардировачите Су-34 се завърнали от Сирия на летището за постоянно базиране в Хабаровския край - аеродрум Хурба (близо до Комсомолск на Амур), съобщили от пресслужбата на Източния военен окръг. Те били тържествено посрещнати от командването, военно-патриотични организации, роднини и членове на семействата.\nЗа времето на участие в операцията на територията на Сирия руските ВКС изпълнили общо 6956 самолетоизлитания и над 7000 полета на вертолети. Руската авиация унищожила над 32 хиляди терористи, 394 танка и над 12 хиляди броя въоръжения и техника. \n  Превод и редакция: БЛИЦ \n \n", "date": "2017.12.14", "title": "В Русия се завърнаха от Сирия и фронтовите бомбардировачи Су-34"}
