{"url": "https://www.blitz.bg/svyat/video-pokaza-kak-zadrzhakha-kasapina-ot-turku_news537443.html", "text": "Ilta Sanomat разпространи кадри от задържането на нападателя, който намушка минувачи по улиците на финландския град Турку. На кадрите се вижда как полицаите обкръжават мъжа, който лежи на земята.\nПо последни данни след нападението са хоспитализирани осем души, двама души са загинали. Полицията е застреляла един от нападателите.  \nНе са ясни мотивите за атаката. Полицията смята, че може да има и други нападатели и ги издирва.  \nОрганите на реда са категорични, че не става дума за терористичен акт.  \n  Превод: БЛИЦ \n", "date": "2017.08.18", "title": "ВИДЕО показа как задържаха касапина от Турку"}
{"url": "https://www.blitz.bg/svyat/pobesnyal-mzh-s-nozh-stvori-krvava-banya-vv-finlandiya-video_news537420.html", "text": "Няколко души бяха намушкани с нож във финландския град Турку, съобщава \"Фокус\", позовавайки се на \"Ройтерс\" . От полицията заявиха, че са стреляли по един мъж и са го арестували.\nВластите предупредиха гражданите да стоят далече от градския център. Според местно издание, поне един човек е загинал при нападението. \n  \n", "date": "2017.08.18", "title": "Побеснял мъж с нож сътвори кървава баня във Финландия (ВИДЕО)"}
{"url": "https://www.blitz.bg/svyat/atentatort-ot-barselona-mozhe-da-e-sred-ubitite-v-kambrils_news537424.html", "text": "Шофьорът, който се вряза с бус в пешеходци на многолюдна улица в Барселона, може да е сред петимата заподозрени терористи, които бяха убити от полицията в близкия курортен град Камбрилс.\nВ отговор на въпроса дали шофьорът е сред петимата убити, полицейският служител Жозеп Траперо заяви, е „полицейското разследване върви в тази посока“. Той добави, че има „следи“ за това, но не и „конкретни доказателства“. До момента са идентифицирани трима от убитите петима терористи, съобщава БГНЕС. \n14 души загинаха, а 130 човека бяха ранени при два атентата в Каталуния. 13 души загинаха при атентат на оживена пешеходна улица в Барселона в четвъртък. По-късно при атака в курорта Камбрилс бяха ранени седем души, а жена, която е била сред пострадалите, почина в болница. \nБял микробус връхлетя към 16,50 часа местно време вчера пешеходците на улица \"Ла Рамбла\", в туристическото сърце на Барселона, при което загинаха 13 и бяха ранени около сто души. Шофьорът на буса убиец избяга. \nОколо осем часа по-късно, малко преди полунощ, автомобил \"Ауди А3\" се вряза в множеството на крайбрежния булевард в курорта Камбрилс, на 120 км южно от Барселона, ранявайки седем души, включително един полицай. Жена, която е била ранена при атаката, е починала в болница в петък.След атаката последва стрелба, при която полицията ликвидира намиращите се в аудито хора - предполагаеми терористи, опасани с фалшиви пояси с експлозиви. \nПолицията вече извърши четири ареста за нападенията в Каталуния. По-рано бе съобщено, че във връзка с атентата се издирва 17-годишен младеж, който вероятно е наел микробуса за нападението в Барселона. Полицията допусна, че той може да е физическият извършител на атаката. \n", "date": "2017.08.18", "title": "Атентаторът от Барселона може да е сред убитите в Камбрилс"}
{"url": "https://www.blitz.bg/svyat/ekskluzivno-video-18-pokazva-kak-zastrelyakha-teroristite-gotveshchi-vtori-krvav-atentat-v-ispaniya_news537410.html", "text": "Бургаският сайт \"Флагман\" разпространи ексклузивно видео, показващо как испански полицаи водят престрелка с терористите и убиват един от тях. Кадрите са направени от наш сънародник, живеещ в Испания.\nСнощи в испанския град Камбриус, на 100 км от Барселона, полицаи застреляха 5 джихадисти. Всички те са били опасани с колани, натъпкани с взрив и са били подготвени да избият десетки невинни хора малко след ужаса в Барселона и така да потопят цяла Испания в страх и ужас. \nПолицаите обаче са успели да ги ликвидират на място. Видеото показва убийството на единия от тях, който се опитал да избяга. Чуват се точно 12 изстрела. Първите куршуми успяват да го покосят и той пада върху асфалта, но после се изправя и се опитва да избяга, макар и ранен. Той е гол до кръста и се вижда, че е окичен с експлозиви. \nСлед още няколко точни изстрела джихадистът е ликвидиран и пратен при девиците, а десетки невинни животи на християни – спасени! \nАтентаторите пътували с черно Ауди А3, с което пробили контролен полицейски пост. При удара нацелили и полицейска кола, като намиращата се в нея полицайка пострадала - фрактура на крака и силен удар в главата. Преди това терористите ударили още четирима минувачи, един от които е в тежко състояние. \nПри сблъсъка с патрулката аудито се обърнало на покрив, а пътуващите в него изпълзели и атакували околните с хладно оръжие - ножове, мачетета и брадви. Тогава един от полицаите ги разстрелял с автомата си. Пети атентатор (този от видеото) се изплъзнал към парка Пи Родо. По пътя си ранил с нож един минувач в лицето, преди да бъде ликвидиран от местен полицай с автомат, обобщи \"Ла Вангуардия\". \n  \n", "date": "2017.08.18", "title": "Ексклузивно ВИДЕО (18+) показва как застреляха терористите, готвещи втори кървав атентат в Испания"}
{"url": "https://www.blitz.bg/svyat/vzriv-raztrsi-turtsiya-ima-zaginal_news537430.html", "text": "Един селски охранител в турската провинция Хакари е убит, а друг е ранен, след като са стъпили на експлозивно устройство, предава Anadolu Agency, цитиран от Фокус.\nСпоред турските власти, мината е сложена от „Кюрдската работническа партия“ (ПКК). Инцидентът се е случил по време на антитерористична операция в окръг Семдънлъ, заявиха от офиса на местния губернатор. \n \n", "date": "2017.08.18", "title": "Взрив разтърси Турция, има загинал"}
{"url": "https://www.blitz.bg/svyat/kasapite-vv-finlandiya-kreshcheli-allakh-akbar-video_news537431.html", "text": "Няколко въоръжени мъже стоят зад касапницата във финландския град Турку, съобщават местни медии. Те се издирват от полицията.\nВ социалните мрежи очевидци на инцидента споделят, че са чули нападателите да крещят \"Аллах акбар\".  \nКакто БЛИЦ съобщи, при нападението загина един човек, други двама пострадаха. Позовавайки се на очевидци, Yle съобщава, че на земята има труп, който е покрит с чаршаф.  \n  Превод: БЛИЦ \n", "date": "2017.08.18", "title": "Касапите във Финландия крещели \"Аллах акбар\" (ВИДЕО)"}
{"url": "https://www.blitz.bg/lyubopitno/nauka-i-tekhnologii/nasa-asteroid-s-nevizhdani-dosega-razmeri-shche-profuchi-pokray-zemyata_news537433.html", "text": "Огромен астероид ще мине покрай Земята на 1 септември. Florence, чийто диаметър достига 4.4 км., ще прелети на безопасно разстояние от нашата планета, уверяват от НАСА.\nТова е най-голямото небесно тяло, засечено от агенцията от началото на систематичните й наблюдения за потенциално опасни обекти.   \nПо данни на НАСА, астероидът ще премине на 7 млн. км. от нашата планета. \n„Много известни астероиди са преминавали много по-близо, отколкото Florence, но всички те са много по-малки”, отбелязват от американската космическа агенция.  Превод: БЛИЦ \n", "date": "2017.08.18", "title": "НАСА: Астероид с невиждани досега размери ще профучи покрай Земята"}
{"url": "https://www.blitz.bg/obshtestvo/vnshno-s-posledni-danni-za-situatsiyata-v-barselona_news537423.html", "text": "Централната търговска улица на Барселона „Ла Рамбла\" вече е отворена за пешеходци. В близост до района все още не се допуска движение на автомобили. Това съобщиха от пресцентъра на Министерство на външните работи.\nКъм 17.30 часа българско време няма постъпила официална информация от испанските власти за пострадали български граждани при терористичната атака в Барселона. Посолството в Мадрид продължава да следи ситуацията и е в постоянен контакт с местните власти.  \nПо последна информация на испанските власти при атаката са пострадали граждани на 34 държави: Франция, Великобритания, Египет, Германия, Люксембург, Испания, Холандия, Австрия, Мароко, Аржентина, Канада, Мавритания, Венецуела, Еквадор, Белгия, САЩ, Австралия, Филипините, Унгария, Кувейт, Перу, Пакистан, Румъния, Тайван, Ирландия, Турция, Гърция, Италия, Куба, Алжир, Македония, Доминиканска република, Китай, Хондурас.  \nВсички български граждани, които желаят да получат актуална информация или да подадат сигнал за техни близки и познати, могат да го направят на дежурните телефони на посолството в Испания: 00 34 913 455 761; 00 34 913 456 651 \n", "date": "2017.08.18", "title": "Външно с последни данни за ситуацията в Барселона"}
{"url": "https://www.blitz.bg/layfstayl/shoubiznes/kovarna-bolest-ssipva-zara-i-y-prechi-da-zachene_news537288.html", "text": "\n Брадърката Зара Димитрова има силно желание скоро да се види като майка. Варненката е направила планове за следващата година и в  тях смята най-накрая да вкара мисли за наследник, с който да зарадва младия си съпруг – австралиеца Ерик Уотсън. \nЗара и шампионът по сърф са заедно от близо четири години и преди година се венчаха на тайна церемония. Варненката реши, че така ще й е много по-спокойно и уютно от това да вдига голямо тържество. С любимия се прибраха до София, където казаха брачните си клетви пред шепа приятели и след това направиха тур по заведенията, за да го отпразнуват. Още тогава плъзна слух, че младото семейство се е решило да има деца и за това толкова много бърза с отбелязването на сватбата си. Факт е обаче, че година по-късно бебе няма, а Зара е в чудесна спортна форма – доказателство, че скоро не я чака да става майка. \nНеотдавна брадърката изуми всички с признание, че тялото й е нейният най-голям враг, защото в последните години страда от проблеми с щитовидната жлеза. Хормоните й бушували от едната крайност в другата – сваляла килограми, след това рязко качвала такива. Изпитвала всякакви неудобства на заболяването, заради което й се налагало да приема лекарства и да спазва специален хранителен режим. Точно той я довел до този блестящ външен вид. Всички, които си спомнят вида на моделката от годините, през които влезе в Къщата на „Биг брадър” са категорични, че за днешния й вид тя е направила чудеса. Освен силиконовите импланти в гърдите, реконструкцията на нос, скули и устни, Зара коригира захапката си, а в последните 6 години е на постоянна протеинова диета, за да не качва по тялото си излишни килограми. \nХормоналните смушения обаче не се изразяват само в промяна на външния вид. Те са сред най-често срещаните проблеми на жените в опитите им да заченат дете и да го задържат в утробата си. Точно такива затруднения имала и брадърката, която се бояла, че може да се наложи да се подложи на медицинска процедура, за да може да стане майка, пише \"Уикенд\". \n„Двамата с Ерик са решили да имат деца през следващата година или поне да опитат тогава. Досега всеки имаше фокус над своите задачи и нямаха време за наследници”, издават близки до двойката. \n„Ерик я подкрепя във всичко, което прави. Той е готов да стане татко от момента, в който й предложи да му стане жена. Зара е тази, която се дърпа от страх, че може да има усложнения, но скоро и тя ще попадне в клопката”, шегуват се с брадърката нейните близки. \n", "date": "2017.08.18", "title": "Коварна болест съсипва Зара и й пречи да зачене"}
{"url": "https://www.blitz.bg/svyat/melomanite-v-rusiya-iztrpnakha-izchezna-izvesten-pevets_news537371.html", "text": "\n Популярният певец и изпълнител на песента \"Момиче плаче в автомат\" Евгений Осин изчезна в Москва. Това съобщава канал Mash. \n Роднини на звездата на 90-те години подадоха молба до полицейското управление за издирване на Осин, след като той престанал да се свързва с тях. \n Оказало се, че семейството и приятелите му не са получавали вести от музиканта в продължение на три дни. Обстоятелствата за изчезването му в момента се изясняват, пише Life.ru. \n През 2015 г. в интервю Евгений Осин призна, че загива от алкохолизъм и живее сам в апартамента си в Москва. \n Източник: Петел \n", "date": "2017.08.18", "title": "Меломаните в Русия изтръпнаха: Изчезна известен певец"}
{"url": "https://www.blitz.bg/svyat/tragediyata-e-golyama-raste-broyat-na-zhertvite-ot-terora-v-ispaniya_news537375.html", "text": "\n Четиринайсет души са загинали след нападенията в Испания, след като две превозни средства се врязаха с група пешеходци в Барселона и в курортния град Калмбрилс, съобщи в петък Генералната дирекция за гражданска защита на Каталония, предава AFP. \nДанните не включват петимата предполагаеми екстремисти, ликвидирани от испанската полиция в Калмбрис, поясниха властите. \nПо-рано се съобщаваше за 13 жертви. \n", "date": "2017.08.18", "title": "Трагедията е голяма! Расте броят на жертвите от терора в Испания"}
{"url": "https://www.blitz.bg/svyat/dokde-se-dokarakha-v-ukrainskata-natsionalna-gvardiya-sformirali-roti-ot-alkokholitsi_news537345.html", "text": "\nРотите са базирани в град Золочев. Техният контингент е набиран основно от зоната на бойните действия в Донбас. Вече преминавал трети „набор”. Някои алкохолици обаче попадали там за втори път, признал генерал Сподар. Не можели нищо да им направят, защото били в армията не доброволно, а с указ на президента. \n  \nГенералът отбелязал, че в тези роти основни методи за борба с пиянството станали разговорите на военнослужещите с капелани, с психолози и медици. В лечението влизали занятия по физкултура и закаляване. \n  Превод и редакция: БЛИЦ \n \n", "date": "2017.08.18", "title": "Докъде се докараха: В украинската Национална гвардия сформирали роти от алкохолици"}
{"url": "https://www.blitz.bg/svyat/pokrtitelno-ot-barselona-italianetst-bruno-i-belgiykata-elke-ostavikha-4-detsa-siratsi-mlada-bulka-trsi-spruga-si-snimki_news537367.html", "text": "\n Първата разпозната жертва от атентата в Барселона снощи е 35-годишният италианец Бруно Гулота, баща на две малки деца. Той се разхождал на Лас Рамблас със съпругата си Мартина, 5-годишния им син Алесандро и 7-месечната Ария, която била в раница на гърдите на майка й, пише \"Дейли мейл\". \nМикробусът премазал Бруно, при което Мартина дръпнала встрани Алесандро, за да се спасят от убиеца. Бруно, който работел в компютърен магазин в Леняно, Северна Италия, загинал на място. \"Малката Ария никога няма да опознае своя татко\", написа колега на Бруно, разтърсен от трагедията. \n\"А малкият Алесандро, който се готви да започне училище, вече е разбрал, че неговият и животът на семейството му вече няма да е същият\". \nПо същото време белгийските власти съобщиха, че е разпозната и тяхната сънародничка 44-годишната Елке Ванбокридък, която по същото време е била на почивка със съпруга и синовете си. \n \n \n \nВ Испания твърдят, че 60-годишният Франсиз Лопес Родригес също е починал, след като преди това беше обявен за издирване. \nМеждувременно Хайди Нунес от Калифорния аламирала във Фейсбук, че съпругът Джаред Тъкър й е изчезнал след като са се разделили по време на атаката. Превод и редакция: БЛИЦ \n", "date": "2017.08.18", "title": "Покъртително от Барселона! Италианецът Бруно и белгийката Елке оставиха 4 деца сираци, млада булка търси съпруга си (СНИМКИ)"}
{"url": "https://www.blitz.bg/svyat/video-pokazva-kak-ispaniya-skrbi-za-zhertvite-na-terora_news537382.html", "text": "\n Хиляди души, сред които кралят и премиерът на Испания, почетоха с минута мълчание паметта на жертвите на атентата в Барселона и близък крайморски курорт. \nКрал Фелипе Шести и премиерът Мариано Рахой, както и премиерът на Каталуния Карлес Пучдемон присъстваха на церемонията на площад \"Каталуния\" в Барселона. \nУчастниците скандираха \"Не ме е страх! Не ме е страх!\" \nМинутата мълчание бе отбелязана близо до мястото, където бял микробус се вряза сред пешеходци снощи. В нападението бяха убити 13 души и ранени над 100. \n", "date": "2017.08.18", "title": "ВИДЕО показва как Испания скърби за жертвите на терора"}
{"url": "https://www.blitz.bg/svyat/toy-li-e-noviyat-geroy-na-ispaniya-edin-politsay-razstrelya-chetirima-dzhikhadisti-razmakhvashchi-nozhove-macheteta-i-bradvi_news537374.html", "text": "\n Един испански полицай ликвидира четиримата терористи, които пробваха да направят втори атентат в малките часове тази сутрин, съобщи \"Ла Вангуардия\".  \nАтентаторите пътували с черно Ауди А3, с което пробиха контролен полицейски пост в намиращия се на 100 км югозападно от Барселона град Камбрилс. \nПри удара нацелили и полицейска кола, като намиращата се в нея полицайка пострадала - фрактура на крака и силен удар в главата. \nПреди това терористите ударили още четирима минувачи, един от които е в тежко състояние. При сблъсъка с патрулката Аудито се обърнало на покрив, а пътуващите в него изпълзели и атакували околните с хладно оръжие - ножове, мачетета и брадви. \nТогава един от полицаите ги разстрелял с автомата си. Пети атентатор се изплъзнал към парка Пи Родо. По пътя си ранил с нож един минувач в лицето, преди да бъде ликвидиран от местен полицай с автомат, обобщи \"Ла Вангуардия\". \n", "date": "2017.08.18", "title": "Той ли е новият герой на Испания - един полицай разстреля четирима джихадисти, размахващи ножове, мачетета и брадви"}
{"url": "https://www.blitz.bg/svyat/blgarski-ekskurzovod-v-barselona-strakht-ne-tryabva-da-naddelyava-nad-khorata_news537386.html", "text": "Страхът не трябва да надделява над хората. Това заяви българинът Виктор Гачуров, който работи като екскурзовод в Барселона. По думите му още днес пешеходците са се завърнали на улица \"Ла Рамбла\", където вчера бе извършено терористичното нападение, а според него обстановката в града ще се нормализира бързо.\n\"Аз работя от 7 години като екскурзовод в Барселона и това е почти ежедневният ми пешеходен маршрут. Барселона е една от петте топ дестинации в света за туристически посещения. Дестинация, която за 20 години е удвоила туристите след олимпиадата 1992 г.\", разказа той пред Дарик.  \n  \n\"Обстановката със сигурност ще се нормализира. Барселона бе град, който не беше засегнат от подобни терористични атаки. Тук от 30 години няма терористична атака. Последната такава е на 19 юни 1987 г., когато ЕТА поставя бомба в един търговски център. Тогава загиват 21 души, много са ранени\", припомни българинът.\n", "date": "2017.08.18", "title": "Български екскурзовод в Барселона: Страхът не трябва да надделява над хората!"}
{"url": "https://www.blitz.bg/svyat/novi-videa-18-pokazvat-uzhasa-v-barselona-sekundi-sled-atakata-na-teroristite_news537325.html", "text": "Изплуваха нови потресаващи кадри, които показват какво се е случило секунди след като миниван се вряза в пешеходци в Барселона на една от най-известните улици в града Лас Рамблас.\nНа видеото се чуват ужасяващите крясъци на хората, след като виждат какво се случва, пише \"Дейли мейл\". \nПолицейските екипи веднага са се втурнали към мястото на инцидента и са започнали да търсят минивана по за секунди изпразнените улици.  \nКадрите показват още многобройни тела, които лежат неподвижно на земята. Превод и редакция: БЛИЦ \n \n   \n \n \n   \n \n \n   \n \n \n \n", "date": "2017.08.18", "title": "Нови ВИДЕА (18+) показват ужаса в Барселона секунди след атаката на терористите!"}
{"url": "https://www.blitz.bg/svyat/makedonets-e-sred-postradalite-v-barselona_news537329.html", "text": "\n Гражданин на Република Македония е пострадал при терористичната атака, извършена в четвъртък в сърцето на каталонската столица Барселона, съобщава скопското електронно издание „Нова ТВ“. \nМинистерството на външните работи в Скопие поясни, че „в комуникацията със съответните служби македонското посолство в Испания е получило информация, че македонски гражданин в момента е в болница в Барселона\". \n„Лицето в момента на нападението е било в непосредствена близост и има счупен крак. Лицето е извън опасност и се лекува от испанските медицински служби“, пояснява макенското външнополитическо ведомство. \nПредставител на македонското посолство в Испания е посетил пострадалия в болницата, където е настанен, допълват от външното министерство. \n \n", "date": "2017.08.18", "title": "Македонец е сред пострадалите в Барселона"}
{"url": "https://www.blitz.bg/svyat/mlada-grkinya-i-dvete-y-detsa-sa-v-tezhko-sstoyanie-sled-atakata-v-barselona_news537327.html", "text": "\n Млада гъркиня и двете й деца са сред ранените в терористичната атака в Барселона в четвъртък, според гръцкото външно министерство, пише \"Български новини\". \nЧленовете на гръцкото семейство са сред най-тежко пострадалите в терористичната атака в Барселона, според г-жа Теони Зисимопулу, секретар на Генералния консул на Гърция в града.   \nСлед атентата в Барселона загинаха 13 души, а стотици са ранени. \nПрез нощта е имало опит за втора атака в каталунската столица, но местната полиция е успяла да предотврати нападението и да ликвидира петима терористи.  \nАрестувани са двама души, но по непотвърдена информация те не са свързани с атаката. Все още се издирва шофьорът на минивана, който прегази хората. \n", "date": "2017.08.18", "title": "Млада гъркиня и двете й деца са в тежко състояние след атаката в Барселона"}
{"url": "https://www.blitz.bg/svyat/militarycom-komandvaneto-na-razrushitelya-fitzgerald-e-uvolneno-sled-gibelta-na-7-matrosi_news537328.html", "text": "Трима старши офицери от ВМФ на САЩ са уволнени във връзка със сблъскването на разрушителя „Фицджералд” с филипински товарен кораб, съобщил заместник-началникът на ВМС на САЩ адмирал Бил Морън.\nКакто съобщава Military.com, комодор Брайс Бенсън и двама старши офицери са уволнени, тъй като ръководството на ВМС „загубило към тях доверие и увереност в тяхната способност да управляват екипажа”. \n  \nОсвен това десетина матроси ще бъдат наказани за „сериозни грешки” в момента на инцидента. \n  \nКакто съобщава пресслужбата на ведомството, загиналите при произшествието моряци са посмъртно представени за по-високи звания. \n  \nНа 17 юни край японската префектура Шизуока се сблъскаха разрушителят Fitzgerald и филипински контейнеровоз, като при инцидента загинаха 7 матроси. \n  Превод и редакция: БЛИЦ \n \n", "date": "2017.08.18", "title": "Military.com: Командването на разрушителя Fitzgerald е уволнено след гибелта на 7 матроси"}
{"url": "https://www.blitz.bg/analizi-i-komentari/raztrsvashch-komentar-naskoro-200-000-v-barselona-demonstrirakha-za-poveche-bezhantsi-a-te-im-blagodarikha-sega_news537285.html", "text": "\nКазват, че когато Бог иска да накаже някого, първо му взема акъла – да не може да различи добро от зло, правилно от неправлно, полезно от вредно, мирен бежанец от зъл терорист. \nЧаст от колективната лудост, обхванала Европа, е наивното отношение към нелегалните пълчища, които заливат континента по море и суша вече години наред. \nВместо тези орди да бъдат решително възпирани и връщани там, откъдето са дошли, а заловените нелегални емигранти да бъдат съдени за нарушаване на държавната граница, Европа ги приема, тъпче ги с пари и храна, осигурява им жилища, медицинска помощ и какво ли още не. \nИ всичко това се омазва с розова боя от медии, соросоидни неправителствени организации, правозащитници и всякакви други екземпляри. \nСамотни трезви гласове се опитват да обяснят на обществото, че всичко това е много опасно, че не можеш така безогледно да смесваш хора от коренно различни култури, степен на цивилизационно развитие и религии. Гласът на разума обаче веднага се заглушава и заклеймява с вече втръсналите клишета – расисти, шовинисти, ксенофоби, ислямофоби и т.н. \nВ зората на националсоциализма в Германия подобни трезви гласове са предупреждавали, че Хитлер е опасно луд човек, който трябва да бъде спрян, но предците на днешните либерали са ги заглушавали със същата систематичност, с която го правят и сега. \nНо каква ирония – днес мароканец прегази като мравки невинни хора в Барселона. Съвсем наскоро – през февруари - същата тази Барселона изкара близо 200 000 демонстранти на улиците си, за да искат Испания да приема повече бежанци. И то незабавно. Демонстрацията премина под мотото \"Ние искаме да приемем\". Тя бе организирана от асоциации в подкрепа на бежанците. Много от участниците носеха плакати с лозунга \"Няма повече извинения, да приемем (бежанци) сега\". Водеше ги лично кметът на града – крайната левичарка Ада Колау. \nЕ, искаха бежанци, получиха ги! \n", "date": "2017.08.18", "title": "Разтърсващ коментар: Наскоро 200 000 в Барселона демонстрираха за повече бежанци, а те им благодариха сега!"}
{"url": "https://www.blitz.bg/svyat/poredni-razkritiya-za-palacha-na-barselona-dris-oukabir-izpluva-izraelska-sleda_news537334.html", "text": "\n Мъжът, който е свързан с терористичното нападение в Барселона, Дрис Оукабир се оказва запален по конфликта между Израел и Палестина, пише tmz.com.  \nНа 21 юли той е споделил в личния си профил във Фейсбук видео на дете, което е малтретирано от израелски войник, което може да го е подтикнало към безумните действия в Барселона.  \nВ съобщение към клипа Оукабир пише: \"Уви! Какво се е случва с нашия арабизъм. Дори децата не са спасени от израелската окупация. Публикувайте този видеоклип, за да го видят всички хора по света.\" \n  \n \n Съобщението е публикувано 2 дни след като 2-ма израелски войници бяха убити при престрелка в Йерусалим. \nПрипомняме, че Оукабир бе арестуван вчера, след като неговият паспорт бе намерен във вана, който се вряза в тълпа в Барселона. При атаката загинаха 13 души, а други 100 бяха ранени. Оукабир обаче отрича да е замесен в нападението. По думите му документите му са били откраднати, като виновен за това той посочва брат си. Превод: БЛИЦ \n", "date": "2017.08.18", "title": "Поредни разкрития за палача на Барселона Дрис Оукабир! Изплува израелска следа"}
{"url": "https://www.blitz.bg/svyat/deyli-meyl-pokaza-grafika-na-koyato-se-vizhda-kak-se-razgrshcha-teroristichnata-ataka-v-barselona_news537340.html", "text": "Британското издание \"Дейли мейл\" показа графика на Барселона, на която се вижда по какъв път са се движели и как са процедирали джихадистите, преди да осъществят атаката си с миниван на улицата Лос Рамблас.\nНа графиката се вижда как се е разгърнала терористичната атака през сърцето на каталунската столица. \n \n \nСлед атентата в Барселона загинаха 13 души, а стотици са ранени. \nПрез нощта е имало опит за втора атака в каталунската столица, но местната полиция е успяла да предотврати нападението и да ликвидира петима терористи.  \nАрестувани са двама души, но по непотвърдена информация те не са свързани с атаката. Все още се издирва шофьорът на минивана, който прегази хората. Превод и редакция: БЛИЦ \n \n", "date": "2017.08.18", "title": "\"Дейли мейл\" показа ГРАФИКА, на която се вижда как се разгръща терористичната атака в Барселона"}
{"url": "https://www.blitz.bg/svyat/germanski-sd-reshi-sdbata-na-napadatelya-klal-khora-na-gara-v-grifing_news537292.html", "text": "\n Съдът в Мюнхен призна за невменяем 28-годишния Паул Х., който през май 2016 г. нападна с хладно оръжие хора на гарата в град Грифинг, федерална провинция Бавария, и разпореди той да бъде настанен за лечение в психиатрична клиника, предава Deutsche Welle. \n„Той бе признат за невменяем, тъй като не е можел да контролира действията си“, поясниха магистратите. Съгласно представената информация, Паул Х. страда от бипополярно разстройство и е опасен за обкръжаващите го. \nНа 10 май 2016 г. Паул Х. нападна с кухненски нощ един от пасажерите в градската железница, а след това друг човек, чакащ на перона. Последва и атака срещу двама велосипедисти. Пострадаха общо четирима души, един от които по-късно почина от раните си.\n", "date": "2017.08.18", "title": "Германски съд реши съдбата на нападателя, клал хора на гара в Грифинг"}
{"url": "https://www.blitz.bg/svyat/arabistt-chukov-za-atakata-v-ispaniya-tova-e-delo-na-kletka-ot-10-ina-dushi-blgariya-tryabva-dobre-da-si-napravi-smetkata-zashchoto_news537290.html", "text": "\n Това е един атентат копи-пейст. Досега Испания беше малко в периферията. Това заяви арабистът Владимир Чуков в ефира на Нова телевизия по повод терористичните атаки в Испания. \n„Имаше един инцидент в испанско селце на взрив в апартамент. Бе подценено от медиите, вероятно от службите. Това говори, че около 10 човека са извършителите. Това означава клетка“, поясни той. \n„Нещата се повтарят. Но това, което е интересно е, че Дрис не е испанец. Той е от Марсилия. Свързан е с Франция. Това е най-уязвимата европейска страна. Може да се счете, че Франция е започнала да изнася такива лоши неща“, коментира още експертът. \nПо думите му обаче това е удар срещу туризма. „Тези щастливи хора силно дразят с това си поведение. Атентатът е към всички тези, които не споделят начина на живот на тези хора“, смята още той. \nПо думите му от „Ислямска държава са заплашили преди известно време да Египет да не приема повече туристи. Чуков заяви, че се е изместила географията на посещенията в Европа. \n„България трябва да си направи много добра сметка. Рекламираме се с ниските цени, но в един момент, в който се натрупа много голяма маса туристи, трябва да внимаваме“, предупреди той.\n", "date": "2017.08.18", "title": "Арабистът Чуков за атаката в Испания: Това е дело на клетка от 10-ина души, България трябва добре да си направи сметката, защото..."}
{"url": "https://www.blitz.bg/analizi-i-komentari/ekspertt-khristo-smolyanov-evropa-tryabva-da-se-gotvi-za-voyna-i-da-se-drzhi-mzhki_news537293.html", "text": "\n \"Европа трябва да се готви за война и да се държи мъжки\". Това заяви експертът по антитероризъм Христо Смоленов в ефира на Нова телевизия след вчерашния кървав терористичен акт, при който загинаха 13 души.  \n Според него европейските управници са длъжни да вземат мерки и да защитят гражданите:  \n Според журналистът Къдринка Къдринова обаче след случилото трябва да продължим да бъдем хуманни и да не приемаме чужденците еднозначно: \n Полицията все още издирва нападателя, който уби 13 души в центъра на Барселона. Повече от 100 души пострадаха, като състоянието на 15 от ранените е тежко.  \n ИДИЛ пое отговорност за атентата, но не е ясно дали са участвали в организацията или само си приписват действията на терористите.  \n", "date": "2017.08.18", "title": "Експертът Христо Смолянов: Европа трябва да се готви за война и да се държи мъжки"}
{"url": "https://www.blitz.bg/kriminalni/prestplenie/ekskluzivno-i-samo-v-blits-teroristt-dris-oukabir-sled-kasapnitsata-v-barselona-se-fuka-v-mrezhata-s-avtomat-i-zloveshch-zov-smrt-smrt-smrt-snimkivideo_news537217.html", "text": "\n Един от терористите в Барселона - Дрис Оукабир е бил на плажа два дни преди атаката в испанския град. Това става ясно от снимка, публикувана в профила му във Фейсбук. На 15 август той е обновил корицата на профила си с фотос, където е със слушалки и под сянката на чадър. Не става ясно къде точно е правена снимката.  \nПрипомняме, че полицията в Испания разпространи името и снимката на Оукабир като се посочва, че той е човекът, който е управлявал вана, врязал се в тълпа в Барселона. След атаката терористът е побягнал пеша. Според друга информация преди катастрофата се е чула стрелба от съседен площад. \nОукабир е живял в Рипол на 100 км от Барселона, а преди това е живял и в Марсилия.  \nПо-късно обаче се появи информация, че Оукабир се е предал в полицията, където е заявил, че няма нищо общо с атаката и че паспортът му е бил откраднат, а като основен заподозрян е посочил брат си \nПри атаката по последна информация има 13 загинали и над 100 ранени. Имало е и опит за още едно терористично нападение в град на около 100 км от Барселона. Петима терористи с колани с експлозиви са се опитали да се врежат в тълпа, но автомобилът им се е преобърнал и това е осуетило плановете им. Четирима от нападателите са застреляни, а един е арестуван. \n \n \nМинути по-късно профилът на терориста бе изтрит. \nСлед това обаче профилът стана отново активен, като от него бликаха постове за терор и наказание. Последното съобщение гласи: Смърт, смърт, смърт. Защо всички се страхуват от смъртта. \n  \n \n \nВ предишни постове пък има снимки с куче и автомат, като към него се казва: Скоро, ако не уважавате.  \n  \n \n \n \nА в друг пост пък се казва на арабски: Ваше Величество е Господ. \n \n \nВ социалните мрежи пък се разпространява и видеото, от нахлуването на нелегални мигранти на испански плаж от преди дни.  \n \n \n \n   \n", "date": "2017.08.18", "title": "Ексклузивно и само в БЛИЦ! Терористът Дрис Оукабир след касапницата в Барселона се фука в мрежата с автомат и зловещ зов: Смърт, смърт, смърт! (СНИМКИ/ВИДЕО)"}
{"url": "https://www.blitz.bg/svyat/silno-zemetresenie-razlyulya-atlanticheskiya-okean_news537296.html", "text": "\n Геологическата служба на САЩ съобщава, че на около 790 км. северно от остров Възнесение в Атлантическия океан е регистрирано земетресение с магнитуд 6,7 по скалата на Рихтер, предаде Ройтерс.  \nНе е обявена тревога за появата на вълни-цунами след земетресението, чийто магнитуд се намира на дълбочина от 19 км, предаде \"Фокус\".\n", "date": "2017.08.18", "title": "Силно земетресение разлюля Атлантическия океан"}
{"url": "https://www.blitz.bg/svyat/razbikha-nezakonna-mrezha-prekarvala-migranti-s-dzhetove-v-ispaniya_news537295.html", "text": "\n Испанската полиция съобщи днес, че е разбила незаконна мрежа за прекарване на мигранти от Мароко с джетски през Гибралтарския проток срещу 5000 евро на човек. \n  \nКаналджиите прекарвали почти ежедневно по двама мигранти с джетове, като искали по 5000 евро за прекосяването на широкия 18 км проток - нещо, което отнемало десетина минути, се казва в комюникето. \n  \nСлед като стигали до някой плаж в Кадис или Малага, най-южните провинции в област Андалусия, мигрантите били отвеждани в Алхесирас, където оставали затворени с часове, докато близките им в Сеута, испански анклав в Мароко, платят дълга им. \n  \nАрестувани са трима трафиканти - един в Алхесирас и двама в Сеута, но полицията не уточнява кога е станало това. Още двама членове на мрежата успели да избягат в момента на арестуването си и са обект на международна заповед за задържане. \n  \nОт няколко седмици Испания регистрира значително увеличаване на миграционния поток и според Международната организация по миграцията е възможно тя да се нареди след Италия, изпреварвайки Гърция, по броя на пристигналите мигранти.\n \nСамо през последното денонощие испанските морски служби са спасили близо 600 мигранти, опитали се да прекосят Средиземно море, тръгвайки от Мароко.\n", "date": "2017.08.18", "title": "Разбиха незаконна мрежа, прекарвала мигранти с джетове в Испания"}
{"url": "https://www.blitz.bg/svyat/skandal-v-bundesvera-voynik-umrya-pri-iztrpyavane-na-nakazanie_news537301.html", "text": "\n  В Мюнстер един германски военнослужещ почина при поход. По случая са разкрити нови, деликатни подробности. По данни на изданието Der Spiegel, цитирано от \"Фокус\". разследванията на трагедията показват, че загиналият войник е изтърпявал наказание заедно с други негови колеги.  \nВ първия доклад за разследването, Бундесверът признава, че починалият войник и няколко други, които също са колабирали, очевидно е трябвало да преминат през брутален поход. Така бе коригирана първоначалната информация, съгласно която няколко военнослужещи са колабирали на 19 юли по време на най-обикновен поход от 20 км, който е изпълняван при температура от 27 градуса по Целзий и без тежък багаж. \nНо един от войнците почина в болница, където бе приет след припадъка си по време на похода, а друг все още се бори за живота си в клиника в Хамбург. \nВ новия доклад обаче се казва, че групата около починалия войник очевидно трябваше да изпълни някакъв допълнителен марш преди действителното упражнение. Според доклада войниците е трябвало да изминат преди това разстояние от шест и половина километра.  \nДокладът остава донякъде неясен по отношение на фактите. По този начин допълнителният марш, който само някои от кандидатите за офицери трябваше да отидат, бе оправдан от факта, че те е трябвало да донесат липсващо оборудване от казармите. \n", "date": "2017.08.18", "title": "Скандал в Бундесвера: Войник умря при изтърпяване на наказание"}
