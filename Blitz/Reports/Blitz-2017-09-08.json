{"url": "https://www.blitz.bg/svyat/sled-adt-na-sen-marten-ostrovt-porazen-ot-nova-napast-maroderi-plyachkosvat-i-grabyat-neopisuemo-e-snimki_news542149.html", "text": "\n Франция и Холандия осъдиха мародерствата на френско-холандския остров Сен Мартен, потънал в хаос след преминаването на урагана \"Ирма\", предаде Франс прес. Двете страни засилиха полицейското и военното присъствие на Сен Мартен в опит да възстановят реда. Мародерствата са \"сериозен проблем\", заяви холандският премиер Марк Рюте. \n Френският министър за отвъдморските територии Аник Жирарден каза, че е видяла разграбвания със собствените си очи по време на обиколка за запознаване с щетите вчера. \n Холандският вестник \"Алгемен дагблад\" цитира очевидец, който разказва за  хора с револвери и мачете по улиците. \"Ситуацията е много тежка.  Властите не изпълняват своите отговорности\", заявява въпросният човек.  \n Холандският министър на вътрешните работи Роналд Пластерк обаче увери, че страната му вече е разположила войници в контролираната от нея южна част на карибския остров в опит да възстанови реда. Холандия освен това ще изпрати допълнителни полицейски и военни части.  \n\"Няма да изоставим Сен Мартен\", подчерта премиерът Марк Рюте.  \n Жирарден подчерта, че задача номер едно сега са здравеопазването и снабдяването с храни и питейна вода. \"И задача номер две е общественият ред\", продължи тя, посочвайки, че Франция е изпратила 400 жандармеристи на Сен Мартен.  \n Снимки: Reuters \nУраганът \"Ирма\" е причинил смъртта на най-малко девет човека на френските острови в Карибско море. Седем души са в неизвестност, съобщи министърът на вътрешните работи Жерар Колон, цитиран от Франс прес.\n   \n", "date": "2017.09.08", "title": "След адът на Сен Мартен островът поразен от нова напаст - мародери плячкосват и грабят, неописуемо е (СНИМКИ)"}
{"url": "https://www.blitz.bg/svyat/viktor-orban-otkhvrli-nasilieto-na-bryuksel-za-kvotite-za-bezhantsi-i-otkaza-ungariya-da-gi-priema_news542082.html", "text": "\n Унгарският премиер Виктор Орбан осъди \"насилието\" в приетия от ЕС механизъм на задължителни квоти за прием на бежанци и отказа Унгария да се превърне в \"страна на имиграция\". \nВ отговор на изпратеното във вторник писмо на Жан-Клод Юнкер, в което председателят на Европейската комисия напомня на Орбан, че \"солидарността не е меню по избор\", унгарският премиер заяви, че е \"шокиран и озадачен\" от това изказване, информира АФП.  \n\"Тълкуването на принципа на солидарност, който описвате в писмото си, означава по същество Унгария да се превърне в страна на имиграция, против волята на унгарския народ\", отвръща Орбан в писмо, което бе публикувано в сайта на унгарското правителство. \"За мен това не е солидарност, а насилие\", казва Орбан и заявява, че за разлика от други страни от ЕС, Унгария няма \"колониално минало\". \n\"Тези големи страни членки (на ЕС) се превърнаха в страни на имиграция поради задълженията, произтичащи от колониалното им минало. Унгария, напротив, не иска да става страна на имиграция и не може да приеме да я карат насила да стане такава\", отбелязва Орбан.\n", "date": "2017.09.08", "title": "Виктор Орбан отхвърли насилието на Брюксел за квотите за бежанци и отказа Унгария да ги приема"}
{"url": "https://www.blitz.bg/stsena/svett-skrbi-pochina-ikona-na-frenskata-moda-i-mentor-na-iv-sen-loran_news542085.html", "text": "На 86-годишна възраст в Париж почина иконата на френската мода Пиер Берже. В продължение на десетилетия той определяше тенденциите във френската мода и бе дългогодишен директор на модната къща \"Ив Сен Лоран\", предаде БГНЕС.\nТой беше част от съвременната френска култура и благодарение на общуването си с Жак Превер, Жан Кокто, Луи Арагон и др. извоюва солидно място в културните среди. Берже е смятан за ментор на Ив Сен Лоран.\n", "date": "2017.09.08", "title": "Светът скърби: Почина икона на френската мода и ментор на \"Ив Сен Лоран\""}
{"url": "https://www.blitz.bg/svyat/ucheni-s-izobretenie-koeto-shche-zaradva-vsichki-s-mobilni-telefoni_news542088.html", "text": "\n Литиево-йонните батерии са основен компонент от почти всяко мобилно устройство. Те са и доста опасни, защото при неправилна експлоатация или повреда, веществата в тях могат да се запалят и дори да експлодират. Учени от лабораторията за проучвания и разработки на американската армия обаче са разработили нов тип литиево-йонни батерии, които не страдат от подобен проблем, съобщава Би Би Си. \n Новата батерия заменя електролита с базиран на солена вода разтвор. \"Досега, ако искахте много енергия, трябваше да изберете литиево-йонна батерия, която не е водна, но компрометираше сигурността. Ако предпочитахте сигурността, трябваше да се спрете на водна батерия, която обаче дава малко мощност. Сега показвам, че може да имате достъп едновременно до много енергия и безопасност\", коментира Канг Ксу, съавтор на разработката. \n Тя е продължение на експеримент от 2015 г., когато същият екип е разработил 3-волтова батерия с воден електролит. Заради \"предизвикателство с катода\" обаче батерията не можеше да постигне повече мощност. Учените са решили проблема със стабилен защитен слой, който се образува от полимер, който се разпада при първото зареждане на батерията. Той защитава анода от химични реакции. \n Благодарение на този метод учените са успели да увеличат волтажа на батерията до 4V, което я прави подходяща за електроника. Защитният слой предпазва батерията от самозапалване дори когато тя е пробита неколкократно с пирон например. Освен това позволява да се увеличи капацитетът на батерията и тя да съхранява повече енергия в същия корпус. Учените коментират, че има още работа по усъвършенстването на дизайна. Те смятат, че при достатъчно финансиране, батерията може да е готова за пазара до 5 години. \n", "date": "2017.09.08", "title": "Учени с изобретение, което ще зарадва всички с мобилни телефони"}
{"url": "https://www.blitz.bg/kriminalni/prestplenie/srbskoto-razuznavane-zadrzha-dzhikhadist-edinak-podgotvyal-teroristichni-napadeniya-v-stranata_news542094.html", "text": "\n Сръбската агенция за разузнаване и сигурност BIA е задържала 35-годишен джихадист-единак, който е търсил контакт с ислямистките организации и е подготвял терористични нападения на територията на страната, съобщават сръбските медии, като се позовават на съобщение на специалните служби, предава \"Фокус\". \nСпоред информацията на BIA става въпрос за \"психически нестабилен човек, етнически сърбин, който преди година е приел исляма и оттогава е започнал да се интересува от екстремисткото тълкование на тази религия\". \nПри ареста на джихадиста са били намерени скици на най-подходящите за терористични нападения места, както и \"рецепти\" за подготовка на бомби и експлозиви. \nСлужбите смятат, че сръбският джихадист не трябва да се приема като част от \"Ислямска държава\". \nВ съобщението за проведената антитерористична операция \"Vecernje novosti\" публикува и карта за базите на ислямистите на Балканите, като отбелязва градове на територията на Македония, Косово, Сърбия, Черна гора и Босна и Херцеговина. \nСръбското издание на руския \"Спутник\" пише по темата под заглавие \"BIA лови \"самотник\", подготвял терористични нападения в Сърбия\". \nБелградският \"Правда\" задава въпроса \"дали \"Ислямска държава\" се е готвила да нападне Белград с предотвратеното терористично нападение?\n", "date": "2017.09.08", "title": "Сръбското разузнаване задържа джихадист-единак, подготвял терористични нападения в страната"}
{"url": "https://www.blitz.bg/intsidenti/stikhii/vnshno-obyavi-ima-li-postradali-blgari-pri-apokaliptichniya-trus-kray-meksiko_news542101.html", "text": "Няма данни за пострадали български граждани при силното земетресение в Мексико, съобщиха от Министерството на външните работи (МВнР), цитирани от bTV.\nДипломатите ни са в постоянен контакт с местните власти и са на разположение на сънародниците ни при евентуален проблем. \n„Засега няма постъпила информация за пострадали български граждани – каза българският посланик в Мексико Валентин Модев. – Поддържаме постоянен контакт с Центъра за защита на населението. \nСамите мексиканци малко се затрудняват да кажат точно колко е броят на българските граждани. По наши данни те са около 1350 души. Посолството има осигурено дежурство. Непосредствено след земетресението на телефоните на посолството има човек, на когото могат да се обадят. Засега няма обаждания от български граждани“.\n", "date": "2017.09.08", "title": "Външно обяви има ли пострадали българи при апокалиптичния трус край Мексико"}
{"url": "https://www.blitz.bg/svyat/otrupakha-ss-zlato-brizhit-makron-v-grtsiya-snimki_news542100.html", "text": "\n Златна огърлица с маслинови листа беше подаръкът от съпругата на президента на републиката - Власия Павлопулу, на съпругата на френския президент Брижит Макрон след приключването на сутрешното им посещение в Древна Агора в Гърция, пише \"Български новини\". \nГ-жа Макрон веднага я сложи с помощта на г-жа Павлопулу, благодари и каза: „Това ми напомня за Древна Гърция“. Подаръци на първата дама на Франция бяха дадени от г-жа Марева Мицотаки, както беше обявено вчера, както и Перистера Базиана. Партньорът на премиера г-жа Перистера Базиана направи два подаръка на Брижит Макрон. \n \n \n \nПървия го даде в колата вчера, докато двете дами пътуваха от фондация \"Ставрос Ниархос\" и Акропола. Книгата на Константинос Кавафис стихотворения на френски и компактдиск на композитора Константин Христодулу. След това бе даден официален подарък, който е чифт обеци от музея \"Бенаки\" и перлена огърлица копие от 4-ти век.\n \n Подаръкът на Марева Мицотаки \nМарева Мицотаки също така направи много любезен ход и бе подготвила подарък за г-жа Макрон, който е изпратила, преди да пристигне в Атина. По-специално, съпругата на главния опозиционен лидер е изпратила на Брижит Макрон подарък чанта и риза със собствена марка, направени изключително за първата дама на Франция. Те не принадлежат към никаква колекция от марки. Разбира се, както чантата, така и ризата са изработени от изключителни гръцки материали, изработени от занаятчии в различни краища на Гърция. \nСнимки: INTIME NEWS /ΚΩΤΣΙΑΡΗΣ ΓΙΑΝΝΗΣ \n \n", "date": "2017.09.08", "title": "Отрупаха със злато Брижит Макрон в Гърция (СНИМКИ)"}
{"url": "https://www.blitz.bg/lyubopitno/evrika/ucheni-razkrikha-zagadchna-tayna-na-vulkanite-mchila-s-godini-chovechestvoto_news542105.html", "text": "Загадъчната причина за вулканичната светкавица – странна и мощна мълния, която се образува единствено в облака пепел на изригващ вулкан, беше разкрита, пише obekti.bg.\n Сега учените знаят не само откъде идва, но са открили и нов начин да измерят колко пепел изригва вулканът в реално време – което ще помогне да се разбере какво е качеството на въздуха по време на изригването и след него. \n Преди да говорим за вулканичната светкавица, трябва да си припомним някои неща за обикновената. Тя се формира във вътрешността на облак, когато смесването на топъл и студен въздух причини натрупването на статично електричество. Горната част на облака е с положителен заряд, а долната – с отрицателен. \n В началото въздухът действа като изолатор между положителните и отрицателните заряди в облака, и между облака и земята. Когато противоположните полюси се заредят достатъчно, изолационният капацитет на въздуха се разпада и следва бърз електрически разряд под формата на мълния. Това временно уравновесява заредените области, докато не се заредят отново. \n Подобно нещо се случва и във вулканичната мълния, но с няколко разлики. Вулканичната светкавица се формира по-близо до земната повърхност и не се движи винаги надолу, както обикновената. \n И, което е най-важно, тя се формира в облаци пепел, а не в обикновени облаци от водна пара, което я прави загадъчна сила, отнела доста време на учените. \n Сега научен екип от Университета Лудвиг-Максимилиан в Германия изследва невероятните светкавици край връх Сакураджима в Япония, един от най-активните вулкани на планетата, като високоскоростен видео кадри и акустични анализи за наблюдението им. \n След щателна проверка на събраните данни, учените установиха, че вулканичната мълния обикновено се поражда в по-ниската част на облака от пепел. \n Изригващата от кратера магма електрифицира облака пепел над него. Зарядът се натрупва, както в обикновения облак и се формира мълния. Вулканичните мълнии са резултат от сложното разпределение на заряд в рамките на праховия облак, различно от това при буреносния облак, обясняват авторите на изследването, публикувано в  \n При анализа на резултатите учените забелязват, че честотата на мълниите се увеличава правопорционално на размера на пепелния облак. \n Те се надяват, че откритата от тях зависимост ще предложи нов начин да се прецени колко голямо е изригването и колко пепел е изхвърлена във въздуха, без изследователите да се поставят в опасност. В крайна сметка, мълниите се броят лесно и отдалеч. \n", "date": "2017.09.08", "title": "Учени разкриха загадъчна тайна на вулканите, мъчила с години човечеството!"}
{"url": "https://www.blitz.bg/layfstayl/siriyski-bezhanets-strizhe-bozhinkata-niki-mikhaylov-i-100-kila_news542090.html", "text": "Истинска сензация се превърна фризьорският салон на Дижоар Сайер, по-известен като Дижо, от Сирия. Той обаче не е типичният бежанец, с каквито се сблъскваме напоследък и каквито ни ги представят по новините. Пред салона му винаги има опашка, а сред тълпата може да разпознаеш и някоя от родните ни знаменитости. Футболистите Валери Божинов и Ники Михайлов, рапърът 100 Кила, фолкпевецът Илиян, половинката на Софи Маринова – Гринго, и риалити звездата Джино Бианкалана са само част от звездните клиенти на Дижо.\nТопфризьорът е само на 25 години и от 11-годишен се занимава с това. Баща му имал бръснарница, където той започнал като чирак. Бързо усвоил занаята. В България е от близо 6 години и казва, че съдбата го е довела тук, без да си прави предварителни планове.  \nКогато дошъл в страната ни, нямал възможност да отвори веднага салон, тъй като бил без документи и пари. Известно време се трудил при други, след което решил да работи за себе си. От 3 години и половина е собственик на фризьорски салон в Студентски град.  \n„В началото беше трудно – не искаха да ми извадят документи. Видяха обаче, че заслужавам и ми ги извадиха”, споделя той пред репортер на „ШОУ”. За тази цел е държал изпит по български. Освен да говори, Дижо може да пише и чете на родния ни език.  \nТвърди, че няма никаква конкуренция, а това е така, защото има доверие в себе си. „Никога не съм имал конкуренция. Имам двама помощници в салона  - единият е от моя град в Сирия, другият от Ирак. С документите са си, съвсем легални. Никога не съм имал проблеми с българите, не са се държали с пренебрежение, предвид моята националност. Контактувам предимно с българи и чувствам страната като моя родина. Българите са хубав и спокоен народ. В България ми харесва културата”, допълва той. \n  \nТръгва си от Сирия не заради войната, както правят повечето жители на тази страна. „Тръгнах си няколко години преди войната и не съм ставал свидетел на убийства. Аз съм кюрд и там нямахме права. Затова реших да се развивам в чужбина”, обяснява ни той.  \nОтносно въпроса с хилядите бежанци, които нахлуват в Европа, той няма отношение. Категоричен е обаче, че наистина има хора, които бягат от война, от смърт. Те търсят спасение в чуждите държави.  Но се дразни, че има и такива, които се представят за сирийци, само за да пробият в дадена държава и по този начин създават погрешно впечатление за народа сред жителите на съответната страна.  \n„Тук е моето място, оставам си в България. Имал съм хиляди възможности да се махна и да се развивам другаде”, казва за финал топфризьорът.  \n", "date": "2017.09.08", "title": "Сирийски бежанец стриже Божинката, Ники Михайлов и 100 Кила"}
{"url": "https://www.blitz.bg/svyat/papa-frantsisk-pazete-se-ot-tmnata-strana-na-otmshchenieto_news542022.html", "text": "Папата Франсиск призова колумбийците да избягнат отмъщението след 50-години гражданска война, но заяви, че лидерите трябва да приемат закони, които да сложат край на \"мрака\" на несправедливостта и социалното неравенство, което поражда насилие, предаде Ройтерс.\n Светият отец е на визита в Латинска Америка. Той изнесе меса пред над един милион души в парка Симон Боливар в Богота. \n Под лек дъжд, папата призова колумбийците да оставят различията си зад тях и да се пазят от \"тъмнината на жаждата за отмъщение\". \n Колумбийците са дълбоко поляризирани , когато се подготвят да приемат 7 000 бивши бойци от партийната партия на ФАРК в обществото и да се стремят към ремонт на дивизии след война, при която бяха убити повече от 220 000 души и разселени милиони за пет десетилетия. \n Много колумбийци са разгневени, че по мирното споразумение за 2016 г. лидерите от FARC,  обвинени в отвличане и убийство , ще избегнат затвора и могат да получат места в конгреса като членове на политическа партия. \n Президентът Хуан Мануел Сантос, който е архитект на мирното споразумение, има одобрение от около 24%. \n Междувременно католически свещеници от Венецуела информираха папа Франциск за тежката ситуация в латиноамериканската страна. \n Архиепископът на Каракас Кардинал Хорхе Уроса Савино каза пред репортери преди срещата, че страната му е била затънала в \"наистина отчаяна ситуация\". Има хора, които  ядат боклуци и има хора,  които умират, защото няма лекарство. \n Искаме отново да припомним на папата това ... защото правителството прави всичко възможно да създаде държавна система, тоталитарна и марксистка, каза архиепископ Уроса. \n В сряда Франсиск каза пред репортери, че се надява Венецуела да намери стабилност. \n", "date": "2017.09.08", "title": "Папа Франциск: Пазете се от тъмната страна на отмъщението"}
{"url": "https://www.blitz.bg/svyat/penelope-krus-pokaza-seksi-bedro-i-goreshchi-izvivki-na-cherveniya-kilim-snimki_news542037.html", "text": "Пенелопе Крус грейна на червения килим на 74-ото издание на най-стария кинофестивал във Венеция, който е в разгара си.\n21 филма се състезават за наградата \"Златен лъв\", сред които творби на именити кинодейци като американеца Джордж Клуни, мексиканеца Гилермо дел Торо, французина Робер Гедигян и британеца Андрю Хай, съобщава \"Франс прес\". \nФестивалът ще продължи до 9-ти септември. \nКуп знаменитости вече преминаха по червения килим. За представянето на новия си филм, посветен на живота на легендарния наркобос Пабло Ескобар - Loving Pablo, по пътеката мина и Хавиер Бардем. \n43-годишната Пенелопе Крус засенчи своята половинка със зашеметяващата си визия, показвайки секси бедро. Пенелопе бе облечена в перлено бяла дълга рокля, с много висока цепка. Роклята й седеше като излята и подчертаваше всяка извивка по тялото й.\n \n", "date": "2017.09.08", "title": "Пенелопе Крус показа секси бедро и горещи извивки на червения килим (СНИМКИ)"}
{"url": "https://www.blitz.bg/lyubopitno/nay-sladurskoto-video-v-mrezhata-meche-nakhlu-v-zadniya-dvor-na-kshcha-i-se-sbi-s-flamingo_news542035.html", "text": "\nМалко мече води \"битка\" с надуваемо фламинго. Животното нахлуло, заедно с майка си в задния двор на къща в американския град Аркадия.  \nСобствениците наблюдавали през прозореца действията на мечките и заснели на видео какво точно се е случва.  \nТова обаче изобщо не е първият път, в който мечките влизат в задния двор на къщата на семейство Лианг. През април животните дори плували в басейна.  \n", "date": "2017.09.08", "title": "Най-сладурското ВИДЕО в мрежата! Мече нахлу в задния двор на къща и се \"сби\" с... фламинго"}
{"url": "https://www.blitz.bg/intsidenti/stikhii/zemyata-se-raztrese-s-8-po-rikhter_news542040.html", "text": "Земетресение с магнитуд от 8 по Рихтер разтресе бреговете на Мексико. Трусът е регистриран в 07.49 часа българско време, съобщава Европейският сеизмологичен център.\nЕпицентърът е с дълбочина 10 километра и се намира на 93 километра от югозападното крайбрежие на Мексико. \n", "date": "2017.09.08", "title": "Земята се разтресе с 8 по Рихтер"}
{"url": "https://www.blitz.bg/layfstayl/svetski/bridzhit-makron-sbra-pogledite-v-grtsiya-s-shikozen-toalet-snimki_news542044.html", "text": "\n Съпругата на френския президент Бриджит Макрон потвърди мита за шик французойката. Тя впечатли с дискретен черен панталон, бяла риза, черни обувки и бяла чанта по посещението си в Гърция. Последните две носят подписа на Louis Vuitton, френска модна къща, пише \"Български новини\".  \nСлед като колата с двойката пристигна в президентския дворец и се спря на червения килим, двамата, придружени от гръцкия президент Прокопис Павлопулос и съпругата му Сиси, преминаха по червения килим. Всъщност, двойката не се поколеба да се държи за ръка, показвайки колко силна е любовта им.\n \n \nЗа посещението си в Атина, първата дама на Франция избра от любимата си френска модна компания чанта, обувки и панталони на цена $ 7,800. Бижутата, които първата дама на Франция носеше също впечатлиха. Тя бе сложила впечатляващ пръстен с голям сапфир. \n \n  \n \n \n \n \n \n \n \n \n \n \n \n", "date": "2017.09.08", "title": "Бриджит Макрон събра погледите в Гърция с шикозен тоалет! (СНИМКИ)"}
{"url": "https://www.blitz.bg/intsidenti/stikhii/golyama-opasnost-sled-strakhovitoto-zemetresenie-ot-8-po-rikhter-kray-meksiko-snimkivideo_news542051.html", "text": "Земетресение с магнитуд от 8 по Рихтер разтресе бреговете на Мексико. Както БЛИЦ информира, трусът е регистриран в 07.49 часа българско време.\nЖители на столицата Мексико избягаха на улиците, след като трусът разлюля сградите. Епицентърът е бил на 123 км югозападно от град Пихихияпан, на дълбочина 33 км. \nЦентърът за предупреждение за цунами в Тихия океан съобщи, че е възможно да се появят разрушителни вълни след силния трус, предават световните медии. \nЗеметресението е усетено и в Хондурас, Ел Салвадор и Гватемала. Все още няма информация за жертви и ранени.  \n \n \n \n \n \n \n", "date": "2017.09.08", "title": "Голяма опасност след страховитото земетресение от 8 по Рихтер край Мексико (СНИМКИ/ВИДЕО)"}
{"url": "https://www.blitz.bg/layfstayl/ptuvane/revolyutsionno-s-tazi-aviokompaniya-shche-mozhe-da-polzvate-wi-fi-v-samoleta_news542056.html", "text": "Virgin Atlantic пуска wi-fi на всичките си самолети. Така това ще е първата авиокомпания в Европа, която ще предлага интернет на борда, съобщават от дружеството, пише novini.london\nУслугата обаче ще е платена и ще струва между 2,99 и 14,99 британски лири според закупения пакет и дестинацията. \nОт авиокомпанията допълват, че докато осигуряването на wi-fi за вътрешните полети е било относително лесно решение, то да се осигури надеждна връзка на дългите полети, например през Атлантика, е било истинско предизвикателство. \nПричината - сигналът няма как да дойде от земята и трябва да се предава до самолета чрез сателит. За да разреши този проблем, Virgin ще ползва технологии на Panasonic на самолетите си Boeing 787 и на Gogo за машините си Airbus и Boeing 747, пише \"Индипендънт\".\n", "date": "2017.09.08", "title": "Революционно: С тази авиокомпания ще може да ползвате wi-fi в самолета!"}
{"url": "https://www.blitz.bg/layfstayl/izvestnite-rozhdenitsi-na-8-septemvri_news542049.html", "text": "\n  Днес повод за празнуване и почерпка имат: \n  У нас: Благой Рагин , бивш председател на Българска хотелиерска и ресторантьорска асоциация Даниел Петров , олимпийски шампион по бокс Доц. Даниела Бобева , бивш министър на търговията в служебното правителството на Стефан Софиянски и вицепремиер по икономическото развитие в правителството на Пламен Орешарски Зоя Паунова , изпълнителен директор на “Астра Зенека - България”, почетен генерален консул на Швеция в България Иван Велчев , художник Любомир Бонев , депутат от БСП в 44-ото НС Янаки Стоилов , член на Националния съвет на БСП \n  По света: Авичи , сценично име на Тим Берглинг, шведски диджей и музикален продуцент. През 2013 г. е един от десетте най-високо платени диджеи на света с годишни приходи от над 20 милиона щатски долара според списание „Форбс“  Агури Сузуки , бивш японски пилот, състезавал се във Формула 1 в перода 1988 – 1995 г., основател и собственик на тима „Супер Агури Формула 1“, съществувал в перода 2006 – 2008 г. Дейвид Аркет , американски актьор и режисьор с най-популярна роля на полицая Дюи Райли в хорър-четрилогията „Писък“ , бивш съпруг на Кортни Кокс Маркус Бабел , бивш германски футболист, мениджър на швейцарския ФК Люцерн Мартин Фрийман , английски актьор, популярен с ролите си в британската версия на „Офисът“ и „Шерлок“, където играе доктор Уотсън, както и с ролята на Билбо Бегинс в трилогията „Хобит“ на Питър Джаксън. Други по-значими филмови проекти, в които взима участие, са „Наистина любов“ и „Пътеводител на галактическия стопаджия“ Петер Леко , унгарски шахматист с най-добра позиция четвърти в световната ранглиста през април 2003 г. След година пауза, той се завръща в националния отбор на Унгария за Европейския шампионат в в Крит от 27 октомври Пинк , сценичен псевдоним на американската певица Алиша Бет Мур, изпълнителка на поп, рок, R'n'B, соул, индипендън. През 2009 г. оглавява класацията на Билборд за поп-изпълнител на десетилетието 2000 – 2010 г. заради постиженията си, които включват три награди \"Грами\" , награда \" Брит\" , награда \"Еми\" и седем награди за музика MTV Video (включително наградата \" Майкъл Джаксън\" ). Тиаго Трейшел , бразилски футболист, играл за малко в ПФК Литекс (Ловеч) през 2006 г. Томас Кречман , германски актьор, известен основно с ролята на кап. Вилм Хозенфелд във филма на Роман Полански „Пианистът“ (2002) и на барон Волфганг фон Стракър от „Отмъстителите: Ерата на Ултрон“, играе също в „Кинг Конг“ (капитан Енгълхорн),  „Хотелът на ужасите 3“ (2011), „Сталинград“ (2013), (2015), „Хитмен: Агент 47“ (2015), „Агент и 1/2“ Уиз Калифа ,  американски рап изпълнител и актьор, роден като Камерън Джибрил Томаз. Музикалното му видео „See You Again“ (\"Виждате отново\") с участието на Чарли Път е най-гледаният видеоклип в YouTube за всички времена. Към момента видеото има повече от 3 087 544 374 показвания, изпреварвайки хита на 2012 Gangnam Style на корееца Psy (2 946 044 808 показвания). Халил Ергюн , турски актьор, познат у нас в ролята на Али Ръза Текин от сериала „Листопад“ \n \n", "date": "2017.09.08", "title": "Известните рожденици на 8 септември"}
{"url": "https://www.blitz.bg/svyat/blokirakha-referenduma-za-kataluniya_news542002.html", "text": "\n Испанският Конституционен съд преустанови действието на закон за референдум, който бе приет вчера от парламента на Каталуния. \n По този начин е спряна процедурата  по произвеждане на референдум за независимост на тази испанска област на 1 октомври, предаде Ройтерс. \n Премиерът Мариано Рахой съобщи, че ще поиска от съда да обяви референдума за незаконен. \n", "date": "2017.09.08", "title": "Блокираха референдума за Каталуния"}
{"url": "https://www.blitz.bg/svyat/stava-prekaleno-uragant-khose-sledva-irma-i-dostigna-treto-nivo-na-sila-video_news541997.html", "text": "Ураганът „Хосе“ достигна трета категория на сила в четвъртък, предава AFP, позовавайки се на съобщение от американския Национален институт по ураганите.\n„Хосе“ се движи по пътя на „Ирма“, като според изследователите е възможно „допълнително усилване“ в следващите 24 до 36 часа.  \n \n \n \nЗа момента циклонът следва пътя на по-силния „Ирма“, който от четвъртък се движи към американския щат Калифорния. \n", "date": "2017.09.08", "title": "Става прекалено! Ураганът „Хосе“ следва \"Ирма\" и достигна трето ниво на сила (ВИДЕО)"}
{"url": "https://www.blitz.bg/svyat/drama-roditeli-obrekokha-na-adski-mki-bremennoto-si-momiche-to-se-samoubi-tochno-predi-da-se-rodi-bebeto-video_news541886.html", "text": "Бременна китайка сложи край на живота си часове преди да стане майка. Трагедията се разиграла в китайската провинция Шънси.\nМладата жена умолявала лекарите да й направят цезарово сечение, защото главата на бебето била прекалено голяма за естествено раждане. Семейството й обаче не разрешавало хирургична интервенция и настоявало бебето да се роди по естествен път, съобщава Metro. \nКамери за видеонаблюдение в здравното заведение са заснели последните часове на родилката. На кадрите се вижда как тя ходи по коридорите и се превива от болки. Жената, която била в 41-вата седмица от бременността си, не може да стои на краката си и мъж стои неотлъчно до нея и й помага. \nСлед като я прегледали, лекарите заявили, че трябва да направят цезарово сечение, за да извадят бебето. Но семейството на родилката настояло тя да роди по естествен път. Когато ужасяващите болки изпили и последните сили на младата жена, тя сложила край на живота си. Нероденото й бебе също е мъртво. \n„Бременната жена два пъти излиза от стаята, за да каже на семейството си, че иска цезарово сечение, но роднините й продължиха да настояват да роди по естествен път”, коментират от болницата.  \n \n \n Превод: БЛИЦ \n", "date": "2017.09.08", "title": "Драма! Родители обрекоха на адски мъки бременното си момиче! То се самоуби точно преди да се роди бебето (ВИДЕО)"}
{"url": "https://www.blitz.bg/svyat/izraelski-iztrebiteli-obstrelvat-pozitsii-na-siriyskata-armiya_news542006.html", "text": "Израелски изтребители са извършили удар срещу позиции на правителствената армия в Сирия, пишеThe Telegraph. Според официална информация от Израел, атакуваното съоръжение е склад за химическо оръжие на президента Башар ал-Асад.\nАтаката е извършена през ливанското въздушно пространство.  \nОт Дамаск предупредиха за „опасните последици от това агресивно действие за сигурността и стабилността в района“. По данни на сирийската армия, поне двама души са загинали.  \n \n", "date": "2017.09.08", "title": "Израелски изтребители обстрелват позиции на Сирийската армия"}
{"url": "https://www.blitz.bg/svyat/trmp-ochakva-mir-mezhdu-evrei-i-palestintsi_news542008.html", "text": "Шансът за постигане на мир между палестинците и израелците е голям, защото и двете страни го искат. Това становище беше изразено от американския президент Доналд Тръмп в четвъртък на съвместна пресконференция с емира на Кувейт Сабах ал-Ахмад ал-Джабер ал-Сабах.\n \"Това е най-сложното споразумение в света, но това може да се случи\". Израелците искат това, палестинците искат това: когато има две групи, които искат нещо да се случи, могат да се случат добри неща. Между Израел и Палестина може да има мир \", каза Доналд Тръмо. \n \" Талантливи хора работят по него .\" Да видим какво ще се случи след това - добави Тръмп. \n Последните преки преговори между страните в Близкия изток бяха прекъснати през април 2014 г., след девет месеца неуспешни опити да се съберат позициите на израелци и палестинци. Предишният мирен процес завърши с неуспех през 2010 г. \n", "date": "2017.09.08", "title": "Тръмп очаква мир между евреи и палестинци"}
{"url": "https://www.blitz.bg/svyat/irma-izklyuchva-aets-vv-florida_news542014.html", "text": "Производителят на електроенергия Florida Power & Light заяви в четвъртък, че ще затвори двете си атомни електроцентрали, преди Ирма да удари американския щат Флорида, предаде Ройтерс.\n Очаква се ураганът да удари региона в неделя сутрин от най-мощната пета степен. \n Florida Power & Light съобщава, че е инвестирала 3 милиарда долара, за да защити електрическата си мрежа от 2005 г., когато последният голям ураган е разрушил енергийните съоръжения във Флорида. \n\n Но няма мрежа,  която да е устойчива на урагана , а ако Ирма остане на пътя си, много клиенти на компанията ще останат на тъмно. Възстановяването на електричеството и мрежата може да отнеме седмици. \n Ядрените мощности във Флорида са защитени с дебел бетон и стоманобетон и като много централи по целия свят  бяха укрепени допълнително  след ядреното бедствие в Япония от Фукушима през 2011 г. \n Ирма вече доведе до 10 жертви при преминаването през Карибите. \n", "date": "2017.09.08", "title": "Ирма изключва АЕЦ във Флорида"}
{"url": "https://www.blitz.bg/svyat/konstitutsionniya-sd-na-ispaniya-blokira-referenduma-za-nezavisimost-na-kataloniya_news542015.html", "text": "Конституционният съд на Испания блокира в петък провеждането на референдума за независимост на Каталония, насрочен за следващия месец, предава BBC.\nСпоред становището на съда, трябва да се провери дали референдума нарушава испанската конституция. Въпреки решението, каталонските лидери смятат да проведат допитването по план на първи октомври. \n  \nКаталония вече има автономни права, но тамошните власти са на мнение, че ще успеят да съберат достатъчно подкрепа за пълно отделяне от Испания. \n", "date": "2017.09.08", "title": "Конституционния съд на Испания блокира референдума за независимост на Каталония"}
