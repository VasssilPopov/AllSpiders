{"url": "https://www.blitz.bg/layfstayl/shoubiznes/nov-udar-za-anita-meyzer-tozi-pt-mnogo-zhestoko-pretsaka-dshcherya-si-i-semeyniya-biznes_news587950.html", "text": "Осъдената Анита Мейзер се оказа персона нон грата за Америка, макар да живя зад Океана дълго време. Наскоро 10-годишната виза на осъдената за Америка е изтекла, а опитът на Анита да поднови правото си за престой в Щатите е претърпяло неуспех.От затвора в Сливен, където допреди месец Анита Мейзер излежаваше присъдата си от 4,5 години за непредумишлено убийство, тя попълнила документация, нужна й за посолството в Америка с молба да й бъде подновена визата.   От посолството обаче оставили молбата й без разглеждане, тъй като Анита трябвало да се яви и лично за задължително събеседване. Служители обаче предали на адвоката на Мейзер, че тя повече няма да получи американска виза и че е включена в неформален „черен“ списък на лица, които не са желани в Щатите. Такъв бил случая и с дъщерята на Мейзер – Джули, която също не можела да пътува за Америка , макар визата й още да е валидна.  „ “, твърдят познати на осъдената за убийство варненка.  Самата Анита виняла за черния печат за Щатите сестрата на убития от нея Николай Димов, която е прокурор. Според Мейзер, снаха й използвала служебното си положение, за да я злепостави пред високопоставени служители от щатското посолство. Анита Мейзер емигрира в Америка преди повече от 10 години заедно с невръстната си тогава дъщеря Джули, след като погребва мъжа си Живко Желев. Странното е, че първият мъж на ромката загива от сърдечна недостатъчност, след като приел някакви хапчета.  В Щатите Анита Мейзер се залюби с американеца от еврейски произход Марк Мейзер, който също умира при странни обстоятелства. Даже след брака и онаследяването на Марк обаче варненката не успяла да си издейства американски паспорт, а сега вече не може да припари до Щатите. Същевременно циганката смени килията в затвора в Сливен заради влошено здравословно състояние. Със заповед на началника на женския пандиз от 16 февруари, Мейзер е пратена за лечение в болницата към Софийския затвор, където трябва да остане до 1 април.  Според медицинска експертиза, Анита Мейзер има остри болки в областта на вратните сухожилия. Сред лишените от свобода в Сливенския затвор обаче се мълви, че тя платила 5 бона рушвет, за да замени килията с болничното легло.", "date": "2018.03.22", "title": "Нов удар за Анита Мейзер! Този път много жестоко прецака дъщеря си и семейния бизнес"}
{"url": "https://www.blitz.bg/obshtestvo/prokuraturata-vleze-v-zdravniya-dans_news587982.html", "text": "Върховната административна прокуратура стартира проверка в Изпълнителна агенция „Медицински одит“ по съмнения за нарушения и покриване на сигнали за злоупотреби в лечебните заведения. Новината съобщи ръководителят на ВАП и зам. главен прокурор Ася Петрова. Информацията за нея идва само седмица, след като огласихме сигнали, че в т.нар. Здравен ДАНС, както е известна агенцията, се подменят протоколи от инспекции в болници, както и че се замазват нарушения, направени от лечебните заведения, пише \"Монитор\".   Петрова обясни, че в края на седмицата във ВАП също е постъпил сигнал, който обаче е подписан от човек, работещ и в момента в ЕАМО. Сигналът е в две посоки  за системни закононарушения при извършването на административно-наказателната дейност на агенцията, както и за методически указания, които противоречат на Закона на административните нарушения и наказания, обясни прокурор Петрова.  В документа се твърди, че в агенцията е въведен предварителен съгласувателен ред при извършването на проверки по медицинския одит, което е незаконно. На практика това означава, че след като одиторът установи административни нарушения в дадено лечебно заведение и състави констативен протокол, вместо да започне административно-наказателно производство, одиторът пише доклад до няколко от шефовете в агенцията. Това е все едно катаджия да установи на улицата, че шофьорът е нарушил правилата за движение по пътищата и вместо да напише фиш или да състави акт, да направи доклад до началника си и да чака нареждане какво да прави, обясниха пред „Монитор“ прокурори. В сигнала до ВАП се твърди и още нещо - че има случаи на заиграване с маловажността на констатирани административни нарушения.  Проверката на прокуратурата е съвсем в началната си фаза, тъй като е започнала в сряда. При установяването на нарушения те ще бъдат оповестени.  За подменени данни от проверки в ИАМО „Монитор“ писа точно преди една седмица. Нарушенията са описани в сигнал на бившия главен секретар на ИАМО Димитър Евлогиев до Инспектората на Министерския съвет. Сигналът е подаден на 21 декември 2017 година, когато Евлогиев вече е бил в оставка от поста, но е уточнил, че е подготвил данните, докато все още е бил главен секретар на агенцията. Той самият заявява, че именно заради подобен натиск бил напуснал агенцията, както и негови колеги. Един от случаите, описани от него, е с раждане, при което бебето почива още в утробата на майката. До трагедията се стигнало, защото в Старозагорската университетска болница „Д-р Стоян Киркович“ не е имало анестезиолог и акушерка, независимо че в документацията на лечебното заведение е записано, че то разполага 24 чаша с наличен персонал. След половин час тръгват да ги търсят с кола из града, закарват ги след 45 минути. Детето обаче е извадено мъртво, удушено с пъпната връв. Назначената проверка по сигнал на родителите установява нарушение на медицинския стандарт по „Акушерство и гинекология“. Директорът на болницата възразява.  Трима от ИАМО и външен консултант отхвърлят възраженията му. Въпреки това директорът на „Медицински одит“ проф. Златица Петрова пише върху документацията „резолюция – писмо по маловажност“. По смисъла на Закона за административните нарушения и наказания това означава да бъде прекратено дадено производство. В сигнала на Евлогиев е описан и случай в кюстендилската болница „Д-р Никола Василев“. Там вместо в болничната аптека консумативите и имплантите за операции се изписват чрез частна дрогерия. “Въпреки многократните опити за изготвяне на доклад те завършват с уж объркване на ръководителя на екипа проверяващи, съдържанието му се подменя“, обяснява Евлогиев.  Според сигнала му се наложило проверяващ да подпише всяка страница на констатациите от проверката, но въпреки това докладът пак бил подменен. Независимо от настойчивите запитвания за коментар на „Монитор“ до ИАМО, от там протакаха и не дадоха никакъв отговор. Телефонът на директтора на „Медицинския одит“ проф. Златица Петрова беше изключен през целия следобед от момента , в който стана ясно, че там е разпоредена прокурорска проверка. ", "date": "2018.03.22", "title": "Прокуратурата влезе в Здравния ДАНС"}
{"url": "https://www.blitz.bg/kriminalni/nakazanie/gneven-krdzhaliets-si-go-vrna-tpkano-na-rodnini-izmamili-go-sled-sdelka-s-imot_news587988.html", "text": "Кърджалиец обра свои роднини, след като не си получил дължимото след сделка за продажба на имот. К.Ю. спазарил недвижимата собственост за 10 000 лева. След сделката получил капаро, а останалата част трябвало да му бъде изплатена на различни вноски за около 10 месеца, съобщава 24rodopi.com., позовавайки се на запознати със случая. Парите се бавили, а мъжът отишъл до къщата на своите близки в Кърджали, за да си търси дължимото. След като в продължение на два дни го връщали с думите „Трябва да говоря със съпруга си\" и „Дъщеря ми замина за Дания, трябва да я питам\" - кърджалиецът решил да действа. Той издебнал собственичката на имота, която излязла и се промъкнал през прозорец на къщата. От стая в дома К.Ю. грабнал лаптоп. По-късно го спазарил със свой познат за 120 лева. Казал, че парите му трябват спешно за лекарства на детето му.  За деянието си кърджалиецът получи година затвор при първоначален „общ\" режим.  Той бе оправдан по обвинението, че от къщата е задигнал и сума в размер на 400 лева.    ", "date": "2018.03.22", "title": "Гневен кърджалиец си го върна тъпкано на роднини, измамили го след сделка с имот"}
{"url": "https://www.blitz.bg/kriminalni/prestplenie/v-isperikh-e-kato-vv-film-na-uzhasite-trupove-na-mrtvi-kucheta-oseyakha-ulitsite-na-grada-snimki-18_news587997.html", "text": "5 кучета са били отровени в Исперих. За това сигнализираха притеснени граждани. 2 трупа на четириноги са открити  в района на автогарата, а останалите три до бензиностанцията до ДАП. Граждани са подали сигнал на телефон 112, малко по-късно от полицията са прибрали отровените кучета.  Кметът на Исперих Бейсим Руфат каза, че е в отпуск и отсъства от България.  Сигналът вече е подаден и до областната администрация в Разград. Източник: БНР", "date": "2018.03.22", "title": "В Исперих е като във филм на ужасите, трупове на мъртви кучета осеяха улиците на града (СНИМКИ 18+)"}
{"url": "https://www.blitz.bg/svyat/bivshiyat-komandir-na-bosnenskite-srbi-obzhalva-dozhivotnata-si-prisda_news588001.html", "text": "Адвокатите на бившия командир на босненските сърби генерал Ратко Младич са обжалвали доживотната му присъда от трибунала в Хага. Защитата настоя от 75-годишния Младич да бъдат снети всички обвинения за военни престъпления и геноцид, извършени срещу босненските мюсюлмани в началото на 90-те години на миналия век. Според адвокатите трибуналът е допуснал „безпрецедентни“ грешки при решението си през ноември миналата година, като не е отчел истинската му позиция в ръководството на босненските сърби, съобщава БНР.  Прокуратурата също обжалва присъдата, но заради решението на съда да оневини Младич по част от обвиненията.  ", "date": "2018.03.22", "title": "Бившият командир на босненските сърби обжалва доживотната си присъда"}
{"url": "https://www.blitz.bg/svyat/uzhas-v-sashch-kola-se-vryaza-v-klienti-na-bar-ima-zhertva_news587933.html", "text": "В Хюстън, Тексас, един мъж се вряза в тълпа от хора, съобщиха местни медии. Инцидентът се случи рано сутринта на 22 март в района на местен бар. Според полицията имало спор между група от клиенти на бара и друг мъж, който се превърнал в битка. В резултат на това човекът се врязъл с колата директно в клиентите.  В резултат на атаката са ранени четирима души. Двама са хоспитализирани, един умрял в болницата.  Шофьорът е бил ранен, вероятно в резултат на побоя, и бил изпратен в болницата, придружен от полицията. Превод: БЛИЦ", "date": "2018.03.22", "title": "Ужас в САЩ: Кола се вряза в клиенти на бар, има жертва"}
{"url": "https://www.blitz.bg/kriminalni/prestplenie/spetschengeta-ot-gdbop-zakopchakha-perverznik-primamval-malki-momichentsa-v-mrezhata_news587952.html", "text": "Служители на ГДБОП задържаха 33–годишен мъж от село Яхиново. Установено е, че Д.Т. е използвал различни фалшиви профили в социалната мрежа, чрез които е осъществявал целенасочени контакти с малолетни момичета. За целта той се представял за техен връстник. По първоначални данни, след като спечелел доверието им, той ги склонявал да го наблюдават пред камера в реално време, докато осъществява извратените си сексуални желания – престъпление, за което в НК е предвидено наказание „лишаване от свобода“ до 5 години.    Мъжът е задържан в хода на проведена от служители на отдел „Киберпрестъпност“ – ГДБОП операция, реализирана под наблюдението на Районна прокуратура- Дупница. В операцията са участвали и колегите им от регионалното звено в Кюстендил.  Работата по документирането на престъпната дейност на задържания продължава.    ", "date": "2018.03.22", "title": "Спецченгета от ГДБОП закопчаха перверзник, примамвал малки момиченца в мрежата"}
{"url": "https://www.blitz.bg/svyat/shefkata-na-zverski-ubitata-v-kanada-krasimira-s-pokrtitelni-razkritiya-ot-denya-na-krvavata-kasapnitsa_news587926.html", "text": "Българската общност и жителите на градчето Ейджакс, на час от Торонто, Канада, все още са в шок от жестокото тройно убийство на Красимира Пейчиновски и двете й деца миналата сряда. Съседи, приятели, съучениците и колегите вече започнаха кампании за набиране на средства, които да помогнат на оцелялата 16-годишна дъщеря Виктория, която сега е при баща си. Не е ясно кога ще бъде опелото за 39-годишната Красимира, нейния 15-годишен син Рой Пейчиновски и 13-годишната Венайлия Пейчиновски. Най-малката дъщеричка е още жива, когато полицията пристига, но умира от раните си в болницата, пише bg-voice.com.  Сигнала към властите подава собственичката на салона, в който работи убитата Красимира - Шери Робинсън. В деня на престъплението Краси, която е съвестна служителка, не се появила на работа. Това не се било случвало до момента без предупреждение, а според шефката й Красимира била човекът, който често покрива смени, когато някой не се появи. Тогава Робинсън се обажда на 16-годишната дъщеря на Краси - Виктория, за да я потърси.  Оказва се, че Красимира не се появила сутринта, за да закара дъщеря си на шофьорски курс. Тогава Шери Робинсън решава да отиде до къщата на своята служителка, за да провери дали всичко е наред. Тя разказва, че когато почукала на вратата, отворил приятелят на Красимира - Кори Фен. По думите на Робинсън той бил гол до кръста с анцуг и боси крака. \"Попитах го: „Вкъщи ли е Криси?\", а той каза: „Тя е болна.\" Разговорът продължава кратко, но през това време Шери Робинсън забелязва кръв по крака на Фен. Въпреки молбата й да говори с Краси мъжът я отпраща. Робинсън се качва в колата си и кара до края на улицата, където спира, за да се обади на неин приятел в полицията и докато той изпраща патрулна кола, тя забелязва черен пикап да напуска къщата на Красимира.  Силно разтревожена и все още на телефона с полицията, Робинсън се връща в къщата. \"Позвъних на вратата, но никой не отвори. Тогава започнах да чукам силно и вратата се отвори\", казва Шери. \"Тогава бях на телефона с полицая и му казах, че вратата се отвори, а той ме попита: „Виждаш ли нещо? Виждаш ли кръв?\" Отговорих му - не. Влязох вътре и виках: „Криси, Криси, добре ли си?\" Но отговор така и нямало. Тогава Робинсън излязла от къщата и изчакала полицията да дойде на мястото. Минути по-късно полицията намира телата на Красимира, Рой и Венайлия, която е откарана до болница, където умира от раните си по-късно вечерта същата сряда.  Полицията арестува 29-годишния Кори Фин в сряда вечерта в дом в южната част на Ошава, след като полицията открива черния му пикап изоставен на около 10-ина минути от мястото на кървавото престъпление. В четвъртък срещу Фин бяха повдигнати три обвинения за убийство. Красимира и заподозреният се запознали във фитнеса  Според Робинсън, която определя себе си като \"майка\" на Красимира, връзката между нея и Кори Фен започнала нормално. Българката била ентусиазирана, споделяла на колегите си колко внимателен и грижовен е новият й приятел. Но само няколко месеца по-късно се появили обезпокоителни \"сигнали\". \"Наблюдавахме го в продължение на известно време, но той започваше да взема контрол над нея\", спомня си Шери Робинсън.  Красимира започнала да губи тегло, спряла да носи грим и избягвала да се облича като преди. Българката споделила на колежките си, че новият й приятел не харесвал тя да се чува или да си пише с определени хора. \"Изхарчи кредитни й карти. Унищожи всичките й пари на комар\", казва Робинсън. \"Тя беше тяло от светлина - винаги усмихната, учтива, винаги много нежна и добра. Никога не я чухме да повдигне тон. Никога с никого не се е карала. Беше просто един прекрасен човек\", споделя Ваня Димова, която познава Красимира още отпреди да се преместят в Канада. Тя все още не може да си обясни как се е стигнало до това тройно убийство. \"Аз не мога да си го обясня... Тя никога не е била човек, който да влезе в конфликт с друг човек\", казва Ваня.  Съседи разказват, че Фен е ходил всеки ден на фитнес и може да е вземал стероиди и други стимулиращи субстанции. \"Тя се е опитала да се раздели с този човек, връзката не е вървяла. Тя не е искала да бъде във връзка с него. Той просто не й е давал този шанс\", разказва Ваня. Преди година Фен се преместил да живее в мазето на Красимира. Собственичката на салона казва, че не е забелязвала очевидни следи от побой, но няколко от колежките й споменават, че са забелязвали синини по ръцете на Краси.  Обезпокоителните \"знаци\" не спират дотук. Месеци преди фаталния й край българката разказва в салона, че е била \"блъсната в стената\" и телефонът й е бил счупен. Месец преди убийството Кори Фен се разделя с Красимира й и казва, че ще се върне при майката на детето си. Тогава Красимира била съсипана, но бавно започнала да се връща към предишния си начин на живот. \"Бяхме толкова щастливи, аз дори се шегувах, че ще си върна старата Криси обратно\", казва Шери Робинсън. Красимира дори започва да слага грим отново и да носи косата си както преди. Според шефката на Краси обаче Фен я потърсил и й казал, че я иска обратно, след което се появил и в къщата й. \"Казал й, че има дълг от 60 хиляди долара от залагания и че някой праща хора по петите му\", казва Робинсън. Но Красимира не го искала обратно, даже казала на своя близка колежка, че ще му каже да напусне къщата й в нощта преди убийствата.     Приятели на двойката казват, че Кори е бил вманиачен по Красимира и я ревнувал много. Бившият приятел на Красимира - Райън Фърз, пък заяви пред \"Торонто сън\", че Фен е ужасно ревнив: \"Той ме заплаши преди няколко години, когато останахме приятели с нея. Връзката ни продължи 4 години, а двамата са заедно от 2016 г.\" Той добавя: \"Тя не беше в \"здравословна\" връзка с него. Идваше във фитнеса, където и аз тренирам. Опитваше се да го напусне, защото той й изневеряваше. Кори е насилник, винаги искаше да се бие.\" За последно Райън вижда Красимира в Деня на влюбените.     Следващото изслушване на Кори Фен е на 29 март. На него обвиненият за трите убийства ще присъства в залата чрез видеовръзка. Фен няма право и на гаранция. На първото си изслушване в съда той се появи с посинено око, драскотини и кръв по лицето. На гърдите му има татуировка \"Превърни раните в мъдрост\".  Фен има предишна присъда за нападение над полицай през 2009 г. и за унищожаване на чужда собственост през 2011 г. И в двата случая присъдата е била 12 месеца пробация. Оцелялата дъщеря Виктория и бащата на децата са в шок  Красимира е родом от Пловдив. Бащата на децата е македонец, но отдавна са разделени. Третото им дете Виктория, на 16 години, не си е била вкъщи в нощта преди убийството заради курсове по кормуване на следващата сутрин. Това я е спасило от фатална участ. Цялото семейство е шок. Очаква се от България да пристигне и сестрата на Красимира. Няколко дарителски кампании за семейството са стартирали в gofundme, включително и от Българската църква \"Св. Димитър\" в Брамптън. Към момента в тях са събрани над 170 хиляди долара за нуждите на семейството.  Опелото на семейството ще бъде в събота от 11 часа в църквата St. Demetrios Greek Orthodox Church. Желаещите да се простят с Красимира, Рой и Ванна ще могат да го направят предишния ден от 3 р.m. до 8 p.m. в Heritage Funeral Centre. В памет на убития Рой Пейчински  Съотборниците на убития в Канада Рой Пейчиновски от хокейния отбор Don Mills Flyer's почетоха паметта му на мач тази неделя. Te излязоха на леда в Canlan Ice Sports Centre в Етобикоук в пълна тишина в неделя следобед за мача им срещу Toronto Marlboros. След кратко загряване двата отбора застанаха едни срещу други. Всички играчи си свалиха каските. След минута мълчание момчетата хвърлиха стиковете си в една купчина и всеки взе произволен стик, без значение на кой отбор е. След това момчетата свалиха тениските на отборите си и всички сложиха черни тениски с буквата R за Рой. Единственият начин, по който можеше да се различат отборите, бяха цветовете на чорапите им.  Мачът няма да се брои за официален, така че победител не беше излъчен, а на таблото беше изписана цифрата 74 - номерът, с който е играл Рой. Сега тениската с този номер ще бъде оставена в историята и никой повече няма да играе с него.  15-годишният Рой Пейчиновски е бил обещаващ играч, който започнал да играе във Flyer's още на 7-годишна възраст. Тийнейджърът е бил голмайстор с \"неограничени възможности\" по думите на мениджъра на отбора Ник Слоусън. ", "date": "2018.03.22", "title": "Шефката на зверски убитата в Канада Красимира с покъртителни разкрития от деня на кървавата касапница"}
{"url": "https://www.blitz.bg/layfstayl/svetski/delba-veneta-raykova-shche-ssipe-tisho-sled-razvoda-shche-mu-vzeme_news587914.html", "text": "Венета Райкова само ще спечели от развода си. Водещата на „Папараци”, която подаде документи да се раздели официално с мъжа си Тихомир още в началото на годината, ще задържи апартамента, в който семейството живя през последните близо 7 години и всички скъпи придобивки в него, пише \"Уикенд\".В същото време  бившият брадър ще трябва да живее на квартира , докато с жена му не успят официално да документират свободата си.   Жилището, което бившите съпрузи обитават от почти началото на съвместния си живот, се намира в затворен комплекс.  Пазарната му цена е около 100 000 евро , но това, което наистина е ценно в него и вдига стойността му, са допълнителните придобивки. Преди време Райкова се опита да продаде апартамента и тогава на светло излязоха десетките удобства, с които се е обзавела за всички години живот под един покрив с Тишо. На няколко снимки, пуснати в агенцията за имоти, си личеше, че семейството предпочита пищното и марково обзавеждане на стаите. Сред скъпотиите, за които Венета и Тишо са харчили сериозно, са  вана с джакузи за почти 20 бона, полилеи за по 1500 лева, дивани и кресла от италианска дизайнерска къща и какви ли не луксозни и екстравагантни интериорни решения . За покупката им водещата възложи на бившия си вече съпруг да събере средствата. Това била и неговата инвестиция в общото им жилище, което иначе се водело изцяло на нейно име. Така при раздялата им Райкова не губела нищо в подялбата на собствеността им. Дори съвсем ясно печелела всички невъзможни за преместване вещи на Тишо.  „ ”, изясняват ситуацията запознати с положението.  Брадърът обаче далеч не смята да се мине при развода и да даде на бившата си повече, отколкото тя заслужава. За това и въпреки че не се радвал особено на идеята да живее под наем, не се и замислял да купува нов апартамент, в който да се настани. Щял да почака, докато не получи свободата си. Чак след това вече обмислял да изтегли кредит и да вложи останалите си средства за свой ергенски дом. Така няма опасност имота да отиде при Венета според съдийското решение при развода им.", "date": "2018.03.22", "title": "Делба! Венета Райкова ще съсипе Тишо, след развода ще му вземе..."}
{"url": "https://www.blitz.bg/obshtestvo/pochina-vlado-platsentata-koyto-prebi-lekarka-ot-sheynovo_news587987.html", "text": "Владимир Стоянов - Владо Плацентата, който преби лекаря от Шейново д-р Албена Гагова, е починал, научи БЛИЦ от адвоката на Гагова. Към момента не е известно как и при какви обстоятелства Стоянов е издъхнал. \"Уведомиха ме от Районния съд, че майка му се е обадила в съда и заявила , че е починал. Чака се акт за смърт\", заяви пред БЛИЦ адвокат Иван Петров.   Припомняме, че на 1 юни миналата година Стоянов, който стана известен като Владо Плацентата, нападна и наби д-р Албена Гагова в столичната АГ болница “Шейново”.  Причината бе, че лекарката, която току-що изродила със секцио първородния му син, отказала да му даде плацентата на бебето. Мъжът я искал, за да прави генетични експерименти с нея в лабораторията си в столичния кв. “Красна поляна”.  След като я ударил, той избягал и дори подстригал косата си, за да затрудни разпознаването. Номерът му обаче не мина и той беше обвинен от прокуратурата и даден на съд. При всяко появяване в съда Стоянов се държеше нагло, караше се със съдиите и прокурорите и идваше с маска на лицето.  Мъжът твърдеше, че не помни да е удрял лекарката. Веднага след побоя приятелката му отказа да запише бебето с неговата фамилия. ", "date": "2018.03.22", "title": "Почина Владо Плацентата, който преби лекарка от \"Шейново\""}
{"url": "https://www.blitz.bg/obshtestvo/sheft-na-api-s-vazhna-informatsiya-za-sstoyanie-na-ptishchata-sled-vnezapno-zavrnalata-se-zima_news587985.html", "text": "Всички магистрали са в нормална експлоатация като са почистени и главните пътища. Има ограничения за тежкотоварни автомобили в участък между Русе и Бяла заради катастрофа, но след половин час ще бъде освободен, така и там няма да има проблем. Това съобщи шефът на АПИ инж. Дончо Атанасов. Той коментира, че зимното подддържане на републиканската пътна мрежа е на добро ниво, а големият проблем е огромният трафик на тежкотоварно движение. \"Българските пътища - 20 хил. км. републиканска и около 23 хил. км. общинска пътна мрежа, работят при много тежки метеоролгични условия. Идентични са Румъния и Русия, които са свързани с големите амплитуди, около 80-90 градуса. Другият проблем е многократното замръзване на пътната обстановка. Това са много тежки условия за работа на републикански път, било то и на общински. Оттам поради дългото неремонтиране на някои от пътищата, общинската също. Влизането на водата в пукнатините се отварят дупки\", заяви инж. Атанасов пред БНТ.  По думите му българските пътища са с добро качество и не бива да сме нихилисти, защото в Европа никъде не се работи при такива температурни амплитуди. \"Имаме 1000 лв. на километър, Германия е с 30 хиляди евро. Правителството дава, колкото е възможно\", каза още той.  Инж. Атанасов коментира още, че тол системата ще даде възможност републиканските пътища да се приведат в нормално експлотационно състояние. \"Германската тол система е въвеждана 7-9 години, нашата амбиция е да я въведем за година, година и половина и затова денонощно работим за това. Имаме проблеми в участъци на автомагистрали, 1-ви, 2-ри клас пътища, които са неремонтирани 20,25-30 години. Председателят на АПИ коментира още, че лятото отново предстоят ремонти на пътищата като ще се започне с отсечката Поморие до Равда и се очаква до края на юни тя да бъде пусната в нормална експлоатация, а след това ще започне работата по обхода на Поморие. ", "date": "2018.03.22", "title": "Шефът на АПИ с важна информация за състояние на пътищата след внезапно завърналата се зима"}
{"url": "https://www.blitz.bg/layfstayl/shoubiznes/zlatka-raykova-progovori-za-skandalnata-si-vrzka-s-gadzheto-na-preslava-razkri-kakvo-sledva-sled-godezha_news587664.html", "text": "Златка Райкова е готова да стане майка и да дари с наследник своя приятел Георги Валентинов, с когото е заедно вече пет години. Той връчи пръстен на Златка преди два дни в риалити шоу. „Отдавна съм готова да стана майка. Смятам, че на моята възраст е нормално да имам подобни желания. Но сега с Георги сме много ангажирани. Той се развива като професионален спортист, аз имам много ангажименти с моята модна марка и на този етап не мислим за деца. Набрали сме инерция и искаме да използваме този момент. Но, разбира се, ще дойде времето, когато ще станем родители\", заяви пред сп. Love style Златка.Дали обаче някога е имало проблем, че Златка е със 7 години по-голяма от своята половинка?  „Не, ние сме много различни и се балансираме. Докато аз съм по-емоционалният човек в нашата връзка, той е по-спокойният. Това е и причината да сме толкова години заедно. Аз друг такъв човек като мен няма как да изтърпя. Георги винаги ми дава успокоението, от което имам нужда”, казва плеймейтката. Златка говори и за връзката си с Павел, който сега е гадже на Преслава. „Да, с Павел живях две години, след което всеки си пое по пътя. Няма нищо вярно в слуховете, че ми е посягал. Никога не се е случвало. Няма как някой да ме бие. Това е абсурд!”", "date": "2018.03.22", "title": "Златка Райкова проговори за скандалната си връзка с гаджето на Преслава, разкри какво следва след годежа"}
{"url": "https://www.blitz.bg/layfstayl/shoubiznes/pileto-na-folka-pokaza-sochna-dupara-snimka_news587932.html", "text": "Сочно барабанче върти във фитнеса фолк певицата Райна. Изкусителката от Сандански се пусна с прилепнало клинче и стегнати задни части на горещ кадър. Певицата пусна няколко фотоса в социалните мрежи по време на тренировка и направо побърка мъжете. Задните части на Райна са като сочни праскови и са блян за всеки от силния пол, пише HotArena.  Пилето на фолка показа завидна фигура в залата, в която не пропуска да тренира от няколко години насам. Райна е твърдо решена да не губи перфектната си фигура и затова я поддържа ежедневно.    ", "date": "2018.03.22", "title": "Пилето на фолка показа сочна дупара (СНИМКА)"}
{"url": "https://www.blitz.bg/layfstayl/shoubiznes/ne-e-za-vyarvane-kakva-e-iskala-da-stane-aktrisata-iskra-donova_news587919.html", "text": "Само преди няколко години звездата от сериала „Скъпи наследници“ Искра Донова откровено признава, че колкото и да обича България, ненавижда държавата, пише hotarena.net.И макар че вижда перспектива за себе си в професията, не намира такава, която да я накара да се чувства като „себеуважаваща се личност.“  Пътуванията й в чужбина пък я карат трудно да приема абсурдите у нас и дори с удоволствие би станала сервитьорка в Холандия, защото там хората уважават работата си, независимо каква е тя. „ ”, разказва Искра Донова.", "date": "2018.03.22", "title": "Не е за вярване каква е искала да стане актрисата Искра Донова"}
{"url": "https://www.blitz.bg/obshtestvo/zam-vtreshen-ministr-razkri-pred-blits-tv-nay-vazhnata-zadacha-koyato-borisov-postavi-pred-mvr-i-obyavi-arestuvakhme-480-zakoraveli-banditi_news587870.html", "text": "Стефан Балабанов е зам.-министър на вътрешните работи от квотата на Обединени патриоти. Преди да заеме отговорния пост, Балабанов е бил дългогодишен зам.-кмет на Пещера и служител на МВР. БЛИЦ потърси мнението му по горещите теми за вътрешната сигурност на държавата. Ето как г-н Балабанов отговори на въпросите на Ивайло Крачунов по най-горещите криминални въпроси.- Г-н Балабанов, през последните седмици полицията проведе няколко специализирани операции срещу наркотрафика, манипулирането на игрални автомати и автокражбите. Доволен ли сте от постигнатите резултати?  - Абсолютно съм доволен лично аз, а мисля, че и българското общество. Не само през последните седмици, но и през цялата година ГДБОП доста добре се справи с организираната престъпност по отношение на противодействие на разпространение на наркотици, контрабандата с лекарства, културно-историческо наследство и акцизни стоки.     Само през 2017 г. са задържани 480 лица, които сам разбирате, че са закоравели престъпници и подлежат на българското правосъдие.     Успехът през последните седмици действително е голям, тъй като ГДБОП се справи изключително добре с измамите в казина, други сфери на икономическите измами и имотната мафия.     -  Зачестиха операциите на МВР срещу наркоразпространителите. Останаха ли на терен знакови лидери с прякори от мутренските години?  - Не бих казал, че сега има такива лидери от времето на мутренските години, но все пак разпространението на наркотици си остава един от главните проблеми на нашето общество.     Смея да кажа, че всички лица, занимаващи се с такава дейност, са под наблюдение, но не искам да конкретизирам с имена и прякори на тези наркоразпространители. Те трябва да знаят, че рано или късно ще си получат заслуженото и ще попаднат под ударите на закона.    - Ще продължите ли да преследвате търговците на дрога?  - Категорично! Това е перманентна задача на ГДБОП и не само на нея. Целият ресурс на МВР е насочен в тази посока!  Наред с това ние се стремим да подобрим дейността си по отношение на противодействието на контрабандата на лекарства и на акцизни стоки, тъй като се нанасят щети на бюджета.    - Какви са новите схеми на имотната мафия?  - Този вид измамници използват най-вече фалшиви нотариални актове и заблуждават възрастни хора. Служат си и с фалшиви лични данни.     И по отношение на този вид измами, ГДБОП постига успехи, защото своевременно локализира лицата. За съжаление киберпрестъпността ще се развива не само в България, но и в цяла Европа за съжаление и ние трябва да сме наясно с този факт.     По тази причина насочваме и ресурса на МВР и се стремим към модернизация, цифровизация и дигитализация.     Работим всеобхватно по този проблем не само, за да се похвалим пред европейските си партньори, но и да осигурим спокойствието на българските граждани.    - Продължават ли хората да се подлъгват по телефонните измами?  - Трябва да ви кажа, че за този вид престъпления през миналата година са задържани 156 лица.     Усещайки натиска от страна на полицията и на други служби за сигурност, телефонните измамници се преместиха в други държави като Гърция и Румъния. Така залавянето им стана по-трудно, но ние се надяваме, че с партньорските ни служби и с капацитета, с който разполагаме, ще продължим успешно да противодействаме на тези измами.     Най-податливи на телефонните измами са възрастните хора. Направихме много превантивни мероприятия. Последното от тях беше среща с трите електроразпределителни дружества. В сметките за ток вече с червен шрифт ще бъдат написани надписи с големи букви, които предупреждават за измами. Правим това, защото възрастните хора коментират сметките си за ток и това ще заостри вниманието им.  Предвидили сме и посещения в пенсионерски клубове, срещи с кметове и други мероприятия. Цялото общество трябва да бъде ангажирано с този проблем, а не само МВР.    - Бойко Борисов още като главен секретар обяви като свой приоритет разкриването на печатници за фалшива валута. Преди дни бе проведена и такава операция. Продължава ли България да е пресечна точка на престъпници, които изработват фалшиви евро и долари?  - Разбира се, доста от организираните престъпни групи не само от България, но и от Европа разчитат на този „бизнес“. Но както видяхте ние имаме доста добри успехи в борбата с фалшивите валути. При последната операция бяха открити над 500 000 фалшиви евро, фалшиви паспорти, лични карти и заготовките за отпечатването им.     Това е атестат за добрата работа на служителите ни, но работата ни по този въпрос ще продължи.     Както казахте Вие, премиерът още през 2001 г., когато беше главен секретар на МВР начерта основните задачи на полицията и те продължават и в новите условия, в които живеем. Благодарен съм за това, защото без подкрепата на Министерския съвет начело с премиера Борисов ние не бихме могли да водим тази борба.    - Премиерът следи изкъсо работата на МВР. Какво Ви казва Борисов, когато заедно с останалите началници на служби Ви събира в кабинета си в Министерския съвет?  - Премиерът перманентно споменава, че най-големият проблем е битовата престъпност и престъпността по селата. Ние сме длъжни да направим така, че българските граждани в отдалечените места да бъдат спокойни и ние го правим повече от половин година. За съжаление това не е експонирано в медиите и доста от хората не знаят за нашите действия по селата. Но ние ще направим така, че не да се самохвалим, а хората да усетят присъствието на полицията и най-вече ние да водим превантивна дейност.  В България има над 4900 села и за мен е много непонятно как някои хора, които не са виждали жив престъпник, коментират с лека ръка, че във всяко от тях трябва да има полицай.  Представете си хипотетично как близо 5000 полицаи стоят в тези села и как един служител на реда би могъл да реагира на извършено престъпление, например, когато му се нахвърлят озверели маргинализирани групи. - Този полицай трябва да е Батман, за да се справи в такава ситуация!  - Той трябва да е Батман или вундеркинд, за да се справи. Идеята на премиера Борисов е нашите мобилни групи да посещават населените места, за които има данни за извършени много кражби, изсичане на гори и нарушения на обществения ред.     За това са създадени мобилните групи. Майсторството на районните управления и на директорите на областните дирекции е правилно да разпределят ресурса и да го движат така, че хората да усещат полицейското присъствие.     Това е идеята на премиера. Но аз съм сигурен, че голямо количество всичколози ще започнат със саркастични думи да окарикатуряват усилията на премиера за справяне с битовата престъпност. Премиерът не е казал, че ще се справим за един месец с престъпността, той даде срок, в който да засилим тази дейност и да направим така, че тя да стане перманентна.     Хората трябва да чувстват близостта на полицията до тях! Видеонаблюденията трябва да бъдат интегрирани в районните полицейски управления или в регионалните дирекции на полицията, за да има една система, която да работи. Това е основната ни идея.  Искам чрез вашата уважавана медия да изразя искрените си съболезнования към близките на загиналия наш колега от специализираните полицейски части Вилиян Димов.       - След ситуацията, при която д-р Иван Димитров от Пловдив застреля Плъха, се заговори, че законът ще се промени по такъв начин, че ще даде възможност на хората да стрелят, ако крадец проникне в дома им. На какъв етап е обсъждането на промените в закона?  - Този прословут член 12 от Наказателния кодекс, който регламентира случаите, при които попадаме в казуса на неизбежната самоотбрана, трябва да бъде много внимателно прецизиран.     Лично аз не бих могъл да се наема с конкретен коментар по този въпрос, тъй като не съм юрист.     Разчитам на хилядите свестни юристи, съдии, прокурори и общественици, които ще направят общественото обсъждане и ако се прецени тогава ще бъде променян законът.     Според мен не трябва да се пипа грубо и манипулативно заради една ситуация, която се случи в Пловдив и няколко други от близкото минало, а трябва много добре да се обмисли всичко.     Надявам се да има промяна, но каква и кога ще бъде тя ще кажат професионалистите. - Как си взаимодейства ръководството на МВР с прокуратурата?  - Изключително съм доволен от взаимодействието на нашите служители с прокуратурата, защото ние разчитаме на тяхната експертиза.  Работим в екип, което в края на крайщата носи успехи.    Интервю на Ивайло КРАЧУНОВ            ", "date": "2018.03.22", "title": "Зам.-вътрешен министър разкри пред БЛИЦ TV най-важната задача, която Борисов постави пред МВР! И обяви: Арестувахме 480 закоравели бандити!"}
{"url": "https://www.blitz.bg/obshtestvo/regioni/bivshiyat-legioner-ot-oreshnik-sbra-5-te-bona-i-veche-e-svoboden-chovek_news587918.html", "text": "Ямболският окръжен съд потвърди мярката от парична гаранция в размер на 5000 лв., постановена от Тополовградския районен съд за 35-годишния Иван Пачелиев от село Орешник, съобщава Haskovo.info, позовавайки се на съда. Гаранцията вече е платена. В края на миналата седмица районният съд измени мярката за неотклонение на служилия във Френския легион мъж от постоянен арест в парична гаранция. Това стана по искане на защитата му, защото той има разрешителни за намерените оръжия и заради влошеното му здраве. Пачелиев е със счупена ръка при задържането му по-рано през февруари.  Тогава пред съда се събраха хора от общината в подкрепа на Иван Пачелиев. Хората заявиха, че той е добър човек и е невинен. Те не вярват, че мъжът е стрелял при пристигането на полицаите, които са го търсили за справка.  Haskovo.info припомня, че в края на февруари тополовградският районен съд постанови най-тежката мярка “задържане под стража” за Пачелиев. Мъжът е обвинен във възпрепятстване работата на органите на реда и за незаконно притежаване на взривни материали и боеприпаси. Малко по-рано Пачелиев се барикадира в къщата си в село Орешник, където остана почти едно денонощие, като стреля при пристигането на служителите на реда. Близо 80 униформени и спецчасти участваха при неговото задържане. Той твърди, че е произвел неволен изстрел. ", "date": "2018.03.22", "title": "Бившият легионер от Орешник събра 5-те бона и вече е свободен човек"}
{"url": "https://www.blitz.bg/stsena/bela-khadid-razkri-kakv-kompleks-ya-mchil-kato-malka-i-kak-go-e-preodolyala_news587917.html", "text": "Сестрите Бела и Джиджи Хадид са сред най-популярните супермодели в света. Тяхната харизма ги изстреля в първите редици, а най-известните марки се надпреварват да им предлагат рекламни договори.Но въпреки световната слава, супермоделите, като обикновените момичета, също имат своите комплекси за външния им вид.  В едно от последните си интервюта Бела Хадид разкри, че като тийнейджърка се е борила постоянно с наднормено тегло. Не харесвала и веждите си. „Имах тънки вежди, като на баща ми. Въобще не ги харесвах и дори развих комплекс заради тях. Но сега има различна козметика и способи, които помагат да се коригира всяка форма. Така че вече всичко зависи от мен“, разкри Бела. Тя призна, че е голям фен на техниката за контуриране на лицето, но се опитва да не злоупотребява с нея всеки ден.", "date": "2018.03.22", "title": "Бела Хадид разкри какъв комплекс я мъчил като малка и как го е преодоляла"}
{"url": "https://www.blitz.bg/layfstayl/shoubiznes/kray-na-shouto-dlgiya-sliza-zavinagi-ot-ekran-mnogo-skoro_news587875.html", "text": "Слави Трифонов излиза в заслужен отдих тази есен. Шоуменът, който е вече на 52 години, слиза от екран в края на лятото и надали ще се върне през есента. Дългия е взел решение да отвори нова страница в живота си и занапред няма да се появява като водещ, а ще е само продуцент на собственото си предаване, пише \"Уикенд\". Преди седмица Трифонов призна в собственото си шоу, че 18 години стигат в тв ефир. По този начин той потвърди слуховете, че след изтичането на договора му с телевизията възнамерява или да спре предаването си или да бъде само негов продуцент.  Един от вариантите бил вечерната рубрика да се запази, но да се казва само \"Шоуто\". Идеята е то да бъде водено от Иво Сиромахов, който твърдо си извоюва позицията на втория човек в екипа след Слави. От bTV нямали нищо против, но настоявали бюджетът да бъде намален значително - нещо, с което надали Трифонов ще се съгласи. Съществувал вариант и предаването да се излъчва веднъж седмично с увеличено времетраене - 2 часа, като акцент там да са артистичните импровизации на безспорните таланти - Краси Радков, Тодор Башиянов и Мариан Бачев.  В последната година Дългия няколко пъти намекваше за евентуалния край на \"Шоуто на Слави\". ", "date": "2018.03.22", "title": "Край на шоуто? Дългия слиза завинаги от екран много скоро"}
{"url": "https://www.blitz.bg/kriminalni/prestplenie/ubietst-na-deteto-v-kufara-ruga-sdiya-shbanyak-otivay-pri-eanata-blgarska-bogoroditsa_news587808.html", "text": "\"Отивай при е*аната българска богородица\". Така Герман Костин, подсъдим за смъртта на 5-годишния Никита Плотников, чието тяло бе завряно в куфар и хвърлено край Пасарел през 2015 година псува и руга съдия Атанас Атанасов, пише \"Телеграф\". Грозната сцена се разиграва в сряда вечерта в Софийския градски съд. Руснакът избухна още в началото на заседанието. Причината бе неговото твърдение, че не бил получавал превод на протоколите от съдебните заседания.  Въпреки че беше закаран в съдебната зала на носилка, защото уж бил в лошо здраве, гласът на Костин беше толкова силен, че залата чак кънтеше \"Безполезно е да те слушам, ти нарушаваш законите на собствената си страна\", крещеше той с пълно гърло срещу магистрата.   Съдия Атанасов нареди подсъдимият да бъде изведен от залата и докато охранителите избутваха носилката му, руснакът продължаваше да бълва обиди: \"Съдия Атанасов е боклук, ш*баняк и идиот. Отивай при е*аната българска Богородица\", ревеше Герман.  \"Чао, Атанасов\", добави накрая подсадимият, а лицето му засия в усмивка задоволително.   След като беше изведен от заседанието магистратите докладваха справки от Централния софийски затвор, от който стана ясно, че Костин е изолиран сам , без право да участва в общи мероприятия с другите арестанти лишени от свобода. Всеки ден излизал по 2 часа на открито, а с разрешение на шефа на тюрмата разходките му се увеличили с 40 минути.Имал възможност да посещава фитнеса три пъти седмично. Защитата му не пропусна да вметне, че Костин дори тренирал другите заключени и имало такива, които след неговите съвети отслабнали с по 15 кг. за месец. Иначе според справката руснакът се придвижвал с инвалидна количка из затвора. Специално го придружавал и санитар.  Костин два пъти се оплаквал от влошено зрение и от болки в аналната област. В същото време обаче отказвал да бъде прегледан от лекарите в болницата,    ", "date": "2018.03.22", "title": "Убиецът на детето в куфара руга съдия: Ш*баняк, отивай при е*аната българска богородица"}
{"url": "https://www.blitz.bg/obshtestvo/skandalno-detska-gradina-si-napravi-trzhestvo-na-turski-ezik-i-s-chalga-ritmi-video_news587960.html", "text": "ВМРО разпространиха клип от празник в детска градина „Щастливо детство“ в Момчилград, на който се вижда как деца танцуват на ориенталска музика. От партията обвиниха педагогическия състав и управата в града в нарушение на Закона за училищното и предучилищно образование. Според ВМРО целият празник по повод първа пролет е преминал на турски език. Директорката на детската градина Виолета Джарова отрече тържеството да е преминало на турски език и определи обвиненията на ВМРО като политически постановка.  Тя сподели, че няма притеснения  относно тържеството. То било съчетано и с настъпването на пролетта, но самата програма била \"Вечер на етносите\". Изпълнени били три български народни танца, турски танц, руски танци, а програмата завършила с песен за България.  \"Населението ни тук е изцяло мюсюлманско, в градината  няма нито едно етническо българче  и е нормално при  толериране на всички етноси да се изпълни и турски танц  според мен\", каза директорката на градината.      ", "date": "2018.03.22", "title": "Скандално! Детска градина си направи тържество на турски език и с чалга ритми (ВИДЕО)"}
{"url": "https://www.blitz.bg/kriminalni/nakazanie/napast-bezhanetst-khyusein-iznasili-i-ubi-zhestoko-krasivata-mariya-no-surovoto-vzmezdie-go-zastigna-dozhivot_news587895.html", "text": "Съдът във Фрайбург осъди афганистанския бежанец, който през 2016 година изнасили и уби немска студентка, съобщава Süddeutsche Zeitung. Според разследващите, през октомври 2016 година бежанецът Хюсеин К. е ударил 19-годишната студентка Мария, докато е била на велосипеда си и я изнасилил.Докато е била в безсъзнание, той я е хвърлил на брега на река Драйзам, където Мария се е удавила.    Два месеца след престъплението Хюсеин е задържан. Той е разкрит, след като е забелязан на снимки от камерите на трамваите и е открито негово ДНК върху жертвата.   Задържаният пристига в Германия като непълнолетен бежанец и твърди, че е извършил убийството, когато е бил 17-годишен. Експертите твърдят, че той е поне на 21 години. В резултат на това съдът не смекчи наказанието.   По време на разследването стана ясно, че преди няколко години обвиняемият е извършил същото престъпление в Гърция. Тогава жената оцеляла, но е била тежко ранена.   Съдът отбелязва, че престъплението е от особено сериозен характер и осъди Хюсеин на доживотен затвор.   Патоанатомите обаче са категорични, че момичето е било не само изнасилено, но и жестоко пребито.  Полицията започва мащабно издирване и започва да проверява всички съмнителни субекти, на разпит са привикани над 1400 души. Ключов момент в разследването става намирането на черен шал в реката. Благодарение на иззети записи от камери полицаите установяват, че млад мъж със същия черен шал се е подвизавал на мястото на убийството. Превод и редакция: БЛИЦ", "date": "2018.03.22", "title": "Напаст: Бежанецът Хюсеин изнасили и уби жестоко красивата Мария, но суровото възмездие го застигна доживот!"}
{"url": "https://www.blitz.bg/layfstayl/toni-dimitrova-v-poredna-lyubovna-drama-izrita-gadzheto-si-zaradi-otvratitelnata-mu-pristrastenost-koyato-edva-ne-razorila-pevitsata_news587904.html", "text": "Тони Димитрова се е разделила с по-младия си приятел – певецът и китарист Иван Ченов, научи „Уикенд” от нейни колеги. 2 години след като българската Бони Тейлър обяви младока за мъжа на живота си, тя позорно го е изхвърлила от него. Причината – хазарт и дългове, които натрупал музиканта.На Тони й писнало да плаща борчовете му и един ден му взела ключа му от общата им квартира, като му заявила, че повече не иска да чува за него. В началото на връзката им живеели в апартамента на Тони заедно с двете им деца. От предишни свои връзки певицата има 18-годишна дъщеря Магдалена, а Иван – 17-годишен син Калоян.  Музикантите решили да се отделят и наели жилище под наем в блока на Тони. Синът му заживял в апартамента на татко си, а Магдалена останала в този на майка си. Така певицата с дрезгав глас била спокойна, че невръстната й наследница е под постоянен контрол.  Раздялата им била публична тайна в музикалната гилдия, а доказателство за това е, че 55-годишната Тони и 43-годишният Иван не поемат вече общи изяви. При гастролите си из страната гласовитата бургазлийка е заменила бившото си гадже с музикант от групата на Стефан Диомов „Петте сезона”.  Ченов също обикаля страната, но без доскорошната си половинка и ракета носител. Тони не могла да преодолее страстта на Иван към ротативките. Според слуховете, които циркулират в морския град, китаристът натрупал огромни дългове, които срутили връзката му с Тони.  По време на участието си в предаването „Търси се” на 18 март, певицата дума не обели за Иван . Тя отказва да говори за него и във вестникарските си интервюта. Двамата се познавали от 20 години, децата им ходели в една и съща детска градина, но се залюбили едва преди 3, малко след като китаристът овдовял. Съпругата му Людмила, също популярна бургаска певица, издъхнала от скоротечна пневмония. Щом се залюби с 12 години по-възрастната от него певица, кариерата му изведнъж се отпушила. Ченов започнал да изпълнява мъжките партии на Орлин Горанов и покойните Гого Найденов и Пламен Ставрев в дуетните им песни. От любов към младото си гадже Тони драстично се втали и се подложи на разкрасяващи процедури. Прехвърлилата петдесетака певица призна, че вече е готова да мине под венчило, тъй като до този момент не била срещнала подходящия мъж.  Уви, любовта й с Иван оцеля само 3 години. Колеги на музикантите обаче са убедени, че връзката им отново ще се възроди, тъй като чувствата им били доста силни.  „ ”, казват техни колеги.", "date": "2018.03.22", "title": "Тони Димитрова в поредна любовна драма! Изрита гаджето си заради отвратителната му пристрастеност, която едва не разорила певицата"}
{"url": "https://www.blitz.bg/obshtestvo/stolitsa/ovcha-kupel-propishchya-ot-nagli-shofori-napravikha-si-improviziran-parking-snimka_news587944.html", "text": "Сигнал за нерегламентирано паркиране върху зелени площи бул. \"Президент Линкълн\" в участъка пред бл. 525 в столичния квартал \"Овча купел\" бе подаден от гражданин до Столичен инспекторат чрез платформата за сигнали HelpBook.info. Столичанинът алармира за това, че върху зелените площи в участъка се паркира целогодишно, превръщайки го по този начин в паркинг, както може да се види от снимките.  В резултат на изпратения сигнал инспектори от Столичен инспекторат са извършили проверки за неправилно паркиране, като са установени 19 броя автомобили, които са паркирани в нарушение, съгласно чл. 28, ал. 1, т. 7 от Наредбата за организация на движението на територията на Столична община /НОДТСО/.  \"На нарушителите са съставени 15 броя констативни протоколи за неправилно паркиране върху тротоар, 4 броя констативни протоколи за неправилно паркиране върху зелени площи и 6 броя фишове. След установяване самоличността на нарушителите, ще бъдат предприети действия по ЗАНН\", четем в отговора от Столичен инспекторат.    ", "date": "2018.03.22", "title": "\"Овча купел\" пропищя от нагли шофьори! Направиха си импровизиран паркинг (СНИМКА)"}
{"url": "https://www.blitz.bg/layfstayl/shoubiznes/krasavitsata-kristin-postradala-v-zhestoka-katastrofa-s-divna-se-nuzhdae-ot-prelivane-na-krv-zaradi-tezhka-operatsiya_news587819.html", "text": "Красавицата Кристин Илиева, която на 12 март пострада при тежка катастрофа на автомобил, шофиран от поп изпълнителката Дивна, се нуждае от помощ. За това зове Радостина Иванова - пиар в агенция Inter Model's, където работи моделката.      БЛИЦ припомня,  че  След маневрата колата изхвърчала от пътя и се ударила в мантинелата. От удара спътничката на Дивна -   на красавицата са ампутирани. Дни след инцидента агентът на Илиева заяви, че За момента няма ампутация на крайници, но още това не е изключено като опция.  Това значи, че в здравословното състояние на блондинката има подобрение.  Виновницата за катастрофата все  Бившото гадже на Кристин -   В социалната мрежа десетки хора изразиха мнение, че певицата Дивна трябва да изтърпи наказанието, предвидено от закона за подобен инцидент, а именно 2 години зад решетките.   като изрази становището, че певицата наистина трябва да бъде арестувана.    ", "date": "2018.03.22", "title": "Красавицата Кристин, пострадала в жестока катастрофа с Дивна, се нуждае от преливане на кръв заради тежка операция!"}
{"url": "https://www.blitz.bg/obshtestvo/sinoptikt-krasimir-stoev-razkri-koga-shche-spre-da-vali-snyag-i-proletta-shche-se-zavrne_news587832.html", "text": "Усложнената метеорологична обстановка в нашата страна ще продължи и през следващите дни. Снегът и понижаването на температурите се дължат на бавно подвижен средиземноморски циклон. Това каза в ефира на „Здравей, България” синоптикът от БАН Красимир Стоев.След снеговалежа, започнал през изминалата нощ, по-дебела бяла пелена ще покрие Западна и Северна България, както и Предбалкана. Само в югоизточните райони снежна покривка няма да се образува.  В сила е и оранжев предупредителен код за опасно време. В петък около обяд валежите от сняг ще отслабнат, но за кратко. През нощта срещу събота отново ще завали обилно в много райони от страната. В началото на следващата седмица температурите ще започнат да се повишават, но въпреки това ще останат по-ниски от обичайните за края на март. На 27 март нов средиземноморски циклон пак ще донесе валежи, но те вече ще бъдат от дъжд.", "date": "2018.03.22", "title": "Синоптикът Красимир Стоев разкри кога ще спре да вали сняг и пролетта ще се завърне"}
{"url": "https://www.blitz.bg/lyubopitno/trogatelno-6-godishno-momche-prezhivya-ogromna-bolka-no-stigna-do-nay-velikoto-i-milo-prozrenie_news587837.html", "text": "Кучетата са прекрасни същества, които правят живота ни по-весел и по-пълноценен. Те ни обичат безусловно и не очакват нищо в замяна.Ветеринар бил извикан да прегледа 10-годишното болно куче Белкер. Стопаните на кучето – Рон, Лиса и техният шестгодишен син Шейн - били много привързани към него. Те се надявали на чудо и техният четирикрак приятел да оздравее.  След прегледа обаче чули най-лошата новина за един стопанин, който обожава своето куче – Белкер имал рак и нямало никаква надежда да се излекува. Ветеринарят предложил на семейството като единствен вариант да се облекчат болките на Белкер – евтаназия. Родителите на малкия Шейн решили и той да присъства на приспиването на Белкер, тъй като можел да научи нещо ново от преживяването. Но тези, които научили нещо, се оказали възрастните. На следващия ден цялото семейство стояло около болния Белкер. Шейн изглеждал много спокоен, докато галел за последно своя приятел. Ветеринарят помислил, че малкото момче не е разбрало какво следва. След няколко минути Белкер вече бил на по-добро място и не чувствал болка, а Шейн приел това. Възрастните заговорили, защо кучетата живеели, толкова кратко, в сравнение с хората. “Аз знам” – казал Шейн, който слушал кротко разговора им. “Хората се раждат и могат да се научат да живеят добре – да обичат всички и да бъдат добри, нали? А кучетата се раждат научени, как да обичат и да са добри.” Малкият Шейн знаел, че кучетата нямат нужда от повече време, за да се учат на обич... за разлика от нас – хората.", "date": "2018.03.22", "title": "Трогателно! 6-годишно момче преживя огромна болка, но стигна до най-великото и мило прозрение!"}
{"url": "https://www.blitz.bg/layfstayl/shoubiznes/prvo-v-blits-emiliya-tsyal-zhivot-shche-pomni-tova-koeto-y-podari-milionert-zhorzh-bashur-snimka_news587844.html", "text": "Милионерът Жорж Башур, който от няколко месеца е спътник в живота на фолк дивата Емилия, й поднесе чуден подарък по повод рождения й ден. Първо милионерът й честити празника в социалната мрежа: \"“Честит рожден ден, любов! Обичам те и ще те обичам, докато дишам и винаги ще сме заедно. Обещавам“, написа той.  По-късно певицата публикува кадър, на който направо сияе. Усмихната до уши тя бе прегърнала богаташа, а пред тях се виждаха десетки рози, подредени в думите \"Обичам те\". , коментира кадъра Емилия. ", "date": "2018.03.22", "title": "Първо в БЛИЦ! Емилия цял живот ще помни това, което й подари милионерът Жорж Башур (СНИМКА)"}
{"url": "https://www.blitz.bg/obshtestvo/mrachna-novina-za-vsichki-motoristi_news587853.html", "text": "Традиционното откриване на Мотосезон 2018 ще бъде отложено поради лошото време. Мероприятието трябваше да бъде проведено тази събота, но снегът принуди организаторите да го отложат за другата, 31 март.  За втора година Мотосезонът ще мине под наслов: \"Спрете войната на пътя! Искам да се прибера Жив!\"   ", "date": "2018.03.22", "title": "Мрачна новина за всички мотористи!"}
{"url": "https://www.blitz.bg/obshtestvo/regioni/mlad-blagoevgradchanin-vtreshchi-minuvachite-po-zasnezhenite-ulitsi-na-grada-snimka_news587920.html", "text": "В студеното и снежно време благоевградчанин се разходи по улиците полугол, видът му шокира сгушените в топлите си палта минувачи, някои от които буквално онемяха при вида му. Хладнокръвно мъжът преминал в района на интерната, предизвиквайки смут. Снимката публикуваха бдителни граждани в набиращата популярност група във ФБ \"Забелязано в Благоевград\".  Напоследък е много модерно да се прави така наречената крио терапия, във фейса ежедневно виждаме снимки на търсачи на силни усещания, които голи се хвърлят в снега. Момичета се събличат полуголи на пистите в Банско и за няколко минути \"опресняват кръвта си\", подмладяват се, подлагайки тялото си на шокова температурна промяна.  Припомняме, че в Благоевград отскоро има крио сауна във фитнес \"Голден Джим\", където спортистите се възстановяват именно на същия принцип. Със студ, който вледенява тялото ти за минути и излизаш \"съвсем нов\".  Източник: struma.com", "date": "2018.03.22", "title": "Млад благоевградчанин втрещи минувачите по заснежените улици на града (СНИМКА)"}
{"url": "https://www.blitz.bg/kriminalni/prestplenie/izmamnikt-milen-koyto-uzhili-desetki-v-mrezhata-pak-shche-se-razkhozhda-svobodno_news587929.html", "text": "38-годишният бургазлия Милен Стойчев, който стана шокиращо известен преди месеци с това, че е вземал пари от наивници, които покорил като красивата и бедстваща Мария във фейсбук, ще се разхожда свободно. Районен съд-Бургас промени днес мярката му за неотклонение от „домашен арест“ в „Подписка“. Съдия Калина Пенева му каза, че от него се очаква да работи и да възстанови парите на хората. „Може да разчитате на мен, аз съм достоен човек“, отвърна той.     Въпреки че в интернет гордо се е подвизавал със снимка на красиво момиче, в кулоарите на съда Милен упорито криеше лицето си. За целта си носеше специална тениска, която му служеше за покривало. Дори разговаряше изпод нея с новия си адвокат – Веселин Цонев. На излизане от съдебната зала Милен се обърна към журналистите и каза: +Какво да ви се показвам, да ви правя кефа“.      По време на днешното съдебно заседание се оказа, че е имал присъда от Районен съд-Несебър за престъпление против собствеността, но е бил реабилитиран. Прокурор Андрей Червеняков настоя той да остане под домашен арест. Адвокатът му обаче поиска изменение. „Ограничаването на свободата му вече е прекалено тежко. Това граничи не с мярка за неотклонение, а с наказание. Парите, които са постъпвали по сметките, не са от измамени хора, а от пенсиите на баба му“, твърдеше защитата. За пет месеца предварителното производство е събрало 6 тома, но с него е извършено само едно следствено действие – разпит. Адвокатът поиска подписка.     „Съжалявам искрено за деянието, в което съм обвинен. Нека да ме пуснат под гаранция или подписка. Аз не съм имал физически контакт с тези хора. Чувствам се непълноценен. Осмислих много неща. Аз не съм престъпник, няма и да бъда. Моля да ми дадете шанс за един пълноценен живот. Имам желание и голяма мотивация да върна средствата“, обеща той.     В апартамента си бил по-опасен, отколкото навън. „Искам да поправя грешката и да се грижа за болната си баба“, каза Милен. Той работил 4,5 години, но без трудови договори, защото имал кредити и когато го назначили официално, веднага му бил налаган запор. Източник: burgasinfo.com", "date": "2018.03.22", "title": "Измамникът Милен, който ужили десетки в мрежата, пак ще се разхожда свободно"}
{"url": "https://www.blitz.bg/obshtestvo/regioni/potreseni-plovdivchani-alarmirat-kal-vali-nad-grada-snimki_news587924.html", "text": "Кални струи се стичат по колите в Пловдив при топенето на снега, който вали от снощи, алармират пловдивчани. „Измих си колата вчера и беше съвсем чиста преди снега. Сега обаче боята не се познава, а през стъклата не се вижда. Сякаш някой нарочно я е залял с пясък и кал“, написа Красимир Иванов. Когато се огледал, мъжът установил, че мръсотията е по всички автомобили наоколо. Погледнете си колите и вижте какво дишаме, съветва той, цитиран от \"Марица\".Проверка в сайта за проследяване на състоянието на въздуха обаче показва, че основните показатели са в норма. Завишение на фините прахови частици е имало вчера следобяд.  Проблемът с мръсотията върху колите явно не е локален и не е предизвикан от трафика, мръсните улици или печките на твърдо гориво. Циклонът, който ни донесе късния мартенски сняг, идва от Средиземноморието. Най-вероятно с него е дошъл познатият от летните дъждове сахарски прах, коментират специалистите.   ", "date": "2018.03.22", "title": "Потресени пловдивчани алармират: Кал вали над града (СНИМКИ)"}
{"url": "https://www.blitz.bg/kriminalni/prestplenie/izvnredno-i-prvo-v-blits-krvav-uzhas-v-studentski-grad-v-sofiya_news587805.html", "text": "Младо момиче на около 20 години е зверски пребито около 6 часа тази сутрин в \"Студентски град\". Девойката е млатена жестоко от бандити, които са я ограбили, твърди читател на БЛИЦ, притекъл се на помощ на младото момиче. \"Не си спомняше колко са нападателите й. Носът й беше строшен, беше цялата в кръв. Здраво са я млатили просто за един грабеж\", разкри свидетелят.  Линейка е дошла на място е закарала момичето в болнично заведение, където да й бъде оказана допълнителна помощ. Полицията разследва случая.  На   БЛИЦ очаква новини, снимки и видео от своите читатели в цяла България и по света.", "date": "2018.03.22", "title": "Извънредно и първо в БЛИЦ! Кървав ужас в \"Студентски град\" в София!"}
{"url": "https://www.blitz.bg/layfstayl/shoubiznes/yavor-bakharov-zaryaza-raya-peeva-otide-na-kupon-s-mzh_news587900.html", "text": "Актьорът Явор Бахаров се появи на купона по случай закриването на „София Филм Фест“, но не в компанията на половинката си Рая Пеева, а в тази на свой приятел. Изглежда двамата нямат проблем да се забавляват поотделно, особено като вече делят и общ дом. Въпреки че Рая Пеева не се появи на партито, това направиха колежките й от сериала „Скъпи наследници“ Даяна Ханджиева, която е в ролята на най-добрата й приятелка Катерина, и Стефания Кочева.  Според слуховете именно сладката Рая е причината преди време Явор Бахаров да развали отношенията си с продуцента Борко Чучков, в чийто филм „ТИЛТ“ направи своя кино дебют преди години. Актрисата имала кратка задявка с Борко, но го напуснала заради настоящия си любим. ", "date": "2018.03.22", "title": "Явор Бахаров заряза Рая Пеева, отиде на купон с мъж!"}
{"url": "https://www.blitz.bg/obshtestvo/kod-za-opasno-vreme-v-18-oblasti-vnimavayte_news587803.html", "text": "Продължава необичайно студеното време за средата на март. Оранжев код за силен вятър и сняг е обявен за 18 области, а жълт за останалата част от страната. Сняг ще продължава да вали в София-град и областите Перник, Кюстендил, Видин, Враца, Монтана, Габрово, Плевен, Ловеч, Велико Търново, Търговище, Русе, Разград, Шумен, Варна, Добрич, Силистра.  Снежната покривка на места може да достигне 30 сантиметра. Синоптиците от БАН предупреждават за снежни виелици и опасности от образуване на преспи и навявания. В Южната част от страната валежите ще са от дъжд, но до вечерта и там ще завали сняг.", "date": "2018.03.22", "title": "Код за опасно време в 18 области, внимавайте!"}
{"url": "https://www.blitz.bg/kriminalni/prestplenie/isus-opita-da-otmkne-chuzhda-kola-s-repatrak-no-sobstvenikt-go-khvana-v-krachka-i_news587921.html", "text": "Софийска районна прокуратура внесе обвинителен акт за опит за кражба на лек автомобил чрез използване на „репатрак“, съобщиха от пресцентъра на прокуратурата. С внесен от СРП днес обвинителен акт, Исус Асенов е обвинен в това, че на 18 януари 2018 г. около 11.30 часа в София на ул. „Маестро Кънев“ № 51, пред вход № 1, чрез използване на моторно превозно средство - товарен автомобил („репатрак“) „Мерцедес“, направил опит да отнеме чужда движима вещ - лек автомобил марка „Ланчия“, модел „Ипсилон“, от владението на Ю. К., без негово съгласие с намерение противозаконно да я присвои, като деянието е останало недовършено по независещи от волята на дееца причини - действията на Асенов били забелязани от К., който го спрял и поискал от него да представи документ за закупуване на автомобила, в резултат на което Асенов избягал от мястото на извършване на деянието.  Предстои делото срещу Асенов да бъде насрочено за разглеждане в Софийския районен съд.  ", "date": "2018.03.22", "title": "Исус опита да отмъкне чужда кола с \"репатрак\", но собственикът го хвана в крачка и..."}
{"url": "https://www.blitz.bg/kriminalni/prestplenie/trima-ot-obvinenite-za-vzriveniya-bankomat-v-iliyantsi-ostavat-na-toplo_news587923.html", "text": "Софийският апелативен съд остави за постоянно в ареста трима от обвиняемите за взривения банкомат на бул. \"Рожен\" в столицата. Съдът не е уважил техните молби да измени мерките им. На четвъртия обвиняем обаче тя е променена в парична гаранция в размер на 5000 лв. Четиримата са обвинени за унищожаване и отнемане на чужди вещи. Случаят е от 2 март, когато беше взривен банкомат в столицата, а намиращата се в него сума открадната.  Обвиняемите са многократно осъждани, като мъжът, чиято мярка за неотклонение е променена в парична гаранция, е реабилитиран по право. Видно от справката от Интерпол е, че един от обвиняемите е обявен за международно издирване през 2013 г. ", "date": "2018.03.22", "title": "Трима от обвинените за взривения банкомат в \"Илиянци\" остават на топло"}
{"url": "https://www.blitz.bg/layfstayl/svetski/desi-radeva-shche-otkrie-italianskiya-festival-na-krasotata-i-pricheskata-v-plovdiv_news587901.html", "text": "Съпругата на президента Десислава Радева ще открие 27-ото издание на Италианския фестивал на красотата и прическата в Пловдив. Това съобщиха организаторите на събитието, което ще се проведе в Международен панаир - Пловдив, цитирани от \"Фокус\". Церемонията по официалното откриване ще се състои от 11.00 часа на 23 март пред Палата 2 на панаира, като участие ще вземат балет „Арабеск“ и родни професионални стилисти. Форумът ще продължи три дни. Дипломатическият корпус ще бъде представен от съпругата на италианския посланик в България Н. Пр. Стефано Балди – г-жа Антонела Ренци.  На церемонията по откриването на международния форум за фризьорство ще присъства също генералният консул на Република Турция в Пловдив Хюсейин Ергани. Присъствие са потвърдили и съпругите на посланиците на Белгия и на Южна Корея у нас. Сред официалните гости ще бъдат президентът на Италианската търговска камара Марко Монтеки. 65 представителни компании на най-известните световни марки в индустрията на красотата участват в тазгодишното издание на Италианския фестивал на красотата и прическата.  3-дневната програма включва специализирани обучения и демонстративни шоута и семинари, водени от световноизвестни стилисти, презентации на уникални продукти и техники, национални конкурси по фризьорство, грим и маникюр, допълниха организаторите. ", "date": "2018.03.22", "title": "Деси Радева ще открие Италианския фестивал на красотата и прическата в Пловдив"}
{"url": "https://www.blitz.bg/lyubopitno/priznayte-si-vsichki-polzvat-tezi-6-nevinni-lzhi-km-polovinkata-si_news587758.html", "text": "Да бъдем честни, поне веднъж в живота си сте лъгали партньора си дори за нещо дребно, което смятате за безобидно. Макар че лъжата не е нещо хубаво, намираме извинения да я използваме, за да накараме другия да се почувства добре, нали? И все пак замислете се, че ако вие му прилагате тези „невинни“ похвати, дали той винаги е искрен с вас?Ето кои са едни от най-често срещаните „невинни“ лъжи, които казваме на половинката:  1. Мисля за теб през цялото време Физически е невъзможно да мислите за някого толкова време, но често използваме този израз да накараме любимия човек да се почувства важен и специален. В това няма нищо лошо, нали... правите го от добро чувство. 2. Имаш страхотно чувство за хумор Мъжете особено винаги тайно се надяват шегите им да са успешни и оценени от нежния пол. На него обаче невинаги му се получава... и вие не искате да нараните егото му. 3. Харесвам приятелите ти Не е задължително да имате обща компания с половинката, нито да харесвате приятелите му, както и той вашите. И все пак той ще се чувства по-спокоен, ако вярва, че одобрявате компанията му и няма да му „триете сол“всеки път когато излиза на по бира с тях. 4. Ти си гениален Мъжете обичат да се чувстват полезни. Дайте им шанс за това и не пропускайте да ги похвалите дори за най-малкото усилие от тяхна страна. Това ще ги мотивира да бъдат и по-активни и да помагат повече, така че си правите услуга, дори да преувеличавате в похвалите. 5. Родителите ти са като моите Дали? Дори да не сте в прекрасни отношения с родителите си, те винаги ще са ви по-скъпи и ще имате по-голям толеранс към тях, отколкото към неговите. Подобни сравнения са малко пресилени, макар че крайната ви цел е ясна – да му покажете, че се разбирате с майка му и баща му. 6. Никога няма да те лъжа Откъдето и да го погледнете това признание е пълна лъжа! По всяка вероятност вие имате предвид, че няма да го лъжете за съществени неща, за чувствата си към него и т. н. Но лъжата си е лъжа, дори да е съвсем, съвсем миниатюрна.", "date": "2018.03.22", "title": "Признайте си: Всички ползват тези 6 невинни лъжи към половинката си!"}
{"url": "https://www.blitz.bg/layfstayl/shoubiznes/dzhuliana-gani-se-razkrachi-ostana-bez-belo-i-snimka-18_news587186.html", "text": "Секс символът на родния шоубизнес Джулиана Гани не пропуска възможност да покаже колко скандална може да бъде. Русият ангел този път качи снимка, на която позира между дърво. Гърдите й са почти изскочили, а самата тя се е разкрачила в гореща поза.  От фотото не става ясно дали Малката Джулка има долно бельо изобщо, но по-скоро няма.  \"Ако мислите като всички останали..Значи вие не мислите\", написа над снимката плеймейтката.", "date": "2018.03.22", "title": "Джулиана Гани се разкрачи, остана без бельо и... (СНИМКА 18+)"}
{"url": "https://www.blitz.bg/layfstayl/svetski/alla-pugachova-s-raztrsvashcha-izpoved-ostaryavam-ryazko-trudno-disham-no-vse-oshche-sm-zhiva-snimkivideo_news587591.html", "text": "Руската звезда Алла Пугачова разкри в социалните мрежи какво е здравословното ѝ състояние. Повод за това стана появата ѝ в деня на изборите за президент в избирателна секция в Звенигород, където певицата шокира всички със странния си външен вид, пишат руските медии. Пугачова отиде да гласува заедно с младия си приятел Максим Галкин. Тя се появи в раздърпани широки дрехи, които някои оприличиха на пижама, и огромни тъмни очила, скриващи половината ѝ лице.     „Добри хора. Аз остарявам и това става много рязко. Организмът си казва своето. Трудно ми е да дишам, трудно ми е да ходя, но съм още жива и съм длъжна да живея заради малките деца“, написа Пугачова.     На своите критици тя пожела да живеят дълги години. Тя ги призова да насочват критиката и злобата си към борбата с много по-важни проблеми от нейната старост.     „Така или иначе, в последните дни на живота си ще мисля за децата и за вас, които със своите аплодисменти направихте моя живот пълен и прекрасен. Повече нищо няма да коментирам“, добави Пугачова.     Превод и редакция: БЛИЦ ", "date": "2018.03.22", "title": "Алла Пугачова с разтърсваща изповед: Остарявам рязко, трудно дишам, но все още съм жива! (СНИМКИ/ВИДЕО)"}
{"url": "https://www.blitz.bg/obshtestvo/astrologt-ivelina-pencheva-predupredi-dneshniya-den-e-svrzan-ss-svetiya-dukh-i-zhivata-voda_news587798.html", "text": "7-ят слънчев ден е свързан с безсмъртието, просветлението, преображението, Светия Дух и „живата вода”. Време е за укрепване на традициите. Това е най-добрият ден за любов, зачатие на детенце и за творчески начинания, пише астрологът Ивелина Пенчева в хороскопа си за bulgaria.utre.bg. „Денят е благоприятен за всички сериозни дела, които предварително са добре обмислени. Може да се планира бъдещето, да се помисли за по-далечни перспективи. Денят е добър за пътуване. Добре е да се прекара извън дома. Препоръчва се да започвате творчески дела, да се веселите и да пеете. Не бива да бъдете мрачни в този ден“, предупреждава астрологът.  „Не стойте на едно място, още повече под покрива на дома си! Общувайте колкото може повече, бъдете открити! Много подходящо е за творческа любов, за зачатие на детенце и въобще за любовно съединение. Но всичко трябва да се прави на светло, с отворени очи и никаква тъмнота. Не бива да се проявяват алчност и завист, това може да стане причина за сърдечно-съдови заболявания. Може да си пийнете алкохол в този ден, но не се отпускайте“, съветва Ивелина Пенчева.  „Както и предният ден, така и сега можете да получите помощ от предците си. Мъжете могат да се помолят за изцеление и здраве. Горещата вода в този ден е целебна. Ако вашата съвест е чиста, може да отидете в парна баня, но не се застоявайте дълго! Ако сте пълни с грехове, по-добре не рискувайте! Има опасност да се изгорите с парата“, предупреждава астрологът.  „Може да садите растения, храсти, дървета, но не късайте листа и цветя! Неблагоприятно е даже да се подаряват откъснати цветя, но може в саксия“, добавя тя.  „Неблагоприятно време е за големи покупки – мебели, недвижима собственост. Може само малки покупки, например козметика за жените. Противопоказни са строгите икономии“, уточнява Ивелина Пенчева.  Тя препоръчва да се носят тоалети с бял, жълт или златист цвят. Да се избягват тъмните тонове и особено кафявото! Камъкът на деня е сердолик – камъкът на безсмъртието, добавя астрологът.  Според нея са благоприятни всички сънища, свързани с цветя.  „Ако болен сънува цветя, значи скоро ще оздравее. Да сънувате плодовете на дърво е знак за благоденствие и изобилие. Лошо е да сънувате животни, защото това предвещава мизерия, проблеми, разпри“, обяснява Ивелина Пенчева. ", "date": "2018.03.22", "title": "Астрологът Ивелина Пенчева предупреди: Днешния ден е свързан със \"Светия Дух\" и \"живата вода\"!"}
{"url": "https://www.blitz.bg/obshtestvo/tsru-iznese-stryaskashchi-danni-za-blgariya-otnovo-sme-v-cheloto-na-cherna-klasatsiya_news587959.html", "text": "България отново е в челото на черна класация, този път за смъртност на населението. Нашата страна е трета в света със смъртност 14,5 на хиляди, сочат данните на ЦРУ, публикувани в World Factbook за 2017 г. Класацията е доминирана основно от африкански, балкански и бивши съветски републики. От балканските държави с толкова негативен резултат може да се похвали Сърбия, която е на 8 място със смъртност 13,6 на хиляда. На първо място е южноафриканската държава Лесото със смъртност 15 на 1000, следвана от Латвия с 14,6 на хиляда. Редом до България на четвърта позиция със сходна смъртност е Литва, пише БГНЕС.  В топ 10 на черната класация намират място още Украйна, Гвинея-Бисау, Чад, Сърбия, Русия и Афганистан. През последните години страната ни винаги е била сред водещите в тази зловеща класация, но за пръв път се е изкачила нагоре и вече е в челната тройка.    ", "date": "2018.03.22", "title": "ЦРУ изнесе стряскащи данни за България, отново сме в челото на черна класация"}
{"url": "https://www.blitz.bg/svyat/royters-obyavikha-ofitsialno-zdravoslovnoto-sstoyanie-na-skripal-i-dshcherya-mu-ima-opasnost-za_news588007.html", "text": "Умствените способности на бившия офицер от ГРУ Сергей Скрипал и дъщеря му Юлия могат да бъдат нарушени след отравянето им с нервно-паралитичното вещество. Това бе съобщено днес в британски съд, съобщава „Ройтерс”. „Точният ефект на въздействието на отровата върху тяхното здраве в дългосрочна перспектива остава неясно, но тестовете показват, че менталните им показатели могат да бъдат отслабени в неизвестна степен”, поясни съдия Дейвид Уилямс и добави, че и двамата пострадали в момента са в стабилно състояние.  По-рано днес съдът разреши на Скрипал да бъдат направени кръвни тестове. Самите пострадали не могат да дадат съгласие за това, тъй като се намират в кома. Резултатите от експертизата могат да бъдат използвани от специалистите от Организацията за забрана на химическите оръжия (ОЗХО), които са поканени във Великобритания от правителството, за да разследват инцидента.  По данни на местните власти, на местопрестъплението са открити следи от вещество с наименование „Новичок”, за което се твърди, че е разработено от СССР за военни цели. Лондон обвинява Русия за инцидента със Скрипал. Москва отрича съпричастността си към отравянето. Превод: БЛИЦ    ", "date": "2018.03.22", "title": "Ройтерс: Обявиха официално здравословното състояние на Скрипал и дъщеря му, има опасност за..."}
{"url": "https://www.blitz.bg/svyat/obedinenite-sili-na-sashch-i-kyurdite-ot-sdf-podgotvyat-nastplenie-kray-deyr-ez-zor-pod-maskata-na-id_news587925.html", "text": "Иранският информационен портал Fars News информира за подготвяно настъпление в провинция Дейр ез-Зор на обединените сили на кюрдите и американски военни под маската на ИД. Сайтът съобщи, че остатъци от отряди на ИД се концентрират, за да атакуват в източната част на провинцията, където са съсредоточени подразделения на правителствените сили. Изданието отбелязва, че терористите активизирали дейността си веднага след като Сирийските демократични сили (SDF) и американските военни обявили за завършването на операцията против ИД.     Интересно е, че докато кюрдите отидоха на помощ в Африн, американците уплътняват присъствието си на изток от Меядин. Никой не се бори с терористите. Нещо повече, ИД дори помага на САЩ и не кюрдите.     Руски експерт пред изданието ФАН коментирал, че подготвяната атака срещу САА в региона е съгласувана тристранна акция. По-скоро настъплението на ИД  планирано с участието на американски инструктори и полеви командири от SDF. Факт е, че мнозина терористи от ИД се „разтворили” в редовете на кюрдите.     Очаква се остатъците на ИД да настъпят открито, без да се крият. Това означава, че те имат могъщ спонсор. Терористите обаче просто ще бъдат пренесени в жертва от кюрдите и американците, докато отслабват правителствените войски западно от река Ефрат и защитават кюрдите на другия бряг, където те контролират нефтените сондажи.     САЩ в съответствие със своята обичайна тактика няма да се решат открито да настъпят против сирийските правителствени войски и не могат да изпратят против тях кюрдите. Това би означавало конфликт с Русия. Именно затова американските инструктори прибягват до играта с терористите от ИД.    Превод и редакция: БЛИЦ    ", "date": "2018.03.22", "title": "Обединените сили на САЩ и кюрдите от SDF подготвят настъпление край Дейр ез-Зор под маската на ИД"}
{"url": "https://www.blitz.bg/svyat/vtori-politsay-e-poluchil-meditsinska-pomoshch-sled-otravyaneto-na-skripal_news587975.html", "text": "Втори британски полицай е получил медицинска помощ в болница заради предполагаемо отравяне след химическата атака срещу бивш руски двоен агент, но симптомите не са сериозни, пише в. \"Дейли мейл\", цитиран от Ройтерс. Британският премиер Тереза Мей обвини руския президент Владимир Путин за станалото и изгони 23 дипломати от руското посолство, на което Москва отговори с реципрочна мярка.  Русия отрича да е замесена в нападението срещу бившия шпионин Сергей Скрипал и дъщеря му Юлия, които са в критично състояние в болница, след като загубиха съзнание на 4 март в град Солсбъри.", "date": "2018.03.22", "title": "Втори полицай е получил медицинска помощ след отравянето на Скрипал"}
{"url": "https://www.blitz.bg/layfstayl/shoubiznes/skandalno-razkritie-divna-nyakolko-pti-smenyala-versiite-si-za-katastrofata-mozhe-da-otrve-zatvora-zaradi_news587871.html", "text": "Проверка установи, че експертизата за жестоката катастрофа, причинена от Дивна, на пътя Русе - София край село Българене в Плевенска област, все още не е изготвена от експертите, пише \"Уикенд\". Това поражда съмнения, че изпълнителката може да се измъкне, макар веднага след пътния инцидент да е образувано досъдебно производство.  В района, където Дивна катастрофира и , а максималната скорост е 60 км/ч. Певицата обаче явно е игнорирала пътните табели, указващи забраненото избреварване и скоростта на движение и е пробвала да задмине друга кола. Заради хлъзгавия път маневрата не е успяла и колата е изклетяла от пътя.   Според криминалистите 20-годишната красавица, която е тежко пострадала, не е била с предпазен колан, а предните ламарини на автомобила буквално са се врязали в краката й, които за изпотрошени. Десният й крайник е бил почти отрязан. Засега ампутация не се налага, но предстоят множество операции за момичето.   Според най-мрачните прогнози на експерти Кристин може да остане прикована към инвалидната количка дълго време, а ако се случи медицинско чудо, тя ще тръгне на собствен ход едва след 2 години. Семейството на пострдаларта манекенка обмисля да даде Дивна на съд, посъветвано от застрахователи.  Красавицата има право да претендира за обезщетение, ако се установи, че певицата е виновна за тежката катастрофа.   При първоначалния разпит след жестокия инцидент  Дивна е сменяла няколко пъти версиите си.   Първо обяснила, че била избутана от пътното  платно от друг автомобил,  след това - че катастрофирала, тъй като опитала да избегне удар  с фучащ в насрещното платно тежкотоварен камион.  Накрая казала, че колата й влязла в дупка  и това предизвикало инцидента. Макар пътят в района на село Българене действително да е в окаяно състояние, първоначалният оглед на местопроизшествието не е установил поражения по ходовата част на колата.   \"Ако действително е влязла в дупка, както твърди гумата й трябваше да е спукана или поне да има щети по джантата и ходовата част. Такива обаче не са установени при първоначалния оглед, коментират следователите. Те изразяват съмнения и за скоростта, с която Дивна е шофирала.  Певицата твърди, че е шофирала с 80-90 км/ч., но според експертите тя се е движела поне със 100 км/ч. Близки на певицата разказват, че тя се сринала психически след инцидента.  Дивна се затворила в дома си в родния Русе,  отказвала да се храни и вижда с когото и да било. Тя все още не е посетила приятелката си Кристин в болницата.  ", "date": "2018.03.22", "title": "Скандално разкритие: Дивна няколко пъти сменяла версиите си за катастрофата, може да отърве затвора заради..."}
{"url": "https://www.blitz.bg/obshtestvo/stolitsa/fandkova-komentira-ptnata-obstanovkata-v-sofiya_news587859.html", "text": "Обстановката в столицата се нормализира, движението е при зимни условия. Това каза кметът на София Йорданка Фандъкова във връзка със пътната обстановка в града, предаде репортер на Агенция „Фокус“. „Обстановката все още е затруднена. През цялата нощ се работеше по подготовка на трасетата на градския транспорт, за излизането му. Сутринта градският транспорт се движеше нормално по обичайните си маршрути“, обясни Фандъкова.  „Със започването на трафика след 08.00 часа заваля отново обилен сняг, това затрудни работата по почистване. Обстановката беше тежка. Вече се нормализира, с оглед на намаляване на трафика и на факта, че камионите можеха по-спокойно да обработват. В момента все още работят 133 машини на терен“, уточни кметът.  Фандъкова поясни, че по големи трасета като бул. „Цариградско шосе“, по стръмните участъци като ул. „Св. Наум“ и бул. „Черни връх“ движението се подпомага и от екипи на „Пътна полиция“, за да може поетапно да се спре трафикът и да се почиства.  „Очаквам в следващите часове да се нормализира напълно обстановката с намаляването на трафика и да започне да се влиза в по-големите квартални улици, ако е необходимо и в по-малки. Ще следим обстановката внимателно, така че все пак да се справим и да може да се придвижват автомобилите и пешеходците“, добави тя.  „Някои автомобили са сменили вече зимните си гуми и това затрудни чувствително движението,. Особено по стръмните участъци. Ще помоля хората, които решават да излязат с автомобилите си да имат предвид, че движението е при зимни условия, при това усложнени с оглед на продължаващия обилен снеговалеж“, каза още кметът на София. ", "date": "2018.03.22", "title": "Фандъкова коментира пътната обстановката в София"}
{"url": "https://www.blitz.bg/obshtestvo/resheno-raboteshchite-zheni-s-1-godina-platen-otpusk-pri-osinovyavane-na-dete-do-5-godishna-vzrast_news587865.html", "text": "Депутатите гласуваха единодушно със 125 гласа „за“ това работещите жени да имат право на 1 година платен отпуск при осиновяване на дете до 5-годишна възраст, предаде репортер на Агенция „Фокус“. Промяната е заложена в Кодекса на труда и бе окончателно гласувана от народните представители на днешното пленарно заседание. С така приетия текст работничка или служителка, която осинови дете до 5-годишна възраст, ще има право на отпуск за период от 365 дни от деня на предаването на детето за осиновяване, но не по-късно от навършване на 5-годишната му възраст.  Когато детето е осиновено от съпрузи, отпускът със съгласието на осиновителката може да се ползва вместо нея от осиновителя след изтичане на 6 месеца от деня на предаване на детето за осиновяване, но не по-късно от навършване на 5-годишната му възраст, когато работи по трудово правоотношение.  Когато осиновителят е починал, отпускът може да се ползва от един от родителите на осиновителката или на осиновителя, когато работи по трудово правоотношение. Със съгласието на работничката или служителката, която сама е осиновила дете, след изтичане на 6 месеца от деня на предаване на детето за осиновяване един от нейните родители може да ползва вместо нея отпуска, когато работи по трудово правоотношение.  При прекъсване на отпуск, на осиновителката или на осиновителя, когато работи по трудово правоотношение, се изплаща парично обезщетение от държавното обществено осигуряване. След използване на отпуските, когато детето не е навършило 2-годишна възраст и не е настанено в детско заведение, осиновителката, осиновителят или лицето, което е поело отглеждането на детето, има право на допълнителен отпуск за отглеждане на дете до навършване на 2-годишната му възраст.  Когато осиновителката и осиновителят се намират в брак, осиновителят ще има право на 15-дневен отпуск при осиновяване на дете до 5-годишна възраст от деня на предаване на детето за осиновяване, но не по-късно от навършване на 5-годишната му възраст.  Отпускът няма да може да се ползва при смърт на детето, при прекратяване на осиновяването, както и когато детето посещава детско заведение, включително детска ясла или учебно заведение.  От БСП предложиха работничка или служителка, която осинови дете над 5-годишна възраст, да има право на отпуск в периода до изтичане на една година от осиновяването, в размер на 90 дни. Надя Клисурска от БСП аргументира предложението, като посочи, че става дума за неравнопоставеност и за невъзможността на родителите, които осиновяват деца над 5 години, да имат правото все пак на някакъв отпуск. „Нашето предложение създава една по-добра равнопоставеност“, добави тя. По думите ѝ това ще бъде целеви адаптационен отпуск. Светлана Найденова от ГЕРБ заяви, че адаптацията започва още при първата среща на осиновените деца с кандидатите за родители.  „Трябва да правите разлика между отпуск за адаптация и отпуск за отглеждане на дете. Това са две различни неща. Преди да излезете и да говорите някои неща, трябва да се подготвите добре“, подчерта тя. Председателят на Комисията по социални въпроси и депутат от ДПС Хасан Адемов посочи, че се предлага да има допълнителен отпуск от 90 дни за семейства на осиновители за т.нар. адаптация. „Него го няма обаче при биологичните родители. И те имат проблеми, когато децата им стават първи клас или когато сменят едно училище с други“, коментира Адемов. В крайна сметка депутатите отхвърлиха предложението на БСП със 121 „за“, 7 „против“ и 75 „въздържали се“. ", "date": "2018.03.22", "title": "Решено: Работещите жени с 1 година платен отпуск при осиновяване на дете до 5-годишна възраст"}
{"url": "https://www.blitz.bg/intsidenti/katastrofi/shofor-na-snegorin-napravi-golyama-belya-na-am-maritsa-snimki_news587942.html", "text": "Снегорин заби \"Опел Астра\" с хасковска регистрация в мантинелите между двете платна на магистрала “Марица”. Инцидентът стана малко преди 12 часа днес на метри от отбивката за Хасково в посока Свиленград. Опелът е с разбита предница, а водачът е бил откаран в болницата.  Той е със счупена ръка, съобщава Haskovo.net.  По случая е образувано досъдебно производство, тепърва ще се изясняват причините за катастрофата.    ", "date": "2018.03.22", "title": "Шофьор на снегорин направи голяма беля на АМ \"Марица\" (СНИМКИ)"}
{"url": "https://www.blitz.bg/analizi-i-komentari/voenen-analiz-edna-ot-nay-vazhnite-zadachi-pred-nato-v-spernichestvoto-s-rusiya-e-da-se-nauchi-da-voyuva-v-kalta_news587790.html", "text": "По численост на войските и материалните възможности страните от НАТО значително превъзхождат Русия, особено в областта на обикновените въоръжения – затова преди всичко наличието на руския ядрен потенциал за сдържане изравнява шансовете на войските. Не е достатъчно да имаш много войска, главното е да си в състояние бързо да ги прехвърляш на нужното място, анализира специализираният портал Iarex. Възможността за маневриране и бързо прехвърляне на войски на големи разстояния е главното условие за победа във всяка война. Ако тази възможност е затруднена или липсва, всяка армия е уязвима и слаба пред мобилния противник.     Командването на НАТО все не може да реши проблема с мобилността – това е конгломерат от разни държави, където по различни стандарти и устройство на транспортните комуникации са построени за граждански автомобили, но притежават слаба транспортна свързаност от военна гледна точка.     Пред НАТО възниква проблемът за съвместимостта на огромен брой технически и експлоатационни норми и стандарти. Европа никога не е изграждана като единен театър на военни действия и затова там транспортните комуникации възниквали стихийно, исторически ориентирани на търговски връзки, а не за военни цели и нужди.     През февруари 2017 г. БЛИЦ описа проблемите на американските танкове „Абрамс” при прехвърлянето им в Полша в материал под заглавие „Американските танкове в Полша се заклещват в тунели, мостове рухват под тежестта им”. Пътищата не бяха подходящи по размери, изисквания за покритието, по ширина, товароподемност и проходимост на мостовете. По време на война с тези темпове на придвижване „абрамсите” ще бъдат унищожени няколко пъти.     В цялата Западна Европа реален проблем се явява несъгласуваността на техническите и юридическите аспекти в областта на различните параметри на транспортните системи и правилата за тяхната експлоатация. Именно към набирането на конкретен опит при прехвърлянето на войски са насочени повечето учения на НАТО в Европа. И тъй като органите за военно и гражданско ръководство в Европа не са уеднаквени и не съвпадат, колкото европейската интеграция и единното командване на НАТО да се стараят да ги интегрират в единна система, това те никога няма да го постигнат, както би било в единна държава.     В Русия, благодарение на единното ръководство на огромната територия, всички първостепенни пътища, мостове и пристанища са изграждани като единна транспортна система преди всичко за целите на прехвърляне на армията. Размерите и масата на техниката са заложени в строителните норми на пътищата и мостовете. Едва на второ място са строени пътища за граждански транспортни превози. Именно от липсата на военна необходимост е предизвикана традиционната руска безпътица (бездорожье) – ако няма военна цел, път не се строи. Руската армия обаче е обучена да воюва при липса на пътища, техниката също се справя. В случай на обявяване на война всички знаят по мобилизационните планове какво трябва да правят, защото в единното военно командване преминава цялата власт в Русия.     По време на военни учения в Русия се решават съвсем други въпроси, за разлика от проблемите в НАТО как да се прекара партида бойна техника от пункт А до пункт Б. По скорост за развръщане Русия винаги е превъзхождала НАТО. Военните от САЩ се учат да преодоляват „бездорожието” в Украйна и в Прибалтика. Те никога не са тренирали да воюват в калта. В Европа такъв опит събра някога Германия и този опит се оказа печален.     За тази специфика прекрасно знаят в Москва, Вашингтон и Брюксел. Именно с това се обяснява загрижеността на НАТО, когато виждат как Русия може за няколко часа да прехвърли 120-хилядна войска с щабовете, танковете, десанта, бронираната техника и ракетите почти на 1000 км. А в Полша танкова рота закъса в селата и преодоля дистанцията между пристанището и поделението за дислоциране за цели три дни.    Превод и редакция: БЛИЦ        ", "date": "2018.03.22", "title": "Военен анализ: Една от най-важните задачи пред НАТО в съперничеството с Русия е да се научи да воюва в калта"}
{"url": "https://www.blitz.bg/intsidenti/katastrofi/dvama-berat-dusha-sled-zhestok-sblsk-s-kamion-i-drvo_news587938.html", "text": "Двама души са пострадали при катастрофа на пътя Варна – Добрич, съобщават от варненската полиция. Инцидентът е станал около 13.20 часа днес преди разклона за с. Изворско. Водачът на лек автомобил „Пежо”, по време на движението си в посока гр. Добрич, губи контрол над МПС, навлиза в лентата за насрещно движение, където се блъска в движещия се в обратна посока товарен автомобил, напуска пътното платно и се блъска в дърво.  Вследствие на инцидента тежко са пострадали водачът на лекия автомобил и неговият спътник. Двамата са откарани в безсъзнание в болнично заведение, където са приети за лечение с опасност за живота.  Изясняват се причините и обстоятелствата, довели до инцидента.  ", "date": "2018.03.22", "title": "Двама берат душа след жесток сблъсък с камион и дърво"}
{"url": "https://www.blitz.bg/svyat/sint-na-kadafi-pritezhavam-mnogo-silni-dokazatelstva-sreshchu-sarkozi_news587909.html", "text": "Синът на либийския лидер Муамар Кадафи Сейф ал Ислам Кадафи проговори за компроматитие срещу бившия френски президент Никола Саркози, който бе задържан по време на предизборната кампания. По думите му той може да представи доказателства, че Саркози е финансирал президентската си кампания през 2007 г. с пари от Либия.   \"Имам добри доказателства срещу Саркози. Бившият шеф на либийското разузнаване Абдула Сенуси има запис от първата среща на Саркози и Кадафи в Триполи преди предизборната кампания. Също така бившият директор на Либия Салах Башир е готов да даде показания независимо от факта, че е получил смъртни заплахи\", каза синът на убития либийски лидер в интервю за Африка Нюз.  Саркози е на мнение, че Кадафи носи отговорност за \"хаоса и разпространението на тероризма, както и незаконната имиграция в Либия\". В тази връзка той призова сегашния президент на Франция Еманюел Макрон да предприеме действия и да подкрепи либийския изборен процес, за да се определи какво е направил неговият предшественик.  Саркози бе обвинен в изнудване и незаконно финансиране на предизборната му кампания, както и в присвояване на публични средства, които получи от Либия. Предполага се, че Муамар Кадафи е дал на Саркози 50 милиона евро. Бившият президент отхвърля всички обвинения. През декември 2017 г. стана известно, че Сейф ал Ислам Кадафи може да стане един от претендентите за президентството на Либия. Превод: БЛИЦ", "date": "2018.03.22", "title": "Синът на Кадафи: Притежавам много силни доказателства срещу Саркози!"}
{"url": "https://www.blitz.bg/obshtestvo/stolitsa/fandkova-s-vazhni-novini_news587850.html", "text": "През тази година предвиждаме над 200 спортни събития, които ще включат над 1 милион участници. Това каза кметът на София Йорданка Фандъкова по време на откриването на Европейски спортен форум 2018, предаде агенция „Фокус“. „Много съм щастлива, че този изключително авторитетен спортен форум се провежда в София, точно в годината, когато тя е европейска столица на спорта\", отбеляза Фандъкова.  \"За нас това не са просто няколко събития, а кауза – каузата да привлечем децата и възрастните хора в масовия спорт. Безспорно спортът е това, което може да накара децата да се откажат от агресията и зависимостите. Ние много държим на това децата ни да спортуват и сме изключително щастливи, че големите български спортисти, част от които и днес са с нас, се включиха активно в инициативата Европейска столица на спорта. Те, чрез своя пример, привличат децата, дават им надежда, дават им пример за това, че със спорта може човек да бъде наистина изключително успешен\", посочи още кметът на столицата.  \"През тази година предвиждаме над 200 спортни събития, които ще включат над 1 милион участници. Голяма част от тях са деца. София през тази година е домакин на големи спортни събития, като Световното първенство по фигурно пързаляне за юноши и девойки, Световно по художествена гимнастика, по волейбол за мъже. Всички тези големи събития включват не само големи спортисти, но и много любители\", обясни Фандъкова.  Тя подчерта, че Столична община има специална политика по отношение на насърчаване на спорта. \"Разработихме специални програми и финансови инструменти, с които да подкрепяме ученическия спорт, както и от най-ранна възраст в детските градини и специална програма за детско-юношеските клубове, които включват нашите надарени деца и тяхната подготовка. Основната ни задача са инвестициите в спортна база. През последните години изградихме много спортни площадки и фитнеси на открито и ще продължим. Тази година е кулминацията, но задачата ни е да не спира ентусиазма, да продължаваме с инвестициите и София да се превърне в град на спорта, в който хората да имат алтернатива и да се погрижим за това децата ни да са здрави и да бъдат възпитавани в дух на екипност спортменство – качества, особено необходими в днешния ден\", каза още Йорданка Фандъкова. ", "date": "2018.03.22", "title": "Фандъкова с важни новини"}
{"url": "https://www.blitz.bg/intsidenti/ognen-ad-v-khotel-v-dblin-snimkivideo_news587776.html", "text": "В Дъблин е възникнал пожар в хотел \"Метро\", съобщават британските издания. Огънят е обхванал горните етажи на сградата, разположена в района на Балимун в столицата на Ирландия. Очевидци съобщават, че пожарът е обхванал най-малко пет етажа на сградата. На мястото са пристигнали 8 противопожарни автомобила, както и лекарски екипи.   Засега няма информация за пострадали. Превод и редакция: БЛИЦ     ", "date": "2018.03.22", "title": "Огнен ад в хотел в Дъблин (СНИМКИ/ВИДЕО)"}
{"url": "https://www.blitz.bg/intsidenti/stikhii/moshchni-vetrove-otnesokha-o-v-krit_news587922.html", "text": "Проблеми в много части на региона на Ханя са причинени от южните ветрове, които са били много интензивни в района. Затворени са няколко училища. В тези области и пред училищните сгради през нощта са били повалени дървета и изпочупени клони от извънредно силните ветрове.  Имало е проблем и с акостирането на търговски кораб в пристанището, както се съобщават и за много паднали дървета и клони по пътищата в района, съобщава \"Български новини\".  ", "date": "2018.03.22", "title": "Мощни ветрове отнесоха о-в Крит"}
{"url": "https://www.blitz.bg/intsidenti/vizhte-prvo-video-na-uzhasyavashchiya-moment-v-koyto-950-tonniya-most-rukhna-vrkhu-kolite-na-magistralata-v-mayami-snimki_news587779.html", "text": "Драматично видео, направено от видеорегистратора на кола, която приближава падналия преди седмица пешеходен мост в Маями, е уловило момента на трагедията. 950-тонното съоръжение пада върху преминаващите коли, но клипът разкрива също така, че върху моста в този момент е имало нищо неподозиращ работник, съобщава \"Дейли Мейл\". На кадрите се вижда как мъжът работи на горния ляв край на моста, докато автомобилите преминават под него. Когато се случва инцидента, мъжът е подхвърлен във въздуха, а след това пада в развалините.  Засега няма точна информация дали работникът от видеото е 36-годишният Наваро Браун, служител на Structural Technologies VSL, който е работел на мястото и е сред шестте жертви, или е само ранен.   Видеото показва също така и шокираните шофьори, които излизат от колите си и бързат да помогнат на пострадалите.   Съоръжението, издигнато на 10 март, е струвало 14,2 милиона долара, като за направата му е използвана нов метод за строеж. Според изданието, мостът е построен на друго място, след което е транспортиран и монтиран, което е спестило време и усилия около отбиването на движението по пътя. Това е първият път, в който толкова голямо съоръжение е монтирано чрез този метод, като е много вероятно именно това е причината за трагедията, което ще бъде установено от специална комисия, която разследва трагичното произшествие.   Проектът за моста е бил на близкия „Международен университет Флорида“, като целта му е да свързва главната сграда на учебното заведение със студентския кампус, намиращ се от другата страна на пътя. Монтажът на моста е завършил на 10 март, а съоръжението е трябвало да бъде открито официално през 2019 г.  Превод и редакция: БЛИЦ        ", "date": "2018.03.22", "title": "Вижте първо ВИДЕО на ужасяващия момент, в който 950-тонния мост рухна върху колите на магистралата в Маями (СНИМКИ)"}
{"url": "https://www.blitz.bg/intsidenti/stikhii/geolog-posochi-razlikata-mezhdu-srutishcha-i-svlachishcha_news587815.html", "text": "Разликата между срутища и свлачища е преди всичко в това какви маси - земни или скални - се придвижват по определени повърхнини. Това обясни в ефира на \"Денят започва\" доц. д-р Кирил Ангелов, президент на Българска национална група по инженерна геология.  \"Няма такова свлачище или срутище, което да не може да бъде овладяно, въпросът е колко пари ще струва това нещо\", коментира доц. Ангелов.", "date": "2018.03.22", "title": "Геолог посочи разликата между срутища и свлачища"}
{"url": "https://www.blitz.bg/obshtestvo/signal-do-blits-pistsite-na-zhena-oglushikha-bul-nikola-vaptsarov-v-sofiya_news587825.html", "text": "Писъци и много паника в София. Жена, управлявала лек автомобил, е самокатастрофирала, след като се е забила в дърво близо до бул. \"Никола Вапцаров\", заяви свидетел на инцидента пред БЛИЦ. Водачката на колата се е държала за крака, след като първоначално изпищяла от стрес. На място пристигнали екипи на \"Спешна помощ\" и на полицията. В момента униформени разследват на какво точно се дължи инцидентът.   На   БЛИЦ очаква новини, снимки и видео от своите читатели в цяла България и по света.", "date": "2018.03.22", "title": "Сигнал до БЛИЦ! Писъците на жена оглушиха бул. \"Никола Вапцаров\" в София!"}
{"url": "https://www.blitz.bg/svyat/nato-zastana-zad-velikobritaniya-vklyuchva-se-v-razsledvaneto-za-otroveniya-skripal_news587930.html", "text": "Натовските съюзници на Великобритания предложиха съдействие на британските власти за разследването на опита за убийство на бившия двоен агент Сергей Скрипал и неговата дъщеря, съобщават местни медии, позовавайки се на думите на генералния секретар на алианса Йенс Столтенберг.Бившият шпионин, предал имената на руски агенти на западното разузнаване, беше отровен с веществото „Новичок“, действащо на нервната система на човешкия организъм. То е разработено с бойни цели в бившия Съветски съюз.  Британският премиер Тереза Мей заяви, че Русия стои зад покушението. Кремъл отрича. Столтенберг посочи, че членовете на алианса „единодушно осъждат тази атака“. От НАТО са предложили подкрепата си за разследването. Отношенията между Лондон и Москва се влошиха след инцидента. Обединеното кралство изгони 23-ма руски дипломати, след което Москва предприе ответни мерки. Руските власти дори изразиха съмнения, че британците могат да стоят зад опита за убийство.", "date": "2018.03.22", "title": "НАТО застана зад Великобритания: Включва се в разследването за отровения Скрипал"}
{"url": "https://www.blitz.bg/svyat/sblstsi-izbukhnakha-mezhdu-stachkuvashchi-i-politsai-v-parizh-video_news587943.html", "text": "Сблъсъци между стачкуващи и полицията избухнаха на няколко места във Франция. Днес страната е блокирана от масови протести срещу реформите на президента Еманюел Макрон за намаляване на администрацията и въвеждането на възнаграждения, основани на заслуги. Работа спряха учители, медицински сестри, работещи в железопътния транспорт, авиодиспечери.  Организирани са над 150 демонстрации из цялата страна, а в Париж има два големи митинга.  Кадри с окървавени протестиращи в Париж бяха разпространени от агенция „Руптли”, пише Нова тв. Сблъсъци са избухнали между полицията и протестиращите в Нант, съобщава „Ройтерс”. Там силите на реда са използвали водни оръдия, за да разпръснат протестиращи.", "date": "2018.03.22", "title": "Сблъсъци избухнаха между стачкуващи и полицаи в Париж (ВИДЕО)"}
{"url": "https://www.blitz.bg/svyat/sarkozi-s-prvi-dumi-za-aresta-nyama-dokazatelstva-zhiveya-v-ad_news587858.html", "text": "Бившият президент на Франция Никола Саркози разкритикува липсата на \"физически доказателства\" срещу него във връзка с провежданото корупционно разследване, съобщават \"Ройтерс\" и АФП. Припомняме, два поредни дни Саркози беше разпитван от прокуратурата във връзка с подозрения, че по време на предизборната си кампания през 2007 г. е получил пари от бившия лидер на Либия Муамар Кадафи.Вчера властите са повдигнали обвинения на бившия лидер на Франция. Става дума за \"пасивна корупция\" - т. е. вземане на подкупи, за \" незаконно финансиране на предизборната кампания\" и \" незаконно получаване и притежаване на публични средства от Либия\".  Според вестник \"Фигаро\" Саркози е заявил пред магистратите, че всичките твърдения срещу него са лъжи, които са превърнали живота му в \"ад\". Вестникът публикува обширен материал с показанията на президента на Франция в периода 2007-2012 г. \"Тези лъжи направиха живота ми жив ад от 11 март 2011 г.\", пише изданието, позовавайки се на думите на 63-годишния политик. Саркози казал пред магистратите, че е жертва на дестабилизираща кампания, която е започнала през март 2011 г., основана на обвинения от Триполи и френско-ливански бизнесмен, който също е в центъра на разследване, което е започнало през 2013 г. \" \", каза Саркози пред съдиите.", "date": "2018.03.22", "title": "Саркози с първи думи за ареста: Няма доказателства, живея в ад"}
{"url": "https://www.blitz.bg/svyat/pak-maydan-v-kiev-snekha-deputatskiya-imunitet-na-savchenko-tya-izvadi-dve-granati-vv-vrkhovnata-rada-video_news587863.html", "text": "Народната представителка на Украйна Надежда Савченко извади от пакет две \"гранати\" по време на заседание на комисия във Върховната Рада, съобщиха украински медии. Впоследствие обаче се оказа, че това са два нара, но с действията си тя успяла да уплаши колегите си. След това по време на заседание на правната комисия бе взето решение да се премахне парламентарния имунитет на Савченко и да бъде арестувана.  Решението на комисията е прехвърлено в заседателната зала на украинския парламент, за да бъде разгледано по същество.   Припомняме, че на 15 март главният прокурор Юрий Луценко показа три снимки на Савченко, които я обвиняват в планирането на терористични атаки.   В момента пред сградата на украинския парламент бушуват два митинга - в подкрепа и срещу Савченко, напрежението расте с всяка изминала минута. Превод и редакция: БЛИЦ  ", "date": "2018.03.22", "title": "Пак майдан в Киев: Снеха депутатския имунитет на Савченко, тя извади две \"гранати\" във Върховната Рада (ВИДЕО)"}
{"url": "https://www.blitz.bg/svyat/aktsionerite-na-tesla-reshikha-da-dadat-na-ilon-msk-nay-golyamata-zaplata-v-sveta_news587866.html", "text": "Акционерите на Tesla гласуваха да дадат на американския предприемач и инженер Илон Мъск най-голямата заплата в света. Те гласуваха годишните му доходи да се повишат до 2,6 милиарда долара. До момента нито един нает мениджър не е получавал толкова много, предава Bloomberg TV. За това решение гласуваха 73% от акционерите, чиясто собственост зависи от Мъск или от брат му Кимбал, който е в борда на директорите на компанията. Превод: БЛИЦ    ", "date": "2018.03.22", "title": "Акционерите на Tesla решиха да дадат на Илон Мъск най-голямата заплата в света"}
{"url": "https://www.blitz.bg/obshtestvo/zdraveopazvane/d-r-miroslav-nenkov-obyasni-otkde-trgvat-dalaverite-kato-v-bolnitsata-v-lovech_news587817.html", "text": "Освен големите структуроопределящи здравни институции, почти навсякъде липсват анестезиолози, кардиолози, а патолози пък да не говорим въобще. Това заяви в предаването \"Денят започва\" по БНТ д-р Мирослав Ненков. \"Нямаме стратегическа мисъл\", допълни по темата той. Проблемът е системен, държавен проблем, каза д-р Ненков.По думите му расте интересът към специалността \"Анестезиология\" сред младите специалисти, но много от тях заминават след това в чужбина.  \"Или възможност за развитие, или пари\" - това според д-р Ненков са двете възможности, за да бъдат стимулирани специалистите да останат и да се развиват у нас. Д-р Ненков коментира и проверките на прокуратурата в болниците - \"докъде ще стигнат проверките, предстои да видим\", коментира той, но заяви, че е по-скоро скептик.  \"Това, което е работило години в болницата в Ловеч, тази система не е измислена в Ловеч, в ловешката болница, тази система работи на няколко места в страната и тя работи под милия поглед на управлението - и политическо, и административно на системата на здравеопазването. Не може да се случи нещо подобно, без да се получи разрешение. Не може ей така някой хоп и да си отвори болница и почва да работи. Дано прокуратурата достигне до това, да не се спре до някакво ниво като директор на болница примерно, който шумно да бъде обявен за виновен и с това да приключи целия казус\", заяви Ненков. \"Прокуратурата показа как в системата на здравеопазването нещо не се справя и въобще силовите органи\", коментира д-р Ненков.", "date": "2018.03.22", "title": "Д-р Мирослав Ненков обясни откъде тръгват далаверите като в болницата в Ловеч"}
{"url": "https://www.blitz.bg/obshtestvo/zakharieva-razkri-shche-otmeni-li-erdogan-vizitata-si-vv-varna_news587816.html", "text": "Нямаме информация срещата с Ердоган да е отменена. Ще се състои. Това заяви в ефира на \"Здравей, България\" външният министър Екатерина Захариева. \"Срещата във Варна е в Лисабонски формат. Ще даде възможност за диалог в Турция. Не е хубаво да си говорим само чрез медиите. Все пак има призив от европейските лидери да се спазва добрият тон\", каза тя.  \"Имаме много неща за обсъждане. Турция изпълнява ангажиментите си и ЕС смятам също\", добави Захариева.  Тя заяви, че не очаква отмяна на срещата в последния момент. Точно сега е моментът за разговори, каза тя. Тонът наистина е остър и идеята на тази среща е да се поставят очи в очи въпросите, допълни вицепремиерът Захариева.   Тя припомни, че Турция иска обещаните й от ЕС пари за справяне с бежанската криза. За съжаление напоследък виждаме ескалация на напрежението в Сирия, коментира още тя.  Нямаме натиск на българската граница, това означава, че Турция изпълнява ангажиментите си. Тя изрази мнение, че и ЕС изпълнява своите ангажименти. Мигрантската криза е една от основните теми на всички европейски избори. Видяхте какво стана в Италия, посочи тя.  Западните балкани са част от Европа. Европа разбра, че без да има стабилни Западни Балкани, няма как да има стабилна Европа. За първи път от 15 години е случва форум на високо ниво на тема Западни Балкани, коментира Захариева. ", "date": "2018.03.22", "title": "Захариева разкри ще отмени ли Ердоган визитата си във Варна"}
{"url": "https://www.blitz.bg/svyat/szdadokha-riba-shpionin-koyato-da-razkrie-taynite-na-okeana-video_news587880.html", "text": "Учени от Лабораторията по компютърни науки и изкуствен интелект в Масачузетския технологичен институт са създали робот-риба, която е предназначена за изучаване на жителите на океана, без инвазия в естествената им среда, предаде CNN. Роботът има камера, която може да улови поведението както на големи, така и на малки риби, вероятно без да предизвиква подозрение.  Рибата вече е тествана край бреговете на остров Фиджи. Тя прекара под водата 40 минути на дълбочина 15 метра. Учените контролират движението на риба на разстояние от около 10 м, с помощта на джойстика на обновен Super Nintendo. Превод: БЛИЦ", "date": "2018.03.22", "title": "Създадоха риба-шпионин, която да разкрие тайните на океана (ВИДЕО)"}
{"url": "https://www.blitz.bg/obshtestvo/vnimanie-roditeli-opasna-kniga-ot-zhanra-gaylesbian-nasazhda-dzhendrskite-tsennosti-v-detsata-vi_news586708.html", "text": "Нова опасна книга, която насажда джендърските ценности в децата и обърква крехката им психика циркулира на родния книжен пазар. Родител се възмути от ярката демонстрация на твърде либерална политкоректност и упорито внушавано мъжемразство в приказките, предназначени малчуганите. Най-потресаваща била историята за Кой Матис, която се родила като момче, но след това се борила неуморно за \"правото си\" да се държи като момиче. За Коледа подариха на невръстната ми дъщеря книгата „Истории за лека нощ за момичета бунтарки“ (100 приказки за невероятни жени) от Елена Фавили и Франческа Кавало, издадена от издателство „Хермес“ през ноември 2017г. Първоначално изглеждаше леко претенциозно, но донякъде симпатично четиво, разказва в мрежата А. Горанов, цитиран от Зарата инфо.  След като прочетох на дъщеря си няколко от „приказките“, ми направи впечатление повърхностното и силно едностранчиво представяне на героините, някои от които в действителност са с доста противоречива репутация. Забелязват се също ярко демонстрирана либерална политкоректност и упорито внушавано мъжемразство.  Чашата, обаче, преля, когато попаднах на историята на Кой Матис – ученичка от начално училище (родена 2007), която се била родила като момче, но се борила за „правото“ си да бъде третирана като момиче.  За да не съм голословен ще цитирам целия гнусен текст и преценете сами дали искате да прочетете на детето си тази „приказка“: КОЙ МАТИС  Ученичка от начално училище  Родило се някога момче на име Кой. То обичало роклите, розовия цвят и лъскавите обувки. Кой искал родителите му да се обръщат към него в женски род и не харесвал момчешките дрехи. Те го оставили да носи каквото поиска. Една вечер Кой попитал майка си: „Кога ще отидем на лекар, който да ме направи истинско момиче?“ Лекарят обяснил: „Обикновено момчетата се чувстват добре от факта, че са момчета, а на момичетата им харесва да са момичета. Но има момчета, които се чувстват като момичета, и момичета, които се чувстват като момчета. Те се наричат трансполови, а Кой е трансполово момиче. Била е родена като момче, но дълбоко в себе си се чувства като момиче, каквото трябва да й се позволи да бъде“. Оттогава нататък родителите на Кой казвали на всички да се отнасят с нея като с момиче. Но когато започнала учебната година възникнал неочакван проблем. „Кой трябва да използва момчешката тоалетна или тоалетната на децата с физически увреждания“ – казали учителите. „Но аз не съм момче! – заплакала Кой. –  Нито пък имам физическо увреждане! Аз съм момиче!“ Родителите на Кой обсъдили въпроса с един съдия. Той помислил малко и решил: „На Кой трябва да се разреши да ползва, която тоалетна пожелае“. Кой и родителите й вдигнали голямо празненство. Почерпили се с розова торта, а Кой носела бляскава розова рокля и красиви розови обувки“. АВТОРКИТЕ  Направих си труда да науча, кои са авторките на този ужасен манипулативен текст. Това са италианките Елена Фавили и Франческа Кавало, които са малко над 30-годишни. Книги на Фавили се продават в Amazon в секцията “Gay&Lesbian”. Без да искам да поставям етикети, но Кавало също изглежда като представителка на тази общност. Не успях да намеря данни в нета за семейства, деца, връзки или сексуална ориентация на авторките, което не пречи на гей-общността да ги развява като знаме. ПАРИ ЗА ПРОПАГАНДА   Самото издаване на книгата е оформено като проект, който набира средства от съмишленици-дарители. Твърди се, че са събрани около 1 милион долара от около 20 000 души от 71 страни. С тези пари се финансира издаването на книгата, рекламата, разпространението, както и превода й на различни езици и издаването й в различни държави. Интересно е дали издателство „Хермес“ и преводачката Диляна Георгиева също се облажили от такива пари? НАИСТИНА ЛИ СЪЩЕСТВУВА „ГЕРОИНЯТА“ КОЙ МАТИС? Даваният за пример като герой – Кой Матис е роден през 2007г. и в действителност живее в Фонтейн, щата Колорадо, САЩ в семейство, в което още две деца имат тежки ментални проблеми. ИНСТИТУЦИИТЕ  Редно е да се запита: Къде е Агенцията за закрила на децата? Как се допуска издаването на книга с подобно съдържание? Има ли въобще институция в България, която да следи за съдържанието на книги и филми, които са предназначени за деца? Има ли институция, която да се самосезира по случая, да спре разпространението на книгата и да провери дали българското издателство е било финансирано от чужбина, за да издаде тази пропаганда на джендър-ценности. ", "date": "2018.03.22", "title": "Внимание, родители! Опасна книга от жанра Gay&Lesbian насажда джендърските ценности в децата ви!"}
{"url": "https://www.blitz.bg/lyubopitno/nauka-i-tekhnologii/revolyutsiya-v-kitayskata-armiya-izpitvat-samoupravlyavashchi-se-tankove-s-izkustven-intelekt_news587881.html", "text": "Китай изпитва самоуправляващи се танкове, които могат да бъдат снабдени с изкуствен интелект, съобщи държавен вестник, цитиран от \"Ройтерс\". Агенцията отбелязва, че азиатската държава продължава с програмата за модернизиране на армията.Global Times информира, че държавната телевизия показа снимки със самоуправляващи се танкове, които са изпитвани.  На снимките е танк Тип 59, който е управляван дистанционно. Вестникът пояснява, че за първи път китайски безпилотен танк е показан на обществен форум. Тип 59 е базиран на съветски модел, използван в Китай през 50-те г. на XX век. Той е произведен в големи количества и отдавна се използва от армията. Китайски представител каза пред вестника, че голям брой танкове Тип 59 могат да бъдат превърнати в самоуправляващи се, ако бъдат оборудвани с изкуствен интелект. Безпилотните танкове ще могат да работят с други самоуправляващи се технологии и интегрирана информация от сателити, самолети и подводници.", "date": "2018.03.22", "title": "Революция в китайската армия: Изпитват самоуправляващи се танкове с изкуствен интелект"}
{"url": "https://www.blitz.bg/svyat/al-jazeera-ekstremistite-ot-akhrar-ash-sham-se-evakuirat-ss-semeystvata-si-ot-iztochna-guta_news587843.html", "text": "Тази сутрин, четвъртък, според постигната вчера договореност, от град Хараста в района на Източна Гута започнала евакуация на екстремистите от ислямистката групировка „Ахрар аш-Шам” със семействата им за провинция Идлиб. Споразумението е сключено между командирите на „Ахрар аш-Шам” и сирийските власти при посредничеството и гаранциите на руския Център по примирие, предаде катарската телевизия Al Jazeera. Групировката „Ахрар аш-Шам” капитулирала и предала града и прилежащия район без бой в замяна на евакуация в Идлиб.     Евакуацията на 1500 екстремисти само с лично оръжие и 6000 членове на техните семейства започнало рано сутринта в 7 ч местно време.     Властите обявили, че радикалите, които са останали в Хараста, трябва да сложат оръжие и да се предадат, след което ще имат възможността да бъдат амнистирани.     Населението на Хараста в момента на евакуацията наброявало около 20 хиляди души, отбелязва „Ал Джазира”.     Групировката спада към въоръжената сирийска опозиция с ясно изразена ислямистка ориентация. Основана е от сунитски политически затворници, амнистирани през 2011 г.     Бригадата Ахрар аш-Шам (или Харакаят Ахрар аш-Шам ал-Ислямийя е съюз на консервативните ислямистки салафитски бригади, обединени против правителството на Башар Асад и шиитската „Хизбула”. През 2011 г. наброявала 10-20 хил въоръжени привърженици. Една от основните организации в сирийския ислямски фронт.    Превод и редакция: БЛИЦ    ", "date": "2018.03.22", "title": "Al Jazeera: Екстремистите от „Ахрар аш-Шам” се евакуират със семействата си от Източна Гута"}
{"url": "https://www.blitz.bg/intsidenti/broyat-na-postradalite-pri-meleto-mezhdu-kola-dzhip-kamion-i-avtobus-kray-dve-mogili-raste-snimki_news587973.html", "text": "Осем души са пострадали при верижната катастрофа, която стана малко преди 15:00 часа в района на Две могили. Ранените са откарани в Университетската болница в Русе.  Заради катастрофата, автомобилите се отклоняват по обходен маршрут, съобщава БНР.  Сблъсъкът е станал между лек автомобил, джип, камион и пътнически автобус, който пътувал по линията от София към Русе. Изпратените три линейки на Спешна помощ пък поискаха от пътните полицаи зелен коридор, тъй като поради тесния пътен участък се образува голяма колона от автомобили - леки и товарни. Шестима от пострадалите са приети за лечение в Университетската болница \"Канев\" в Русе, като една жена с гръдна травма вече е в операционната зала.  Катастрофи само с материални щети затрудняват движението и по пътя от Русе към Силистра и в посока Разград. Пътищата в региона са заледени, а снеговалежът не спира. Властите уверяват, че се работи по почистването на пътищата с всичката налична техника, а улиците на града се третират с препарати против заледяване. Според прогнозата на метеоролозите обаче обстановката тази нощ ще продължи да се влошава.  ", "date": "2018.03.22", "title": "Броят на пострадалите при мелето между кола, джип, камион и автобус край Две могили расте (СНИМКИ)"}
{"url": "https://www.blitz.bg/svyat/domoupravitel-si-napravi-vila-s-barbekyu-i-igrishche-vrkhu-pokriva-na-blok-video_news587792.html", "text": "Частен курорт на покрива на висока сграда в руската столица Москва бе организиран от жител на квартал Кунцево. Там има всички атрибути на извънградския отдих: от барбекюта и шезлонги до малко футболно игрище. Според жителите, с общото имущество се разпорежда по този начин домоуправителят на сградата Валери Садовский. Живеещите в сградата се оплакват, че през лятото върху главите им пада всичко, което вятърът носи от импровизираната постройка на покрива.  Оказва се, че апартаментът на домоуправителя заема двата горни етажа на блока. Съседите му изпращат жалби срещу този начин на използване на покрива, но той ги игнорира. Присвоеното от него място, което той е превърнал в частен курорт се явява общо имущество на всички живущи и за да го използва е необходимо той да получи тяхното съгласие, което не е направил. В такъв случай построеното от домоуправителя трябва да бъде обявено за незаконно. Интересното в случая е също и това, че държавна комисия по недвижимите имоти, на която са се оплакали съседите, не е открила никакви нарушения.  Живущите в сградата се опасяват, че сградата им започва и да се руши заради нерегламентираното допълнително строителство на покрива от страна на самозабравилия се домоуправител. Превод и редакция: БЛИЦ       ", "date": "2018.03.22", "title": "Домоуправител си направи вила с барбекю и игрище върху покрива на блок (ВИДЕО)"}
{"url": "https://www.blitz.bg/svyat/ostavka-podade-prezidentt-na-peru-eto-kakva-e-prichinata_news587795.html", "text": "Президентът на Перу Педро Пабло Кучински подаде оставката си в навечерието на вероятно гласуване в парламента за свалянето му от власт заради огромен корупционен скандал съобщи АФП, цитирана от \"Фокус\". В основата на скандала са връзките му с бразилският строителен гигант \"Одебрехт“. Бившият главен мениджър на строителната корпорация „Одебрехт“ Жоржи Барата призна, че фирмата му е финансирала предизборната кампания на перуанския президент Педро Пабло Кучински, както и на няколко негови предшественици, съобщи БГНЕС началото на март.  В края на миналата година стана ясно, че свързани с президента компании са получавали пари от бразилската строителна корпорация, като за периода 2004-2013 година са им били преведи приблизително 4,8 млн. долара. Според данните от плащанията, те са се водили „възнаграждения“ за извършване на „консултационни услуги“. Заради разразилия се скандал Конгресът внесе молба за импийчмънт на президента заради „моралната му неспособност“ да заема този пост. По-късно обаче, на 21 декември, липсата на мнозинство сред депутатите по въпроса спаси Кучински. ", "date": "2018.03.22", "title": "Оставка подаде президентът на Перу, ето каква е причината"}
{"url": "https://www.blitz.bg/stsena/grupata-take-that-s-vazhna-novina-za-fenovete-si_news587797.html", "text": "Take That оповестиха, че планират турне и нов албум следващата година, съобщи Contactmusic. По време на турнето бандата ще изпълни най-големите си хитове. Групата, която в момента е съставена от Гари Барлоу, Марк Оуен и Хауърд Доналд, от месеци планира да отбележи 30-годишнината от основаването си през 2022 г. Сега бандата потвърди, че през 2019 г. ще тръгне на световно турне, което ще е придружено от излизането на нов албум, включващ стари и нови нейни песни.  Фронтменът Гари Барлоу разкри, че бандата се постарала някои стари нейни песни да звучат така, сякаш са продуцирани днес.  Изпълнителите на хита \"Giants\" искали Джейсън Ориндж, който напусна групата през 2014 г., и Роби Уилямс да се приобщят към тях за честването на 30-годишнината. Барлоу обаче се отказал от идеята да привлече Джейсън, защото той не бил склонен да се завърне в света на музиката.  \"В края на краищата трябва да приемеш, че някой не желае повече да се занимава с онова, с което си се заел\", поясни Барлоу.  Източник: fakti.bg ", "date": "2018.03.22", "title": "Групата Take That с важна новина за феновете си"}
{"url": "https://www.blitz.bg/svyat/13-alpinisti-se-okazakha-v-snezhen-kapan_news587789.html", "text": "Операция по спасяването на 13 алпинисти се извършва от аварийните служби на Япония. Хората са блокирани заради снеговалеж в западния район на префектура Токио. Към настоящия момент 6 души са успели да се спуснат на по-малка височина и са хоспитализирани. Други седем остават на една от планинските пътеки, като трима от тях не могат да се движат самостоятелно.  За тежката ситуация с алпинистите се е разбрало тази нощ след телефонно обаждане, което успял да осъществи един от блокираните.  В сряда следобед започна силен снеговалеж в Токио. Височината на снежната покривка на някои места достигна 20 сантиметра. Превод и редакция: БЛИЦ", "date": "2018.03.22", "title": "13 алпинисти се оказаха в снежен капан"}
{"url": "https://www.blitz.bg/svyat/vizhte-kak-nay-seksapilnata-vodeshcha-na-vremeto-izplni-vzplamenyavashch-turk-direktno-v-efir-video_news587794.html", "text": "Популярната мексиканска телевизионна водеща Янет Гарсия е считана за може би най-сексапилната водеща на прогнозата за времето в света. Наскоро тя отново потвърди статута си като танцува на живо под възторжените възгласи на публиката, пише Daily Star . Гост на сутрешната програма беше професионален инструктор по танци, който показа на водещите няколко леки кръгови движения на таза, след което реши да ги научи да танцуват туърк.  Янет Гарсия изпълнява прости, но сексапилни движения и се справя със задачата най-добре от всички други и възхити феновете пред телевизионния екран.  Изданието отбелязва, че Гарсия редовно се появява по телевизията във взимащи ума на мъжете тоалети, а в Instagram тя вече има 6 милиона последователи. Превод и редакция: БЛИЦ        ", "date": "2018.03.22", "title": "Вижте как най-сексапилната водеща на времето изпълни възпламеняващ туърк директно в ефир (ВИДЕО)"}
{"url": "https://www.blitz.bg/svyat/noshchna-ataka-chvk-vagner-razbili-dzheysh-al-islam-v-misraba_news587796.html", "text": "Руските доброволци от ЧВК Вагнер успешно изтласкват терористите към центъра на „котлите” в Източна Гута, съобщи x-true.info. Независимо от договореностите за прекратяване на огъня с някои групировки, повечето терористи продължават да оказват ожесточена съпротива на правителствените сили. Най-критична е ситуацията на север и на изток в района на Ер-Рейхан, където терористите от Джейш ал-Ислам (Нусрите) нанасят на армията чувствителни загуби. Съобщава се за няколко унищожени танка и дронове на САА.     Сложна е обстановката в южните покрайнини на град Дума. Там Джейш ал-Ислам предприема активен контраатакуващ модел, понякога обръщащ сирийските войници в бягство. Например прехвалените „Сили на Тигъра” изоставили позициите си практически без бой при контраатака на терористите.     Наложило се изоставеният от „тигрите” град Мисраба да бъде повторно превземан от вагнеровците. Не трябвало да се позволява на терористите да се укрепват, защото оттам те можели да обстрелват хуманитарния коридор. Руските доброволци за пореден път дали урок на сирийците как се води съвременна война.     В нощта на 18 срещу 19 март подразделение на ЧВК Вагнер с точни удари на артилерията (насочван от дронове) изтласкали терористите от техните предни позиции, като с това деблокирали попадналите в обкръжение сирийски войници и мирни жители. След това вагнеровците още изтласкали екстремистите и създали удобен плацдарм за настъпление на правителствените сили. В нощния бой те използвали очила за нощно виждане.     Благодарение на блестящата нощна операция на вагнеровците в Мисраба правителствените сили отново овладели инициативата.     „Атаката срещу Мисраба беше за нас съвсем неочаквана и ние сме благодарни на на руснаците за тяхната неимоверна издръжливост. Именно военната помощ на руските бойци ни позволи да си върнем всички изгубени позиции и да запазим възможността да продължим настъплението” – цитират сирийски офицер арабските медии.     Изданието x-true.info цитира арабски медии, че без своевременната помощ на ЧВК Вагнер правителствените сили биха изпаднали в тежка ситуация не само в Мисраба, но и в районите Ал-Тала и Сатра.    Превод и редакция: БЛИЦ    ", "date": "2018.03.22", "title": "Нощна атака: ЧВК Вагнер разбили Джейш ал-Ислам в Мисраба"}
{"url": "https://www.blitz.bg/obshtestvo/dve-zheni-skochikha-ot-terasite-na-domovete-si-v-plovdiv-eto-kakvo-se-sluchi_news587775.html", "text": "Два неуспешни опита за самоубийства станаха в Пловдив през уикенда. Две жени скочиха от терасите на домовете си. 33-годишна жена бе намерена от съседи в безпомощно състояние пред блок в Кючука. Тя е полетяла от 4-тия етаж на блока, в който живее. Веднага е била повикана линейка, с която пловдивчанката бе откарана в болница. Тя е с тежки фрактури, но без опасност за живота. Пловдивчанката ще остане в лечебното заведение.  Вторият инцидент е станал в центъра на града. 40-годишна жена е опитала да сложи край на живота си. Тя е скочила от терасата на жилището си. Тя е откарана в болница в критично състояние.  И по двата случая работата продължава.  Източник:  ", "date": "2018.03.22", "title": "Две жени скочиха от терасите на домовете си в Пловдив, ето какво се случи"}
{"url": "https://www.blitz.bg/obshtestvo/5-minuten-trik-koyto-mozhe-da-pomogne-sreshchu-bezsnieto_news587782.html", "text": "Ако ви е трудно да заспите вечер, има един 5-минутен трик, който ще ви помогне да успокоите натрапчивите мисли и да се отпуснете. Имате и методи, които задължително трябва да избягвате, ако страдате от безсъние. Много хора опитват да се приспят с помощта на новите технологии, но таблетите и телефоните смущават съня и нарушават качеството му.  Вместо да се взирате в телефона си, надявайки се, че очите ви ще се изморят, изпробвайте 5-минутния трик, препоръчван от експертите. За него ще са ви необходими само лист и химикал.  Идеята е да запишете на листа задачите си за следващия ден или тревогите, които ви държат буден. Отделете 5 минути, за да опишете притесненията си, и ще се успокоите.  Най-честата причина за безсънните са именни грижите ни за бъдещето или предстоящите ангажименти. Списъкът обаче ще ви помогне да се успокоите, а не да си представяте различни сценарии и това да ви пречи да заспите.  Живеем в натоварено ежедневие, в което задачите никога не приключват. Но не бива това да се превръща в повод за постоянни тревоги, коментира доктор Майкъл Скулин пред Индипендънт.  Според проучването, публикувано в Journal of Experimental Psychology, изразходването на пет минути за написване на списък със задачи преди лягане, може да бъде всичко, което ви е необходимо за по- бързо заспиване.  Специалистите установили още, че ако записвате нещата, които вече сте свършили, няма да има същия ефект  Източник: sanovnik.bg ", "date": "2018.03.22", "title": "5-минутен трик, който може да помогне срещу безсънието"}
{"url": "https://www.blitz.bg/svyat/koshmar-v-kholandskiya-parlament-deputatite-izpadnakha-v-shok-sled-kato-snimkivideo_news587979.html", "text": "Неизвестен мъж прекъсна заседанието на холандския парламент, след като скочи от терасата за гости в пленарната зала. Инцидентът е станал по време на речта на един от народните избраници. Депутатите незабавно се притекли на помощ на пострадалия.   Според очевидци, преди да скочи, той се завързал за парапета с въже или кабел.  Мъжът е сериозно пострадал. Изнесен е от залата с носилка.   Мотивите му към момента са неизвестни. Местни медии съобщават, че преди инцидента той е лагерувал от няколко седмици пред парламента с искане да бъдат официално легализирани хашишът и марихуаната в страната.      ", "date": "2018.03.22", "title": "Кошмар в холандския парламент! Депутатите изпаднаха в шок, след като... (СНИМКИ/ВИДЕО)"}
{"url": "https://www.blitz.bg/intsidenti/katastrofi/blagoevgradski-tir-se-gtna-na-khemus-snimka_news587981.html", "text": "Тир с благоевградска регистрация се обърна на автомагистрала “Хемус”. Инцидентът е станал рано тази сутрин в близост до разклона за Ботевград. 20 тона портокали, лимони и ягоди се оказаха в канавката. Шофьорът не е пострадал, информира Нова телевизия.   Щетите са материални.  Екип на Пътна помощ е в готовност да изтегли катастрофиралия камион.  ", "date": "2018.03.22", "title": "Благоевградски ТИР се гътна на \"Хемус\" (СНИМКА)"}
{"url": "https://www.blitz.bg/intsidenti/pozhari/prvo-v-blits-mzh-zapali-ogn-do-pametnika-na-svetskata-armiya_news587976.html", "text": "Мъж е запалил огън до Паметника на съветската армия, съобщиха за БЛИЦ очевидци. По думите им той е направил това в опит да се сгрее. Мъжът е около 35-годишен.   На място пристигнали полцай, които потушили пламъците, за да не се стигне до неприятен инцидент. На   БЛИЦ очаква новини, снимки и видео от своите читатели в цяла България и по света.    ", "date": "2018.03.22", "title": "Първо в БЛИЦ: Мъж запали огън до Паметника на съветската армия"}
{"url": "https://www.blitz.bg/svyat/polugol-mzh-razvlnuva-mrezhata-kato-se-kachi-vrkhu-bentli-i-se-razkhodi-po-ulitsite-video_news587787.html", "text": "Потребителите в интернет обсъждат видеоклип с дръзкото поведение на член на руската \"златна младеж\" в Москва. На кадрите, полугол млад мъж се качва на покрива на \"Бентли\" и обикаля руската столица. \"Да караш през зимата на покрива е по-добре от всеки климатик \", пише авторът на видеото, публикувано в Instagram.  Потребителите в мрежата, обаче, не оценяват положително трика на представителя на \"златната младеж\".  \"И какъв е смисълът? Явно мозъкът му е измръзнал на пътя\", \"Защо не мина направо през центъра така?\" -  пише в коментарите.  Кога точно е заснет видеоклипът, не е ясно.  Превод и редакция: БЛИЦ     ", "date": "2018.03.22", "title": "Полугол мъж развълнува мрежата като се качи върху \"Бентли\" и се разходи по улиците (ВИДЕО)"}
{"url": "https://www.blitz.bg/obshtestvo/stolitsa/izvnredno-v-blits-strashna-katastrofa-na-severnata-tangenta-letyat-pet-lineyki_news587989.html", "text": "Страшна катастрофа е станала на Северната тангента, съобщи очевидец за БЛИЦ. По думите му към мястото на инцидента летят поне пет линейки, пожарни и полиция. Мелето е станало в посока Требич. Ударът е бил зверски. Инцидентът е възникнал между ТИР и няколко коли. Тежкотоварният автомобил се е завъртял вероятно заради усложнените пътни условия и обилния снеговалеж. Пострадали са няколко човека с различна степен на наранявания.  Трима човека са откарани в болница. Образувало се е огромно задръстване.  На   БЛИЦ очаква новини, снимки и видео от своите читатели в цяла България и по света.", "date": "2018.03.22", "title": "Извънредно в БЛИЦ! Страшна катастрофа на Северната тангента, летят пет линейки!"}
{"url": "https://www.blitz.bg/intsidenti/signal-do-blits-zverska-katastofa-v-stolitsata-kola-poletya-v-kanavka-a-tam_news588006.html", "text": "Тежка катастрофа е станала на бул. Европа в близост до разклона за \"Божурище\". Това съобщава за БЛИЦ очевидец на инцидента. По думите му две коли са се ударили, а от сблъсъка едната от тях е паднала в близката канавка.   \"Един от пострадалите в колата е заклещен. Вероятно ще се наложи да режат ламарините, за да го извадят\", разказа пред медията ни свидетелят.  Момче и момиче са откарани в болницата. На мястото на инцидента има полиция и пожарна. На   БЛИЦ очаква новини, снимки и видео от своите читатели в цяла България и по света.    ", "date": "2018.03.22", "title": "Сигнал до БЛИЦ: Зверска катастофа в столицата, кола полетя в канавка, а там..."}
{"url": "https://www.blitz.bg/ikonomika/dnes-prezidentt-na-sashch-shche-obyavi-sanktsii-sreshchu-kitay_news587773.html", "text": "Президентът на САЩ ще анонсира санкции срещу Китай за кражба на американска интелектуална собственост в четвъртък, твърди служител в Белия Дом, предава AFP, като коментира, че това действие ще отвори втора търговска война за САЩ в рамките на последните два месеца. Утре (четвъртък, 22 март) президентът ще анонсира действията, които е решил да предприеме във връзка с разследването за осъществяваните от китайското правителство нарушаващи пазарните норми усилия за насилване, натиск и кражба на американски технологии и интелектуална собственост“, е заявил говорителят Рай Шах пред AFP.  Източник: \"Фокус\"  ", "date": "2018.03.22", "title": "Днес президентът на САЩ ще обяви санкции срещу Китай"}
{"url": "https://www.blitz.bg/svyat/ruski-i-amerikanski-visshi-voenni-sa-pregovaryali-za-siriya_news587774.html", "text": "Командващият Обединения комитет на началник щабовете на американската армия генерал Джоузеф Дънфорд и началникът на Генералния щаб на руските въоръжени сили генерал Валери Герасимов са провели преговори относно ситуацията в Сирия за втори път през последните две седмици, предава CNN, като се позовава на съобщение от говорителя на американския генерал. „Разговорът е бил фокусиран върху ситуацията в Сирия и други въпроси от общ интерес. На основата на придобития опит, двамата са се съгласили да запазят детайлите в тайна“, заяви полковникът от американските Военновъздушни сили Патрик Райдър пред CNN, цитиран от \"Фокус\".   В разговора е демонстриран „взаимен интерес за запазване на каналите за военна комуникация“. ", "date": "2018.03.22", "title": "Руски и американски висши военни са преговаряли за Сирия"}
{"url": "https://www.blitz.bg/stsena/emili-rataykovski-se-pokaza-absolyutno-gola-na-snimki-18-ot-luksozniya-y-meden-mesets-video_news587777.html", "text": "Емили Ратайковски и Себастиян Биър-Маклард се ожениха на 23 февруари за изненада на мнозина, понеже преди да се обвържат пред олтара те бяха заедно само от няколко седмици. Но по всичко изглежда, че те се чувстват щастливи един с друг. 26-годишната моделка даже сподели в \"Инстаграм\" няколко секси снимки от сватбеното им пътешествие в Юта, на които е чисто гола. \"Позирам за моя съпруг\", написа Емили към горещите снимки, на които е само по слънчева шапка.  Двамата, които се радват на медения си месец, са отседнали в петзвезден хотел, в който луксозният им престой излиза по $8 хил. на вечер.   На фотографиите красавицата позира абсолютно гола до басейна, а също така и на улицата. Превод и редакция: БЛИЦ     ", "date": "2018.03.22", "title": "Емили Ратайковски се показа абсолютно гола на СНИМКИ 18+ от луксозния й меден месец (ВИДЕО)"}
{"url": "https://www.blitz.bg/svyat/kosatki-brutalno-razksakha-delfin-video_news587778.html", "text": "Две косатки жестоко разкъсаха делфин пред очите на изследователи, работещи край бреговете на Намибия, съобщава \"Дейли Мейл\". Специалистите се занимават с анализа на водната повърхност след нефтен разлив. Те видели двете косатки, които преследвали делфина.   По думите на учените, на другия ден те успели да намерят останките от делфина на брега. Както казва един от изследователите Саймън Елвен, той никога не е виждал толкова осакатено животинско тяло. Превод и редакция: БЛИЦ     ", "date": "2018.03.22", "title": "Косатки брутално разкъсаха делфин (ВИДЕО)"}
{"url": "https://www.blitz.bg/svyat/ucheni-ss-strashno-preduprezhdenie-za-adski-kataklizm-v-sashch_news587783.html", "text": "Американски учени стигнаха до извода, че изменението на климата ще доведе до появата на екстремна топлина в Калифорния и в югозападната част на САЩ около 2020 г. Изследването е публикувано в портала EurekAlert! Учени от катедрата по морски и атмосферни науки в Маями отбелязват, че основната причина за изменението на климата в света е човешката дейност.  В своето изследване те са използвали климатични модели и данни за времето, събрани в периода между 1900 и 2010 г. Въз основа на това те прогнозират повишаване на температурата на въздуха през летния период до края на 21 век.  Като екстремна топлина се определят периоди от три или повече дни, когато температурата достига рекордно висока стойност.  В резултат на това, изследователите стигат до извода, че заради глобалното затопляне, през 2030 г. в района на Големите езера и Великите равнини (към 2050 година) ще възникнат горещи вълни. Това може да доведе до значително увеличаване на смъртността сред чувствителните към топлина хора.  През януари, починалият преди дни известен британски физик Стивън Хокинг заяви, че глобалното затопляне е в състояние да създаде \"адски\" условия на живот на Земята и да се превърне нашата планета във Венера.    ", "date": "2018.03.22", "title": "Учени със страшно предупреждение за адски катаклизъм в САЩ"}
{"url": "https://www.blitz.bg/svyat/student-pochina-ot-zadushavane-po-vreme-na-seksualna-igra_news587784.html", "text": "19-годишен студент от руската столица Москва почина от асфиксия по време на еротични игри. Младежът се вързал с цел да получи сексуално удоволствие, но явно не е изчислил възможните последствия. Тялото на младия мъж, който е станал жертва на шибари - японската техника на задоволяване с помощта на връзването, е намерено от майката му. Това се е случило, обаче  9 часа след трагедията.  Полицията изяснява обстоятелствата около произшествието. Превод и редакция: БЛИЦ", "date": "2018.03.22", "title": "Студент почина от задушаване по време на сексуална игра"}
{"url": "https://www.blitz.bg/obshtestvo/lyubopitno-5-fakta-koito-tsrkvata-izpolzva-no-gi-nyama-v-bibliyata_news587887.html", "text": "Библията е най-печатаната и най-разпространената книга в света. Чрез Новия завет и християнството Библията става част от основата на съвременната европейска култура и цивилизация. Например при славяните, както и при други европейски народи, първите писмени паметници са преводи на части от Библията.Не се кръщават деца, а само възрастни  Кръщението не е необходимо за всички хора от самото начало на техния живот. Преди да се кръсти, човек трябва  да се научи на вярата . Мъдреците не са трима  Никъде не пише, че мъдреците са били точно трима. Броят на мъдреците в Библията не е уточнен. В православието те не се смятат за царе, нямат имена и точно определен брой. А в евангелисткия текст мъдреците идват в Йерусалим от изток, следвайки звезда, оповестяваща раждането но новия юдейски цар. 10-те божи заповеди всъщност не са 10  В нито един от двата завета не се споменава точната бройка на заповедите. Но ако се съберат всички твърдения, изброени в различните преводи, бройката би била много над 10. Никъде не е написано, че Адам и Ева са изяли точно ябълка  В библейския текст се говори за дърво на познание на доброто и злото. Според някои равини става въпрос за смокиня. Образът, който познаваме ние, е дело на зографите или на живописците в католическата църква, за да се онагледи сцената. Няма никакво значение какъв е плодът, важно е непослушанието.  Исус не е роден на 25 декември  Исус не е роден нито на 25 декември, нито на 7 януари. Факт е, че авторите на Новия завет не са използвали Римския календар.  В Библията не се казва кога е роден Исус , но от две описани събития около неговото раждане стигаме до заключението, че той не е роден през зимата. Това са издаденият указ за преброяване на народа от император Август и това, че пастирите са стояли на открито, за да пазят стадата си. ", "date": "2018.03.22", "title": "Любопитно: 5 факта, които църквата използва, но ги няма в Библията"}
{"url": "https://www.blitz.bg/svyat/papa-frantsisk-otpravi-priziv-km-sveshchenitsite-otnosno-tatuirovkite_news587780.html", "text": "Папа Франциск призова амбициозните млади свещеници „да не се страхуват от татуировките“ и да ги използват като отправна точка за насърчаване на диалог, пише британското ляво-либерално издание Independent, цитиран от \"Фокус\". Според понтифика, съществува проблем с това, че се „преувеличава“ значението на покритите с татуировки тела, докато, всъщност, с това не би трябвало да има проблеми.  „Не се страхувайте от татуировки“, заяви папа Франциск, преди да посочи пред тълпата на площада пред катедралата Свети Петър във Ватикана, че още преди хилядолетия еритрейците са татуирали кръстове на челата си.  „Виждаме ги и днес, Кръстът е татуиран“. „Татуировките често са символ на принадлежност към определена общност. Ти, млади човече, който си татуиран така, какво търсиш? Членството към коя общност искаш да покажеш с тази татуировка?“  Той призова свещениците да не се страхуват да използват татуировките, за да завържат диалог.  „С младите хора никога не трябва да сте уплашени. Никога. Защото винаги, дори зад неща, които не са толкова добри, има нещо, което ни води до истината“. ", "date": "2018.03.22", "title": "Папа Франциск отправи призив към свещениците относно татуировките"}
{"url": "https://www.blitz.bg/svyat/denem-formuli-noshchem-porno-detsa-uznakha-za-dvoyniya-zhivot-na-uchitelya-im-po-matematika_news587882.html", "text": "Британски ученици от училище в Източен Съсекс откриха порно филми в интернет, в които участва преподавателят им по математика. Това предаде \"Дейли мейл\". Учителят участвал във филмите за възрастни под псевдонима Аарон Кейдж.  В допълнение към това мъжът участвал и в еротични фотосесии.  Родителите на учениците изразиха възмущение от работата на порно актьора с техните деца. Превод: БЛИЦ    ", "date": "2018.03.22", "title": "Денем - формули, нощем - порно! Деца узнаха за двойния живот на учителя им по математика"}
{"url": "https://www.blitz.bg/svyat/mzh-zasne-prizrak-na-zhena-na-borda-na-samolet-ot-vtorata-svetovna-voyna-video_news587894.html", "text": "Фитнес треньор твърди, че е заснел паранормална активност на борда на самолет от Втората световна война, за който се говори, че е обитаван от призрака на една жена - втори пилот. През октомври 2017 г. Тони Фъргюсън умрял от страх, след като полтъргайст обърнал камерата му, но през март мъжът се върнал. Този път странен бял обект ударил обектива, съобщава Mirror. По време на първото посещение в самолета, намиращ се в Музея на Саутхямптън, 33-годишният мъж за първи път чул серия от силни удари. Когато отново помоли духа да се появи, камерата паднала рязко. Тони бил толкова заинтригуван от случилото се, че отново се върнал в пилотската кабина.  Следващия път, когато Тони поиска духът да се покаже, в самолета от нищото се появило бяло перо, което изчезнало. Самият човек признава, че от детството си преследва паранормални явления, тъй като има дарбата да ги привлича. Превод: БЛИЦ", "date": "2018.03.22", "title": "Мъж засне призрак на жена на борда на самолет от Втората световна война (ВИДЕО)"}
{"url": "https://www.blitz.bg/layfstayl/ksmett-ne-e-sluchaynost-eto-kak-da-go-privlechete_news587905.html", "text": "Късметът не е нещо, което някои хора имат, а други не. Мислите ли, че Бил Гейтс просто се събудил една сутрин като най-богатият човек в света?Или пък вярвате, че Илън Мъск е създал първата Tesla само за една нощ?  \"Късметът“  може да е част от успеха, но упоритата работа, позитивното отношение и постоянството  са нещата, които превръщат талантливите хора в милиардери, пише Obekti.bg. От простия оптимизъм, до липсата на предразсъдъци, късметът ви чака зад ъгъла.   Това са 10 начина да увеличите шансовете си за успех, според Entrepeneur.com 1. Забравете за суеверията Хвърлянето на монети във фонтан или пък намирането на четирилистна детелина, не означава абсолютно нищо. В действителност, вярването в тези глупави суеверия може само да ви навреди. Голяма част от това, което наричаме „шанс“ или „късмет“  си има своите логични и рационални обяснения, стига да ги потърсите достатъчно дълбоко. Възможностите, които сами ще си създадете с помощта на изброените по-долу стратегии, са нещата, които наистина могат да ви превърнат по-голям късметлия. 2. Създайте си собствено определение за „късмет\" Късметлиите знаят какво търсят. Те имат цели, планове и ясна представа за това, което искат да постигнат. Вместо да преследват „щастливи случайности“, късметлиите са ориентирани към реалните възможности, които са част от техния житейски път и имат критерии, които да им помагат да пресеят само тези, които са най-подходящи за тяхното развитие и успех. 3. Бъдете оптимист Оптимистите създават своя собствен късмет. Хората, които определят себе си като такива „без късмет“ вярват, че са преследвани от някаква лоша поличба. Това просто не е вярно. Хората, които гледат на света през призмата на оптимизма са по-издръжливи. „Късметлиите“ реагират по-добре, когато са изправени пред  неприятна ситуация. Нещастните хора постоянно анализират и премислят своя неуспех, а „късметлиите“ просто се изправят и продължават напред.  4. Бъдете любопитни Късметлиите знаят, че винаги има още какво да научат. Любопитството върви ръка за ръка с тях, където и да отидат, а с него и интересът към заобикалящите ги странности. Те искат да научат и изпитат всичко, което светът може да им предложи. 5. Бъдете проактивни Късметлиите не седят на едно място, в очакване възможностите \"да ги ударят\" по главата. Вместо това, те правят така, че възможностите да се появяват пред тях - събират информация, четат книги и създават контакти. Те са мотивирани и постоянно вървят напред. Не спират да се учат, да изследват и да откриват нови неща.", "date": "2018.03.22", "title": "Късметът не е случайност, ето как да го привлечете"}
{"url": "https://www.blitz.bg/obshtestvo/mozhe-da-ne-ste-predpolagali-no-tezi-5-priznaka-izdavat-dali-ste-tormozeni-emotsionalno-kato-malki_news587928.html", "text": "Питали ли сте се някога защо действате по определен начин? Възможно е да се затруднявате да изградите приятелства или романтични връзки, а вероятно сте склонни и към изблици на гняв в отговор на най-дребни неща. Или пък пазите чувствата само за себе си, страхувайки се да споделите.Има голяма вероятност това поведение да се корени в детството ви. Преживяванията, които сме имали като деца, могат директно да повлияят на почти всеки аспект от живота като възрастни – от отношението към останалите, до това към самите нас. А това никъде не е толкова очевидно, колкото при хората, които са били жертва на емоционален тормоз като деца.  Ето и кои са признаците, които показват, че сте имали подобни преживявания в своето детство. 1. Постоянно се извинявате Ако сте били подложени на емоционален тормоз в ранните си години, може да имате усещането, че не правите нищо както трябва и вече като възрастен да се извинявате постоянно за неща и ситуации, в които всъщност не сте направили нищо нередно. 2. Проблеми с обвързването Възможно е да се притеснявате, че другите ще ви изоставят или ще им писне от вас. Това обикновено се случва при хора, които са били пренебрегвани като деца или са имали отсъстващ родител или такъв, който липсва в емоционален план. Ако постоянно сте чували негативни оценки за себе си като деца, най-вероятно ще ви бъде трудно да повярвате, когато някой ви прави комплимент. Може да не му повярвате или напълно да отхвърлите положителния коментар. 4. Поставяте под въпрос всичко Когато сте израснали в хаотичен свят, изпълнен с емоционално насилие, може да имате проблем с доверието. Ако се случи нещо хубаво, ще се запитате колко дълго ще продължи или постоянно ще поставяте под въпрос вашите решения и взаимоотношения. 5. Ужасявате се от конфликти и конфронтации Жертвите на вербални форми на насилие често са ужасени от конфронтация и затова се опитват на всяка цена да избегнат конфликта. Дори само идеята за конфронтация обикновено предизвиква огромна тревога и активира реакцията на стреса, позната като „бий се или бягай“ – и те почти винаги ще избират бягството пред битката.", "date": "2018.03.22", "title": "Може да не сте предполагали, но тези 5 признака издават дали сте тормозени емоционално като малки"}
{"url": "https://www.blitz.bg/politika/radev-izrael-mozhe-da-uchastva-v-protsesa-na-energiyna-diversifikatsiya-za-blgariya_news587969.html", "text": "България е заинтересована от диверсификация на енергийните източници, както и от възможността да бъде вносител и да транзитира природен газ от новооткритите находища в Източно Средиземно море към нашия регион и Европа. Това заяви президентът Румен Радев в началото на срещата си с министър-председателя на Държавата Израел Бенямин Нетаняху, съобщават от пресцентър на Президентството. Президентът отново призова за по-голям прагматизъм в двустранните отношения и открои исторически изградените приятелски връзки между двата народа като безценен капитал, който трябва да бъде развиван. Държавният глава посочи, че стокообменът от 150 млн. долара не отговаря нито на икономическите възможности на България и Израел, нито на активния политически диалог.  На срещата си с премиера Нетаняху Румен Радев подчерта интереса на страната ни от прилагане на опита на Израел в сферите на информационните технологии, киберсигурността, науката и образованието. За пример Румен Радев посочи технологичния парк Гав-Ям Негев, който българската делегация посети по време на посещението си в Израел, и който създава нови икономически възможности за цял регион в страната.   Разбрах, че Вие сте един от инициаторите за създаването на този център и Ви поздравявам за Вашата визия за бъдещето, обърна се Радев към израелския министър-председател.  Румен Радев отбеляза доброто сътрудничество между България и Израел в борбата с тероризма и изрази признателност за подкрепата, която страната ни получи от Израел след атентата в Сарафово през 2012 г. Днешната напрегната ситуация в света налага кооперирането между нашите служби за сигурност да продължава, както и установените добри връзки в областта на отбраната, каза президентът.  Израел има специални отношения с България – в миналото, в настоящето и занапред, заяви от своя страна премиерът Нетаняху. Той посочи, че няма да бъде забравено как българите са защитили евреите преди 75 години. По думите на Нетаняху това, което се е случило, е доказателство за човечността и морала на българския народ. Отличните двустранни отношения между България и Израел могат да бъдат задълбочени и развивани в редица сектори, отбеляза премиерът. Бенямин Нетаняху отбеляза колко е важно развитието на технологиите и изрази готовност за сътрудничество в тази сфера.  В Йерусалим държавният глава проведе работна среща с Роберт Сингер, изпълнителен директор на Световния еврейски конгрес, в която участваха и десетки политици, общественици и представители на дипломатическия корпус в Израел. На срещата отново беше отдадено признание към България за спасяването на еврейската общност у нас през Втората световна война и бяха обсъдени кризата в Близкия изток, борбата с тероризма и други теми.  По-късно днес президентът Радев ще посети църквата “Божи гроб” и Стената на плача в Стария град на Йерусалим, с което приключва официалното му посещение в Държавата Израел. ", "date": "2018.03.22", "title": "Радев: Израел може да участва в процеса на енергийна диверсификация за България"}
{"url": "https://www.blitz.bg/obshtestvo/regioni/riosv-burgas-proveri-shchrkelite-kray-aytos-i-ustanovi-che_news587994.html", "text": "Няма бедстващи щъркели на територията на РИОСВ – Бургас. Това установи проверката на екипи от експерти на екоинспекцията във връзка с получени сигнали от граждани за бедстващи птици от защитения вид бял щъркел. Екип от РИОСВ и Регионалната дирекция по горите в Бургас обходи района на община Айтос, където не са намерени бедстващи щъркели – всички птици са били в добро състояние и са се хранели. Обходен беше и районът на община Средец – град Дебелт и селата Константиново, Росеново, Драчево и Дюлево. Проверката там не установи бедстващи птици. Присъствали са и подалите на сигналите, които са се убедили, че птиците са в добро състояние и не бедстват.  При огледа са наблюдавани щъркели, които вече са в гнездата си.  Важно е да се знае, че от помощ се нуждаят само падналите на земята щъркели, допускащи хората до себе си. В такива случаи следва хората да  сигнализират  РИОСВ, общината или горските стопанства . ", "date": "2018.03.22", "title": "РИОСВ – Бургас провери щъркелите край Айтос и установи, че..."}
{"url": "https://www.blitz.bg/svyat/iztrebitel-f-16-se-razbi-v-turtsiya-video_news588013.html", "text": "Изтребител F-16, изпълняващ учебен полет, се разби в Турция, съобщават от Генералния щаб на страната. Инцидентът е станал в провинция Невшехир. На място работят спасителни екипи.   Към момента съдбата на пилота е неизвестна.       ", "date": "2018.03.22", "title": "Изтребител F-16 се разби в Турция (ВИДЕО)"}
{"url": "https://www.blitz.bg/zdrave/nervite-vi-sa-opnati-do-kraen-predel-taka-shche-se-otpusnete_news587892.html", "text": "Животът на хората става хаотичен на минутата, когато решат да бъде такъв. Животът на хората става щастлив на минутата, когато решат да бъде такъв. Бъдете от вторите, пише Obekti.bg, позовавайки се на Markandangel​​​​​​​. За бързодействащо освобождаване от стреса, забавете и обмислете следното:1. Знайте какво искате да постигнете и защо   Липсата на посока създава стрес. И тази липса на посока, не липса на време, това е проблем, когато става въпрос за лично постижение. Всички имат еднакъв 24-часов ден и 7-дневна седмица. Когато искате да постигнете нещо дръжте съзнанието си ясно. Фокусирайте се и се уверете, че знаете точно какво искате и защо. Никой не може да уцели целта ако не знае къде е мишената. 2. Вършете по-малко работа, ако се фокусирате върху това кое е важно Същността на личната производителност е да правите важните неща, а не неотложните. С други думи сложете първите неща най-отпред. Съсредоточете се върху същественото и премахнете останалото. 3. Мислете прогресивно, не съвършено Не се притеснявайте за съвършенството; никога няма да го постигнете. Вместо това се фокусирайте върху прогреса, който правите и прогреса, който възнамерявате да направите днес. Напредването не е процес, който се случва автоматично или неизбежно. Всяка стъпка на личностното израстване се нуждае от жертви и работа. Всяка крачка е част от постоянното развитие и израстване в житейския ви път. Всяка крачка е постижение, което заслужава да бъде отпразнувано. Вие знаете, че малко вероятно е да достигнете до абсолютния връх (съвършенство), но когато отпразнувате пътуването тази истина единствено добавя радост и величие по време на катеренето. 4. Изчистете сърцето си всяка нощ Също както къпете тялото си всеки ден, защото се замърсява, така трябва да изчиствате и сърцето си. Защото всеки ден хората ви нараняват, обиждат ви, забравят ви, спират ви, стъпкват ви и ви отхвърлят. Но ако решите да простите на тези хора и в края на всеки ден освободите сърцето си от този емоционален багаж ще можете всяка сутрин да се будите освежени и освободени от негативна енергия. Откажете се от стари разочарования, мислене, които да ви пречат и да ви тежат всеки нов ден. 5. Прочистете се от лъжливите мисли Трябва да усвоите нов начин на мислене преди да успеете да се промените. Зад всяко стресиращо чувство стои някоя лъжлива мисъл. Преди тази мисъл не сте страдали, мисълта ви накара да страдате. В момента, в който осъзнаете, че това не е истина ще се отървете от болката. Промените ли начина си на мислене, ще промените и живота си. 6. Очаквайте стреса, приемете го и се освободете от него Най-важните пътувания, които водят до най-прекрасните места, обикновено са най-предизвикателните и ви водят по труден път. Стресът е стена между две спокойни градини – градината, където се намирате в момента и градината, където искате да бъдете. Трябва да прецените стената, която се е издигнала пред вас, да събирате поуките и уроците, които ще получите по време на изкачването, и да се освободите от негативната енергия преди да започнете да се спускате от другата страна. Ще загубите само ако никога не се решите да се изкачите или не се освободите от негативните емоции. 7. Грижете се добре за тялото си Добрата тренировка е най-добрият начин да намалите стреса. Постоянното преследване на оптималното физическо натоварване е пътуване, постоянна борба, начин на живот. Това е развиващ се процес, в който до най-голяма степен има значение: интензивността по време на всяка сесия с упражнения, с какво се храните всеки един ден, търпение и постоянство през годините. Но както знаете и най-дългото пътуване винаги започва с една стъпка. Всичко е в това да се решите на тази крачка, и после да правите по една крачка всеки ден, и да се отдадете на ежедневни тренировки с продължителност от 30 до 60 минути и разумен начин на хранене. 8. Правете по едно хубаво нещо за себе си всеки ден Сложете себе си на най-висока позиция в списъка си с приоритетите. Няма друг човек на Земята, който да заслужава добрина и внимание повече от вас самите. Когато обичате себе си на първо място после всичко останало си идва на мястото. Така че грижете се за себе си всеки ден. Подарете си нещо специално – като смях например, приятен разговор, медитация, четене на тихо, един час да се занимавате с хобито си, дълга разходка или нещо друго. Заслужавате го!", "date": "2018.03.22", "title": "Нервите ви са опънати до краен предел? Така ще се отпуснете"}
{"url": "https://www.blitz.bg/foto/pred-edrogrdata-aleksa-vsichki-sa-novichok-snimki-18_news587399.html", "text": "Започваме щастливия миг с Алекса и нейните прелестни извивки, които може да видите само след още няколко реда. Не сме сигурни дали има диплома от УАСГ, за да се качва така, при това без предпазно облекло и сме изненадани, че то прогресивно намалява във всеки следващ кадър. Все пак сме впечатлени от панорамата - друго изобщо не сме гледали - и се надяваме, че всеки от нас ще има времето, за да я оцени (все още говорим за панорамата). Експерти отбелязват, че пред формите на красавицата всичко мъже до един са просто \"Новичок\" (аматьор, новак).  Ето я и Алекса, другото не е важно!           ", "date": "2018.03.22", "title": "Пред едрогърдата Алекса всички са \"Новичок\" (СНИМКИ 18+)"}
{"url": "https://www.blitz.bg/svyat/amerikanski-fotograf-reshi-da-razrushi-mita-za-striptiyzorkite-no-se-uvleche-i-pokaza-mnogo-poveche-snimki_news587096.html", "text": "Американски фотограф реши да развенчае мита за стриптийзьорките и да покаже, че това, което танцуващите на пилон правят, също е изкуство. Джейсън Савидж се вдъхновил от бурния нощен живот на Портланд и решил да направи серия снимки със стриптийзьорки.    Според замисъла му, една част от постъпленията от продажбата им ще отидат при самите модели, а друга ще бъде дадена на организации с нестопанска цел, занимаващи се с проблемите на сексуалното образование. ", "date": "2018.03.22", "title": "Американски фотограф реши да разруши мита за стриптийзьорките, но се увлече и показа много повече (СНИМКИ)"}
{"url": "https://www.blitz.bg/zdrave/tezi-5-khrani-sa-ne-samo-polezni-no-ni-pravyat-i-po-shchastlivi_news587958.html", "text": "Защо е важно да избираме храната? Според специалисти е добре да не се фокусираме върху храните, които не обичаме и да започнем да приемаме всички храни. Най-добрата формула е да се храните в по-голямата си част с храни, които са добри за вас и по-малко с такива, за които знаете, че не са така полезни (или дори вредни), пише teenproblem.net.     Повечето храни, които приемате трябва да бъдат съобразени с нуждите на вашето тяло, за да бъде то силно, здраво и енергично. Всеки знае, че липсата на енергия или физическо неразположение води до лошо настроение.      Останалите храни, които не са полезни за тялото, е добре да се консумират в по-малки количества, но те също са важни за доброто психическо състояние, защото допринасят за хубаво настроение. Дават чувство за свобода и приятно изживяване, което също носи енергия и тонус.    Кои храни са полезни и същевременно повишават настроението?  Сушени смокини – те съдържат голямо количество калций, което помага за регулирането на колебанията в настроението (особено препоръчителни са за дамите по време на месечен цикъл).     Спанак – добавете малко спанак към всяка салата. Той съдържа фолиева киселина, която спомага за регулиране на серотонина.  Бадеми – ако се чувствате раздразнени и ядосани, купете си бадеми. Магнезият прави чудеса с лошото настроение и дава енергия.  Черен шоколад – той стимулира производството на ендорфини, които създават усещане за удоволствие.     Банани – съдържат триптофан, който помага за добро настроение. Толкова удобна и полезна закуска!    ", "date": "2018.03.22", "title": "Тези 5 храни са не само полезни, но ни правят и по-щастливи"}
{"url": "https://www.blitz.bg/obshtestvo/stolitsa/prvi-snimki-ot-strashnata-verizhna-katastrofa-na-severnata-tangenta_news588017.html", "text": "Двама мъже, пострадали при верижната катастрофа, която стана тази вечер на Северната тангента в София, са откарани в \"Пирогов\", а жена е настанена във ВМА., зверското меле стана около 19:30 часа тази вечер близо до отбивката за Требич.  Ударили са се 6 коли. Вероятната причина за инцидента е заледеният и хлъзгав път.      Движението в района за кратко беше блокирано. В момента то се осъществява в едната лента, информира bTV.   Засега от МВР не дават повече информация за катастрофата.", "date": "2018.03.22", "title": "Първи СНИМКИ от страшната верижна катастрофа на Северната тангента"}
{"url": "https://www.blitz.bg/obshtestvo/tsatsarov-radev-i-nankov-s-izvnreden-brifing-v-parlamenta_news587873.html", "text": "\"Проверени са близо 14 хиляди пешеходни пътеки. Такава проверка се прави на първи път, но резултатите какви са е друго. Не приемам институциите да размиват важността на това. Човешките животи са важни и няма цена, на която да бъдат поставени, без значение от управлението и управляващите.\" Това каза главния прокурор Сотир Цацаров на извънреден брифинг в парламента, придружен от министъра на регионалното развитие Нанков и вътрешния министър Радев. \"Всички знаете, че когато е стигне до съд, вече нещата са приключили. Има вчерашни дефицити в липсващи пътни знаци, неправилно разположение на пътеки, неправилно маркиране. Аз разчитам министерство на регионалното развитие и благоустройството в кратък срок да представи предложение за промяна на нормативата уредба, за да няма последици и сериозни санкции. Министерството на вътрешните работи трябва  да използва всички възможности от действащото законодателство до 30 юни и да се извадят конкретни разпореждания от закона за движение по пътищата и ако не бъдат използвани да се наложат глоби между 2 хиляди и 7 хиляди лева\", допълни Цацаров.   \"Местната власт в областите трябва да има най-сериозно отношение по време на проверката. Това един срамен списък\", заключи той и даде думата на Валентин Раев.   \"Срамният списък наистина е срамен. Започваме с Варна, където има 5000 липсващи знаци, продължаваме с Бургас - 6000 липсващи знаци. Пазарджик също се уличава с много такива нарушения, разбира се и София, Хасково, Кюстендил. Ние ще следим за изпълнението на тези неща,\" довърши Радев.   Нанков обясни, че ще бъде изискана и разгледана цялата информация.  ", "date": "2018.03.22", "title": "Цацаров, Радев и Нанков с извънреден брифинг в парламента!"}
{"url": "https://www.blitz.bg/politika/plamen-georgiev-e-gotov-ss-sstava-na-novata-komisiya-antikoruptsiya_news587936.html", "text": "В изпълнение на чл. 8, ал. 6 от Закона за противодействие на корупцията и за отнемане на незаконно придобитото имущество, председателят на Комисията за противодействие на корупцията и за отнемане на незаконно придобитото имущество (КПКОНПИ) г-н Пламен Георгиев внесе в деловодството на Народното събрание своите предложения за зам.-председател и трима членове, съобщиха от КПКОНПИ. За зам.-председател е предложен г-н Антон Славчев, който в момента е директор на дирекция „Противодействие на корупцията“ на КПКОНПИ. Той е магистър по право от Юридическия факултет на Великотърновския университет. Работил е в Държавната агенция „Национална сигурност“ (ДАНС) до вливането в КПКОНПИ на специализираната дирекция, която той оглавява. Има 22 години стаж в структурите на МВР и ДАНС.  За членове са предложени г-жа Антоанета Цонкова, г-жа Силвия Къдрева и г-н Пламен Йоцов. Г-жа Антоанета Цонкова в момента е член на КПКОНПИ. Тя е магистър по право от Юридическия факултет на Софийския университет с над 18 години юридически стаж. Съществена част от опита й е на експертни и ръководни длъжности в Комисията. Г-жа Силвия Къдрева е директор на дирекция „Публичен регистър“ в КПКОНПИ. Тя има магистърска степен от Философския факултет на Софийския университет и 19-годишен стаж в Сметната палата, от които 12 в публичния регистър като експерт и директор.  Г-н Пламен Йоцов е магистър по изчислителна техника от Висшето военно училище в Шумен. Има 20 години стаж в МВР и ДАНС основно в борбата с организираната престъпност.  Съгласно приетите от Народното събрание на 21 март 2018 г. процедурни правила, в 7-дневен срок всеки от номинираните трябва да представи в парламентарната Комисия за борба с корупцията, конфликт на интереси и парламентарна етика писмена концепция за работата си, както и декларации за несъвместимост, за имущество и интереси. Кандидатите подлежат и на проверка по Закона за достъп и разкриване на документите и за обявяване на принадлежност на български граждани към Държавна сигурност и разузнавателните служби на Българската народна армия.  ", "date": "2018.03.22", "title": "Пламен Георгиев е готов със състава на новата комисия \"Антикорупция\""}
{"url": "https://www.blitz.bg/politika/borisov-ot-bryuksel-dobre-e-che-vsichkite-mi-danni-sa-kacheni-v-internet-khakerite-mogat-da-video_news587947.html", "text": "Поставил съм си една-единствена цел - продължаване на споразумението с Турция за мигрантите. Това каза премиерът Бойко Борисов след срещата си с председателя на Европейския съвет Доналд Туск в Брюксел. Борисов припомни, че само преди няколко месеца в Харманли и \"Овча купел\" е имало бунтове, палеж, бой, знамена. Според него това може да се възобнови и в хиляди пъти по-големи размери. \"Тази алтернатива не ми харесва и затова с Туск и Юнкер ще направим всичко възможно да не се стига до там\", заяви той.  Срещата 16-17 май е в София, така че няма какво да ни тревожи, другата тема ще е Русия- Великобритания, каза още Борисов.  \"Аз не мисля, че имаше човек в света, който да се съмнява, че Путин ще спечели изборите. Има един много опасен факт, който изисква цялата гилдия, която може да разследва подобни престъпления като това със руския шпионин Скрипал, да се заеме с това. Факт е, че имаш терористичен акт, забранен с конвенции и с какво ли - не боен отровен газ във Великобритания\", коментира Борисов.  \"Безспорен е фактът, че извършителите и преди всичко поръчителите, трябва да бъдат разкрити, защото щом във Великобритания могат да пуснат такъв газ, могат и в Брюксел да го направят. С оръжие, което всички сме отрекли и то във Великобритания - това престъпление трябва да е в прожектора на цялата демократична и световна общественост, защото не се ли намерят поръчителите, всички ще живеем в страх и могат да загинат хиляди\", каза Борисов.     \"Всичките ми данни са качени в интернет, това е добре, защото хакерите могат да проверяват всякакви глупости, които се пишат за мен. Неслучайно всички говорим за киберсигурност, хакват ни непрекъснато по цял свят, колкото технологично се развива повече светът, толкова защитата на тази мрежа става по- трудна\", коментира премиерът  последните събития около кражба на личните данни в фейсбук\", коментира премиерът.  ", "date": "2018.03.22", "title": "Борисов от Брюксел: Добре е, че всичките ми данни са качени в интернет, хакерите могат да... (ВИДЕО)"}
{"url": "https://www.blitz.bg/ikonomika/shefkata-na-nap-obyavi-tochniya-razmer-na-nesbranoto-dds_news587963.html", "text": "5,4 млрд. лева е сумата на несъбираемото ДДС за периода от 2000 до 2017 година, обяви изпълнителният директор на Националната агенция за приходите Галя Димитрова. Става дума за хора, които нямат имущество и няма по какъв начин да бъдат събрани тези пари. Това е почти цялата част от непогасените задължения за 17-годишния период, допълни Галя Димитрова. \"За въпросните 16 млрд. - това не са несъбрани приходи. Това е целият размер на ДДС, който органите по приходите са установили, след като са извършили ревизии, след като са издали ревизионни актове и след като са разкрили данъчни злоупотреби\", каза тя, цитирана от БНР.  Димитрова акцентира върху законовите механизми да се търсят несъбираеми задължения: \"Когато фирмата няма никакви имоти, ние имаме законовата възможност (която прилагаме на практика) и събираме тези несъбираеми от страна на фирмата задължения от лицата, които са собственици или управители на тези фирми. Само през 2017 година ревизиите, извършени по този ред, търсейки солидарно отговорност за тези несъбираеми задължения, са установили 216 милиона лева.  \"ДДС измамите не са български феномен, коментира още Галя Димитрова. \"Това е общ проблем в целия Европейски съюз, в целия свят и като такъв оценката за средно-годишната загуба само за една година, загубата за ЕС от измами с ДДС е 150 милиарда евро. Данните от изследването на Европейската комисия за липсите от ДДС показват, че за 2015 година по този показател след България има седем европейски страни, сред които са Португалия, Италия и Румъния.\"  ", "date": "2018.03.22", "title": "Шефката на НАП обяви точния размер на несъбраното ДДС"}
{"url": "https://www.blitz.bg/politika/pes-sbira-levite-premieri-komisari-i-lideri-na-partii-na-16-may-v-sofiya_news587955.html", "text": "На лидерска среща преди заседанието на Съвета на ЕС, ПЕС ще събeре левите европейски премиери, комисари и лидери на партии на 16 май в София. Специален акцент ще бъде темата за Западните Балкани и затова на форума ще бъдат поканени и премиерите, и лидерите на левицата от балканските държави. Ясната европейска преспектива пред тези страни е сред приоритетите на европейските социалисти.     Освен заседанието си в България, днес левите лидери обсъдиха заключенията на Съвета и приветсваха предложението на комисаря по икономически и финансови въпроси Пиер Московси за по-строги данъчни правила за технологичните гиганти. Инициативата бе определена като първата важна стъпка към справедлива европейска данъчна система, в която големите многонационални корпорации плащат своя дял.     ​Относно проектозаключенията на предстоящия Съвета, президентът на ПЕС Сергей Станишев, който бе домакин на срещата, заяви:     „Време е европейските лидери да погледнат ангажиментите, които са поели, по-отговорно. Ето защо сме предложили изчерпателен социален план за действие, с ясни цели за увеличаване на заплащането, намаляването на разликата в заплащането между половете, социална закрила за служителите в цифровия сектор и постоянна и всеобхватна младежка гаранция”.     Лидерите обсъдиха и позициите на социалдемократическите​ партии преди европейските избори през 2019 г. и поеха ангажимент за изготвяне на общи приоритет и​ за изборната кампания.   ​ ​   По време на срещата, левите лидери носеха възпоменателни ленти по повод втората годиншнина от терористичните атаки в Брюксел на 22 март 2016 г, когато 35 души загубиха живота си.          ", "date": "2018.03.22", "title": "ПЕС събира левите премиери, комисари и лидери на партии на 16 май в София"}
{"url": "https://www.blitz.bg/politika/borisov-razgovarya-s-tusk-za-vazhnata-sreshcha-na-liderite-na-es-vv-varna-i-obyavi_news587945.html", "text": "Предстоящата среща между лидерите на ЕС и на Турция на 26 март във Варна е необходима за нормализирането на отношенията между Евросъюза и Анкара. Това коментира българският министър-министър Бойко Борисов на среща с председателя на Европейския съвет Доналд Туск в Брюксел, съобщиха от пресслужбата на Министерския съвет. Двамата бяха единодушни, че разговорът във Варна между европейските лидери и президента на Турция е належащ за възстановяване на диалога с турската държава.   \"Имаме нужда от подредени отношения с нашия съсед - Турция. Диалогът с турския президент трябва да бъде продължен\", подчерта българският премиер.  Бойко Борисов и Доналд Туск се информираха и за позициите си по актуалните политически теми на Европа, които по-късно днес ще бъдат разгледани на заседанието на Европейския съвет. Високо беше оценена и работата до този момент по приоритетните теми на българското председателство на Съвета на ЕС. ", "date": "2018.03.22", "title": "Борисов разговаря с Туск за важната среща на лидерите на ЕС във Варна и обяви..."}
