{"url": "https://www.blitz.bg/stsena/modelite-na-shanel-defilirakha-pokray-vodopad-v-parizh-snimki_news548177.html", "text": "Карл Лагерфелд украси изложбената зала Гран пале с водопад за ревюто си през последния ден на Парижката седмица на модата пролет/лято 2018, съобщи Ройтерс, цитирана от bTV.\n Манекенките преминаха по подиума добре защитени – с прозрачни найлонови ботуши над коленете, наметала и ръкавици. \n \n Карл Лагерфелд предложи традиционните костюми от туид, миниполи като от 60-те години на миналия век, както и прозрачни поли, огромни панталони, дантелени рокли с рюшове. \n Шоуто откри Кая Гербер – 16-годишната дъщеря на Синди Крофорд, която е новата звезда на Парижката седмица на модата. Тя участва също в дефилетата на \"Ив Сен Лоран\" и Валентино\". \n На Парижката седмица на модата се представиха повече от 80 модни къщи. \n \n \n \n", "date": "2017.10.03", "title": "Моделите на \"Шанел\" дефилираха покрай водопад в Париж (СНИМКИ)"}
{"url": "https://www.blitz.bg/svyat/idil-pleni-ruski-dobrovoltsi-publikuva-video-s-plennitsite_news548149.html", "text": "Медиякрилото на ИДИЛ – агенция Амак, разпространи видео с пленени руснаци, наричайки ги руски военни. По думите на пленниците, те се казват Заболотний Роман Василиевич и Цуркану Григорий Михайлович, родени през 79-та и 78-а години.\nТе са пленени от ИДИЛ по време на контранастъплението на бандистките формирования в района на селището Ал Шула в провинция Дейр ез Зор миналата седмица. \nПо данни на „Руская весна“, и двамата мъже в действителност не са кадрови военни, а доброволци, воювали на страната на Сирийската арабска Армия. \nПо предварителна информация, роденият в Ростовска област Роман Заболотний е участник във паравоенни формирования на казаци. \n  \nГригорий Цуркану е жител на Домодедовски район на Московска области. Той е ветеран от военните действия в Югославия.   \nОт руското министерство на отбраната заявиха, че „никакви инциденти, свързани с плен или загуба на военнослужещи на ВС на Русия в провинция Дейр ез Зор или други райони на Сирия, не е имало“. Превод и редакция: БЛИЦ \n \n \n   \n", "date": "2017.10.03", "title": "ИДИЛ плени руски доброволци, публикува ВИДЕО с пленниците"}
{"url": "https://www.blitz.bg/lyubopitno/nauka-i-tekhnologii/da-vi-nastrkhnat-kosite-profesor-ot-kharvard-kategorichen-izvnzemnite-otvlichat-khora-i-im-prichinyavat-neshcho-uzhasyavashcho-video_news548012.html", "text": "Професор Джон Мак, който е вече покойник, е ръководил катедрата по психиатрия в Харвардския университет и изучавал феномена на отвличането на хора от извънземни.\nВ началото той търсел рационално обяснение, но вместо да обори този феномен разбира, че на тези хора в действителност им се е случило нещо, което е довело до дълбока психична травма и коренна промяна в техния живот. \nПрофесорът разработва специална система от въпроси, която прилага по време на хипноза, като по този начин пациентът няма спомен за тях, но казва важни детайли около процеса на отвличането. Той документирал над 100 случая. И на базата на сходствата, Джон Мак е описал подробно самия процес на отвличане. \nВсички жертви описвали син лъч от светлина, който ги парализирал и ги вкарвал в космически кораб. Те се озовавали легнали на маса, без да могат да мърдат, в светла стая без стени. Изведнъж към тях се приближавали хуманоиди, които били около метър на ръст, с големи глави и големи черни очи. \nОтвличането свършвало, когато жертвата се озовавала в колата си или в леглото си, без да помни какво се е случило. \nВъпреки че много хора са скептични относно същността на феномена на отвличане от извънземни Джон Мак бил категоричен, че извънземни отвличат хора и правят с тях ужасни експерименти, като тяхната цел за момента е неясна. \n \n", "date": "2017.10.03", "title": "Да ви настръхнат косите! Професор от Харвард категоричен: Извънземните отвличат хора и им причиняват нещо ужасяващо (ВИДЕО)"}
{"url": "https://www.blitz.bg/razvlechenie/kokoshi-smyakh-na-fermer-stsepi-televizionniya-efir-video_news548142.html", "text": "Куриозен случай стана в ефира на телевизия RTV Noord. Журналист взимаше интервю от фермер, занимаващ се с отглеждането на домашни птици. В един момент кореспондентът казва шега, а събеседникът му се заля от смях, напомнящ крясъците на петли.\nНо, когато на заден план се чуват звуците на кокошките и патиците, решили, че е дошло време за преброяване, кореспондентът направо изпада в истерия. Превод и редакция: БЛИЦ \n  \n", "date": "2017.10.03", "title": "„Кокоши“ смях на фермер сцепи телевизионния ефир (ВИДЕО)"}
{"url": "https://www.blitz.bg/svyat/situatsiyata-okolo-damask-se-nazhezhava-ekstremistite-izvazhdat-amerikanski-zrk-siriyskite-vvs-sa-na-pritsela_news548148.html", "text": "Според съобщение на newinform, позоваващо се на арабски източници, в централния район на Сирия ситуацията започнала да се нажежава. Антиправителствените въоръжени радикали изкарали на своите позиции край източното столично предградие Дума зенитноракетни комплекси (ЗРК) американско производство.\nСпоред агенцията, радикалите могат да контролират въздушното пространство над своите позиции с радиус 20 км. Правителствените самолети се оказват под прицел и техните пилоти са заплашени до височина 7 км. \n  \nВ резултат действията на сирийската авиация може значително да намалеят или изобщо да бъдат прекратени, което ще лиши правителствената войска от съществено преимущество да контролира въздуха над столицата. \n  \nСирийските радикали в района на селището Хош ад-Давахира на 10 км от Дамаск извършили въоръжено нападение срещу позиции на правителствените войски. \n  Превод и редакция: БЛИЦ \n \n", "date": "2017.10.03", "title": "Ситуацията около Дамаск се нажежава: Екстремистите изваждат американски ЗРК, сирийските ВВС са на прицела"}
{"url": "https://www.blitz.bg/svyat/padna-golyama-misteriya-khari-ne-e-istinskoto-ime-na-britanskiya-prints_news548152.html", "text": "\n Знаете ли, че Хари не е истинското име на любимия британски принц? Всъщност британският престолонаследник се казва Хенри Чарлс Албърт Дейвид Маунтбатън-Уиндзор.  \nПсевдонимът си Хари е получил веднага след раждането. \nПълното име на херцога на Кеймбридж е Уилям Артър Филип Луи Маунтбатън-Уиндзор. \n \n", "date": "2017.10.03", "title": "Падна голяма мистерия! Хари не е истинското име на британския принц"}
{"url": "https://www.blitz.bg/svyat/kasapint-ot-vegas-se-okaza-dolen-izmamnik-iskal-da-premetne-khotel-za-ogromna-suma-no-ne-mu-se-poluchilo-video_news548146.html", "text": "Психопатът от Лас Вегас Стивън Падок в миналото се е опитал да съди казино в Лас Вегас, след като се бил подхлъзнал и наранил, докато ходил из хотела. Кадри от камера за наблюдение, използвани от Падок по време на съдебния процес, показват как той се движи между хотела и магазин в „Космополитън“ и зоната за високи залози, когато пада, пише в. \"Дейли Мейл\".\nБъдещият касапин е твърдял, че е паднал заради мокър под и се е опитал да отсъди 100 000 долара за медицински разходи, болка и страдания. \nТезата му обаче се провалила в съда и той трябвало да плати 270 долара съдилищни такси. \nНа кадрите Падок ходи до други туристи, облечен в мърлява тениска, тъмни панталони и джапанки. Той носи в ръцете си и найлонова торба. \nАдвокат Марти Кравиц, който е представял Падок, го описа пред Ен Би СИ, като „занемарен“, „мърляв“ и „странен“. „Ако го видехте, щяхте да се зачудите какво такъв човек прави в Космо“, добави той. \nПри това, Кравиц, като мнозина други, каза, че не е забелязал нищо, което да наведе на мисълта, че той е потенциален масов убиец. \nВ съда Падок се провалил, след като е било установено, че няма доказателства при неговото падане да е имало някаква течност на пода, защото същия участък е бил прекосен и от други туристи, които не са изпитали затруднения при преминаването.   Превод и редакция: БЛИЦ \n   \n \n \n \n", "date": "2017.10.03", "title": "Касапинът от Вегас се оказа долен измамник: Искал да преметне хотел за огромна сума, но не му се получило (ВИДЕО)"}
{"url": "https://www.blitz.bg/svyat/unikalna-gledka-golyama-dupka-na-ptya-poglna-rols-roys-shokiraniyat-mu-sobstvenik-prinuden-da-spasyava-zhivota-si-snimkivideo_news547962.html", "text": "В мрежата бяха публикувани изумителни кадри от инцидент в Китай, на които се вижда как суперкола Ролс Ройс за £560,000 пропада в голяма дупка на шосето. На ужасения мъж, притежаващ автомобила, му се наложи да се покатери извън машината, за да се спасява, пише \"Мирър\".\nЗа щастие, шофьорът не е пострадал при необичайния инцидент, но страхотната му кола вече е повредена.  \nПроизшествието се случва в град Харбин, докато китаецът очаква зелената светлина на светофара. Мъжът успява да се промъкне извън автомобила, докато машината бавно пропада в земята пред невярващите на очите си очевидци.  \nПри инцидента няма други пострадали коли. По-късно пътните власти са дошли на мястото и са предприели ремонтни дейности. От полицията не съобщават засега каква може да е била причината за отворилата се внезапно дупка. Превод и редакция: БЛИЦ \n  \n", "date": "2017.10.03", "title": "Уникална гледка: Голяма дупка на пътя погълна \"Ролс Ройс\", шокираният му собственик принуден да спасява живота си (СНИМКИ/ВИДЕО)"}
{"url": "https://www.blitz.bg/layfstayl/shoubiznes/pishman-pevets-zaprilicha-na-neshcho-sredno-mezhdu-konchita-i-megz-i-propishchya-che-mu-shchipi_news548054.html", "text": "\n Пишман чалгар стана за смях в социалните мрежи. С огромната си амбиция да бъде забавен, той стана смешен. Малко популярният Вилислав направи опит да имитира топ дизайнерката Мегз, която в първата седмица на „ВИП Брадър“ успя да вдигне рейтинга на шоуто с перука от 300 лева,  .  \n „БИГ Брадър, цялата треперя, имам фиби в главата. Щипиииииии“, пищи като ощипана мома на селска седянка певецът в \"Инстаграм\". \n Гъстата му брада и истеричният му глас обаче го направиха  жалко копие на победителя в „Евровизия“ Кончита Вурст. Разбира се, не пропускаме възможността той да има фетиш към дамски перуки или дрехи, което е доста често срещано явление при младите. \n", "date": "2017.10.03", "title": "Пишман певец заприлича на нещо средно между Кончита и Мегз и пропищя, че му \"щипи\""}
{"url": "https://www.blitz.bg/svyat/ungariya-i-rumniya-skochikha-na-ukrayna-zaradi-natsionalnite-maltsinstva_news548112.html", "text": "Външният министър на Унгария Петер Сийярто подчерта, че съвместните усилия на двете страни може да повлияят в посока промяна на закона  \nУнгария и Румъния съвместни се обявиха против приетия от Киев закон за образованието, съобщи унгарският външен министър Петер Сийярто.\n„За Унгария и Румъния е напълно естествено и нормално съвместно да съгласуват поправки в закона „За образованието“ в Украйна“, цитира думите му пресслужбата на унгарското външно министерство.   \nСийярто подчерта, че съвместните усилия на двете страни могат да повлияят за внасянето на промени в закона. Според министъра, нововъведенията нарушават правата на унгарското и румънското малцинство. \nПодписаният през септември тази година от президента на Украйна Петро Порошенко закон „За образованието“ предвижда от 2018 година преподаването на предметите „на езиците на националните малцинства“ да остане в Незалежната само в началното училище.   Превод и редакция: БЛИЦ \n \n", "date": "2017.10.03", "title": "Унгария и Румъния скочиха на Украйна заради националните малцинства"}
{"url": "https://www.blitz.bg/daydzhest/v-rusiya-obszhdat-zamyana-na-legendarniya-su-25-grach_news548123.html", "text": "Руското списание „Экономика сегодня” оповести планове на МО да замени щурмовика Су-25 с нов самолет на щурмовата авиация. Идеята не е предизвикана с неговата „преклонна възраст”, той е приет на въоръжение през 1981 г. Проявил се прекрасно най-напред в Афганистан, впоследствие участвал в поредица от военни конфликти. Сега воюва в Сирия, макар и модернизиран във вариант Су-25СМ, а предстои да приемат Су-25СМ3.\nЗаради фантастичната му „живучест” самолетът е наричан „летящ танк”. За 8 г. в Афганистан Су-25 извършили около 60 хиляди полета. Процентът на поразяване на целите с управляеми ракети възлиза на 95. Загубите общо са 23 самолета, като на един се падат средно налетяни 2800 часа. На всеки свален щурмовик се падат 90 бойни повреди. Известен е случай Су-25 да се завръща в базата със 150 пробойни. Нито една машина не е загубена заради взрив в резервоарите или гибел на пилота. Няма друга такава машина в света. \n  \nИзвестни са куриозни случаи. Например майор А. Рибаков се добрал до летището със задавен двигател, залят с керосин от пробитите резервоари, насечен от осколки фанар на кабината, напълно отказала хидросистема и неспускащ се колесник. В кабината не работел нито един прибор и летецът с облято от кръв лице пилотирал самолета по команда на пилота от втория самолет. Кацайки по корем, летецът се хвърлил в страни от самолета и едва след като се убедил, че машината няма да експлодира, се върнал и изключил двигателите. \n  \nФеноменалната „живучест” е осигурена с пълно брониране на кабината и основните агрегати на самолета. Широко е използвано дублирането на възлите, агрегатите, тръбопроводите и електромрежата. \n  \nСегашните претенции към „Грач” не от технически характер – просто самолетът престанал да удовлетворява съвременната тактика за поддръжка на сухопътните войски. \n  \nСред претенциите е малкият боен радиус – малко над 300 км, както и неговата дозвукова скорост. Само че на бойните вертолети Ми-28 и Ка-52 тези показатели са още по-ниски, но никой няма претенции към тях. При това американските „томахавки” достигат и далеч по-отдалечени летища. А за съвременните системи ПВО скоростта на целите не е от значение. \n  \nВ действителност ситуацията със замяна щурмовика изглежда е далеч по-сложна и се определя от цял комплекс обстоятелства, сред които измененията в тактиката на щурмовата авиация едва ли са най-главното. Тук се преплитат и финансови мотиви и, разбира се, задкулисни интереси. \n  \nВ Русия се опитаха не само да запазят идеята за щурмовик в чист вид, но и да го издигнат до равнището на самолет от пето поколение. Дори била разработвана идеята за създаване на Перспективен авиационен комплекс за Щурмовата авиация, само че в сегашната икономическа ситуация тази задача не може да се реализира. \n  \nЗатова се лансира идеята да се създаде нов щурмовик на базата на изтребителя-бомбардировач Су-34, като му се доразвие функция, която той всъщност си има. Самолетът е защитен от удари на въздушния и земен противник. Дебелината на бронираното му стъкло и титановите пластини за прикритие на кабината дори са повече от на Су-25. \n  Превод и редакция: БЛИЦ \n", "date": "2017.10.03", "title": "В Русия обсъждат замяна на легендарния Су-25 „Грач”"}
{"url": "https://www.blitz.bg/intsidenti/stikhii/kakvo-strashilishche-pak-leti-km-zemyata-i-vdiga-po-trevoga-nasa-na-12-oktomvri_news547047.html", "text": "\n Не успяха сътрудниците на космическите агенции и обсерватории да си отдъхнат облекчено, изпращайки с поглед прелетелия покрай Земята огромен астероид \"Флоренция\", а ето че на хоризонта вече се задава друга опасност. Към нашата планета се приближава още по-страшен космически обект - астероидът 2012 TC4. \nNASA вече оцени неговите размери, маса и потенциалната опасност за Земята. Този астероид е малко по-малък от \"Флоренция\", но е от по-плътна порода, която е по-яка от гранит. Освен това тя е много огнеупорна и няма да изгори значително при навлизането с в атмосферата. \nПо данни на учените от NASA, астероидът ще се приближи до Земята на рекордо малко разстояние - 43,5 хиляди километра. По други данни той може да се окаже на разстояние едва 6800 километра. Космическият обект бе открит през 2012 г. и получи обозначението 2012 TC4. \n2012 TC4 е 1000 пъти по-тежък от Челябинския метеорит, който макар и да се разпадна във въздуха предизвика немалко беди и грижи в южноуралската столица. Този астероид лети със значително по-голяма скорост от Челябинския. Вероятността от стълкновението ми със Земята е 1/600. И какво ще стане, ако тази гигантска космическа канара се вреже в нашата планета, отбелязва esoreiter.ru.  \nПри най-лошия сценария 2012 ТС4 може да пробие планетарната кора и да предизвика нещо като цунами в магмата на планетата. Това ще доведе до тотално изригване на вулканите и многобройни земетресения с невиждана досега мощност.  \nСътрудници на NASA вече уточниха, че максималното сближаване на 2012 TC4 със Земята ще бъде на 12 октомври и то в момент, когато Американският континент ще бъде обърнат с лице към прелитащия астероид. \nМоже би поради тази причина NASA е набелязала учението Съдния ден и тестирането на своята система за \"планетарна отбрана\" също на 12 октомври т.г.? Мнозина не вярват, че това просто е съвпадение. Мрежата вече е залята от коментари, че сътрудниците на NASA знаят много повече за 2012 TC4, отколкото казват в пестеливите официални съобщения...  Превод: БЛИЦ \n", "date": "2017.10.03", "title": "Какво страшилище пак лети към Земята и вдига по тревога NASA на 12 октомври"}
{"url": "https://www.blitz.bg/svyat/zapochna-li-grazhdanskata-voyna-v-madrid-ograbikha-orzheen-magazin-izcheznakha-nad-80-pushki-snimka_news548108.html", "text": "В Мадрид неидентифицирани са ограбили частно хранилище за стрелково оръжие. За инцидента съобщава порталът АВС. По предварителни данни, задигнати са пари и над 80 оръжия. Отбелязва се, че крадците наблегнали специално на оръжията с оптика.\n \n На 3 октомври в Каталония започна масова стачка: жителите на региона настояват централните испански власти да вземат предвид резултатите от референдума за независимост в неделя. В хода на гласуването над 90% от каталонците се обявиха за независимост.  \n Превод и редакция: БЛИЦ \n", "date": "2017.10.03", "title": "Започна ли гражданската война?! В Мадрид ограбиха оръжеен магазин, изчезнаха над 80 пушки (СНИМКА)"}
{"url": "https://www.blitz.bg/svyat/amerikanski-general-napravi-shokirashcho-predlozhenie-za-sdrzhane-na-rusiya_news548134.html", "text": "Европейските страни трябва да се договорят за създаването на „военен Шенген“ за по-ефикасно сдържане на Русия. Това заяви американският генерал Бен Ходжис, цитиран от БГНЕС.\nПо думите му при транспортирането на въоръжения и военни товари през границите на европейските държави трябва да действат особени правила, които да позволяват по-бързо прехвърляне на силите на НАТО.  \nАлиансът трябва да има възможността да се придвижва толкова бързо и дори по-бързо от въоръжените сили на Русия, ако искаме нашият потенциал на сдържане да бъде ефикасен“, поясни Бен Ходжис, който е командващ американската армия в Европа.  \n \n", "date": "2017.10.03", "title": "Американски генерал направи шокиращо предложение за сдържане на Русия"}
{"url": "https://www.blitz.bg/svyat/idil-s-video-v-koeto-se-khvali-che-kasapnitsata-v-las-vegas-e-otmshchenie-za-atakite-na-sashch-po-khalifata_news548131.html", "text": "Терористичната групировка „Ислямска държава“ разпространи ново видео, в което се хвали, че касапницата в Лас Вегас е отмъщение за американските атаки по Халифата. Групировката твърди в своята отчаяна пиар акция, че клането на Стивън Падок е организирано от ислямистите, пише в. \"Дейли Мейл\".\nТе уточняват, че той бил радикализиран месеци преди да открие стрелба по кънтри фестивала. \nПредставители на ФБР определиха твърденията на екстремистите като глупости. Те заявиха, че психопатът не е имал връзки с каквато и да е терористична организация. Превод и редакция: БЛИЦ \n \n   \n \n \n \n", "date": "2017.10.03", "title": "ИДИЛ с ВИДЕО, в което се хвали, че касапницата в Лас Вегас е отмъщение за атаките на САЩ по Халифата"}
{"url": "https://www.blitz.bg/svyat/zapochva-se-katalontsite-gonyat-politsiyata-s-vikove-makhayte-se-snimkivideo_news548132.html", "text": "Тълпи от разгневени протестиращи буквално прогониха полицаите от град в Каталония, след като испанската полиция се опита на местните жители да гласуват за референдума за независимост на региона в неделя. Драматичните кадри са заснети в неделя, но излизат наяве едва сега, пише в. \"Метро\".\nНа тях се вижда как полицаите за борба с безредиците отстъпват, а голяма тълпа от хора настъпват към тях. \nСлучката се разиграва в Монт-роиг дел Камп. \nДесетки полицаи бяха изпратени, за да попречат на хората да упражнят правото си на глас там.   \nПодобни кадри са направени и в градовете  Сабадел, Алкарас и Сан Хоан Деспи.   Превод и редакция: БЛИЦ \n \n   \n \n \n \n", "date": "2017.10.03", "title": "Започва се! Каталонците гонят полицията с викове: „Махайте се!“ (СНИМКИ/ВИДЕО)"}
{"url": "https://www.blitz.bg/layfstayl/vkusotii/vkusotiyka-musaka-ot-zryal-fasul_news548019.html", "text": "\n Необходими съставки: \nбоб – 200 г зрял фасул, сварен \nлук – 4 глави \nморкови – 4 бр. \nолио – 4 с.л. \nлимони – 1 бр. \nчервен пипер \nсол \nПредварително сварете фасула и запазете малко от водата му. Разпределете половината в подмазнена тава и отгоре разпределете нарязания и запържен лук. \nВърху лука разпределете морковите, които са настъргани и посолени на вкус. \nЗавършете с пласт от останалия боб и посолете. Залейте със струя олио и сложете да се изпече до готовност. При поднасяне поръсете с червен пипер.\n", "date": "2017.10.03", "title": "Вкусотийка: Мусака от зрял фасул"}
{"url": "https://www.blitz.bg/svyat/las-vegas-potna-v-skrb-veche-sa-yasni-zhertvite-na-kasapnitsata-adrian-zaginal-chasove-predi-oltara-dzhesika-ostavi-chetiri-detsa-siratsi-snimki_news548021.html", "text": "\n Първите жертви на стрелбата вече са идентифицирани, след като 59 души бяха убити. Стивън Падок е килърът, който откри огън по време на музикален фестивал в Лас Вегас. Американците определиха това като най-смъртоносната масова стрелба в американската история, пише dailymail.  \nСюзън Смит на 53 години, Денис Салмън Бърдитус на 50, Джесика Климчук, Джон Пипън, Ронда льо Рок, Дана Гарднър, Куинт Робинс на 20, Бейли Швайцер, Анджи Гомез и Кари Барнет бяха убити при масовата стрелба. \nМелиса Рамирес, Ерик Силва, Том Ден Джу и 35-годишният учител Санди Кейси също са били убити при ужасяващите стрелби. Други 527 души бяха ранени в най-смъртоносната масова стрелба в историята на САЩ. \nЦяла Америка скърби и не може да повярва, че един човек е способен на такава жестокост.  Мелтън Хедър през сълзи си спомня последните минути със съпруга й, който е умрял, за да спаси нейния живот. \n \"Той ми спаси живота. Той ме сграбчи и започна да бяга, когато усетих, че пада, уцелен в гърба. Искам всички да знаят, че той беше най-прекрасният и любящ мъж на света\", споделя женатa. \nСнимка на Денис Салмон със съпруга си часове преди да загуби живота си \nДжесика Климчук била майка на четири деца, едно от които загинало с нея във Вегас    \nАдриан Мурфит намери смъртта, преди да стъпи на олтара, женейки се за красавицата и детска учителка Джени Паркс \nМинистерската съпруга Ронда Лерок загинала, застреляна в тила \nДжон Фипен бил на концерт със сина си. За съжаление момчето не било в състояние да спаси живота на баща си \nМелиса Рамирес, завършила Калифорнийския университет, трагично посрещнала смъртта си при стрелбата. \nРейчъл Паркър била с колега офицер в извънработно време. \nНейса Тонкс била майка на три деца. След смъртта й семейството й създава група в социалната мрежа, молейки за финансова помощ за издръжката на децата. \nМайкъл Андерсън също загинал при стрелбата. Приятелката му публикува прочувствено послание в социалната мрежа за съвместния им живот. Там тя споменава, че Майкъл е най-хубавото нещо, което й се е случвало и е олицетворявал идеалния мъж. Двамата имат и дете. \nКристофър Ройбъл е войник ветеран, наскоро върнал се от Афганистан. Другата седмица имал рожден ден. Щял да навърши 29. Превод и редакция: БЛИЦ \n", "date": "2017.10.03", "title": "Лас Вегас потъна в скръб! Вече са ясни жертвите на касапницата! Адриан загинал часове преди олтара, Джесика остави четири деца сираци (СНИМКИ)"}
{"url": "https://www.blitz.bg/layfstayl/skorost/lada-4x4-bronto-evtina-i-visokoprokhodima-snimki_news548006.html", "text": "Безспорен факт е, че Lada 4x4, която познаваме и като Niva, е сред автомобилите, предлагащи истински офроуд способности. Сега АВТОВАЗ ни показва машина, готова да щурмува и най-тежките терени. Тя е подготвена от компанията „Бронто”, които са известни със своите амфибии, разработени на база на всъдехода от Толиати.\nВерсията се нарича Lada 4x4 Bronto. Автомобилът е повдигнат до 240 мм пътен просвет (+20 мм спрямо стандартната версия), колесните арки са разширени, монтирани са офроуд гуми Bontyre Stalker MT. На двама моста има самоблокиращи се диференциали, задният мост е подсилен, амортисьорите са с увеличен ход и подсилени пружини отпред, а също има и антиблокираща спирачна система.\n \nВ тази специална серия се предлагат още подгрев на огледалата, климатик, подгрев на предните седалки, релси или експедиционен багажник, както и 17 версия на специалната „камуфлажна” украса. \nВсичко до тук изглежда добре и за най-запалените ловджии, щурмуващи всеки уикенд билата на планините. Въпросът е, че цената на тази кола варира от 19 600 до 27 260 лв., като в нея не са включени специалните предложения и опциите. Към последните спада подсилена защита на картера, лебедка (предна/задна), фарове за мъгла и допълнителни фарове за мъгла, монтиращи се на покрива, експедиционен багажник и др. \nЗадвижването е познато: 1,7-литров бензинов мотор с мощност 83 к.с. И тази версия се предлага единствено с 5-степенна „ръчка”. Източник: vesti.bg \n", "date": "2017.10.03", "title": "Lada 4x4 Bronto: Евтина и високопроходима (СНИМКИ)"}
{"url": "https://www.blitz.bg/svyat/uzhasyavashcha-gledka-vltsi-razksakha-lovdzhiyski-kucheta-v-grtsiya-snimki-18_news548057.html", "text": "\n Атаките от вълци през последните дни в Гърция се увеличиха драстично. През последните 15 дни най-малко 10 хрътки са били разкъсани от вълци в южната ни съседка.  \nИнцидентите според свидетелствата са в района между Павлиани и Кастания и в по-широки граници също. Безпокойството е голямо тъй като, освен ловците и животновъдите със стадата си, има и много пътеки, по които се разхождат местните хора. Вижте по-долу снимки на ловни кучета, които са били нападнати от вълци. \n \n \n", "date": "2017.10.03", "title": "Ужасяваща гледка! Вълци разкъсаха ловджийски кучета в Гърция (СНИМКИ +18)"}
{"url": "https://www.blitz.bg/svyat/zhestok-udar-vrkhu-islyamska-drzhava-teroristite-obednyakha-glavolomno_news548033.html", "text": "Приходите на терористичната групировка \"Ислямска държава\" от продажба на петрол са намалели с 90 процента през последните две години, информира в. \"Ю Ес Ей тудей\".\nСпоред източници от предвожданата от САЩ коалиция, която води борба с ИДИЛ, групировката сега печели по-малко от 4 милиона долара на месец от продажба на петрол в сравнение с 50 милиона долара, които е получавала по-рано. \nСред причините за намаляване на приходите са значителното съкращаване на контролираната от джихадистите територия и въздушните удари по инфраструктурни обекти, свързани с добива и преработката на петрол, както и по автоцистерни. \nЗагубата на територии и намаляването на приходите принуждава групировката да се откаже от мечтата си за ислямски халифат. \n \n", "date": "2017.10.03", "title": "Жесток удар върху \"Ислямска държава\", терористите обедняха главоломно"}
{"url": "https://www.blitz.bg/svyat/amerikanskite-chengeta-ne-si-poplyuvat-tarashat-zhilishchata-na-krvaviya-ubiets-ot-las-vegas_news548084.html", "text": "\n Полицаи са обискирали две жилища на Стивън Падък, който в неделя вечерта откри стрелба по зрителите на кънтри фестивал в Лас Вегас и уби десетки. Едното жилище  е в Мескит, на 130 км от Лас Вегас. В района живеят главно пенсионери и има много игрища за голф и тенис.  \n64-годишният Падък живеел там с 62-годишната си жена в едноетажна къща с три спални, купена преди около 2 години за 369 000 долара.  \nПадък не е имал финансови проблеми, уточнява БГНЕС.  \nСпец службите са обискирали и дом на Падък в Рино, на 804 км от Мескит.  \nПадък стреля от хотелската си стая в „Мандълей бей” на 32-ри етаж и уби поне 59 души. 527 са ранени. Престъпникът се самоуби преди идването на полицията. Трагедията е най-голямото масово убийство в новата история на САЩ. \n \n", "date": "2017.10.03", "title": "Американските ченгета не си поплюват! Тарашат жилищата на кървавия убиец от Лас Вегас"}
{"url": "https://www.blitz.bg/svyat/novi-razkritiya-kasapint-ot-vegas-bil-multimilioner-vnesl-10-kufara-s-mashini-na-smrtta-v-khotelskata-si-staya-i-snimki_news548085.html", "text": "Психопатът, който застреля 59 души и рани над 500 в Лас Вегас, е бил мултимилионер, който е занесъл огромен арсенал от 23 тежки оръжия в стаята си в хотела в Мандалей Бей, която трансформирал в сложно снайперово гнездо, след което започнал да стреля по хората, присъствали на кънтри фестивала.\n64-годишният Стивън Падок е натрупал милиони долари от сделки с имоти, твърди брат му. Той също е имал два самолета и няколко големи имота из САЩ. Като цяло бил описван като обикновен човек с изключение на това, че обичал да играе хазарт за много големи суми. \nТой също тайно от всички успял да натрупа арсенал от 42 оръжия. Поне едно от тях е било автоматично, докато други две са имали модификации, позволяващи полуавтоматичните оръжия да изпразват до 800 патрона в минута. Няколко от тях пък имали снайперова оптика. Психопатът е разполагал и с амуниции на армейско ниво. \nТой е успял да пренесе 23 от своите оръжия в стаята си в Мандалей Бей в рамките на няколко дни. Две от снайперовите пушки той сложил на триножници и ги насочил към кънтри фестивала. \nВ стаята са намерени и хиляди патрони. Това е позволило на психопата да стреля непрекъснато в течение на 72 минути. В колата му пък са открити няколко килограма синтетична тор, използвана за направата на самоделни взривни устройства. \nПадок е живял в Невада, Флорида и Тексас, но като цяло е водил тих и спокоен живот. Причината да стане най-кръвожадния психопат в историята на САЩ засега остава мистерия.   \nПенсионираният счетоводител е работил като интернет одитор в „Локхийд и Мартин“ три години в края на 80-те години на миналия век. Бил е мениджър и е инвестирал в апартаментни комплекси в Мескит, Тексас и Калифорния. Така е натрупал милиони, разказа брат му, пише Las Vegas Sun. \nОт местната полиция обявиха, че мъжът е с чисто криминално минало. Дори е нямал пътни фишове. Брат му го описа като „просто човек, който е живял в Мескит, който е ходил във Вегас, за да играе хазарт и … е обичал боритота (вид сандвич)“. \nЗатова разкритието, че той методично е успял да внесе 10 куфара с оръжия в стаята си в хотела по време на предхождащите клането почивни дни е шок за всички, които го познават. \nЕрик Падок казва, че брат му въобще не се е увличал по оръжията. „Имаше няколко огнестрелни оръжия, но те бяха легални, пистолети… Може да е имал и пушка, но ги държеше в сейф“, казва още той. Брат му твърди още, че въобще не знае откъде са се взели 23-те оръжия, намерени в хотелската стая на Стивън.   \nШокът става още по-голям след обиска на единия от имотите на психопата. Първо в дома му в Мескит в тиха общност за пенсионери, купена за 369 000 долара през 2015 година, е бил намерен втори арсенал, още по-голям от този в Мандалей Бей. \nДруги 19 огнестрелни оръжия са били открити в къщата, имало е експлозивът Tannerite, който се използва от военните за направата на взривяващи се цели по време на военни учения. Също и няколко хиляди куршума.   \nНамерена е и електроника, но нейното предназначение все още се проучва. \nТой „нямаше религиозни пристрастия, нито политически“, казва още брат му Ерик. „Просто си живееше“, добавя той. Стивън не е преминавал и военно обучение, нито е имал и сериозен интерес към оръжията, казва още Ерик. При това Ерик признава, че в последните години той не е контактувал много с брат си. „Животът му бе отворена книга. Всичко е в публичните регистри. Отново ви казвам, няма нищо странно. Първо завърши колеж, след това започна да работи“, каза още Ерик. \nПадок е имал разрешителни за лов и риболов. Имал е и лиценз за пилот, но не и криминално досие в щата Невада. Превод и редакция: БЛИЦ \n \n", "date": "2017.10.03", "title": "Нови разкрития: Касапинът от Вегас бил мултимилионер! Внесъл 10 куфара с машини на смъртта в хотелската си стая и... (СНИМКИ)"}
{"url": "https://www.blitz.bg/svyat/kataloniya-izrigna-sreshchu-politseyskiya-proizvol-zapochnata-e-vseobshcha-stachka-video_news548105.html", "text": "В Каталония се провежда всеобща стачка в знак на протест против жестоките мерки на полицията в деня на референдума, състоял се в неделя. Очаква се, че акцията на протест ще доведе до пълен блокаж на обществения транспорт, училищата, болниците и другите учреждения в региона, съобщават световните медии.\nВече се появиха съобщения за това, че каталонците са излезли на улиците и пътищата, блокирайки движението. По-рано футболният клуб „Барселона“ обяви, че също ще се присъедини към всеобщата стачка. \nВ неделя в Каталония се състоя референдум за независимост, който испанските власти определиха като незаконен. Около 90% от каталонците гласуваха за напускане на Испания. \nГласуването бе съпроводено с масови сблъсъци между гласуващи и полиция. От 2000 участъка полицията блокира над 300. В резултат пострадаха над 1000 души. \nСтачкуват също членовете на правителството. Докато не изтекат 48-те часа, в течение на които независимостта трябва да бъде обявена, регионът ще чака реакция от Брюксел. На Мадрид единствено му остава или да разпусне местните власти и да въведе пряко управление, или да започне с тях преговори. И двата случая под удар е поставен целия ЕС. Превод и редакция: БЛИЦ    \n \n \n   \n", "date": "2017.10.03", "title": "Каталония изригна срещу полицейския произвол, започната е всеобща стачка (ВИДЕО)"}
{"url": "https://www.blitz.bg/layfstayl/za-damite/dami-zadlzhitelno-tryabva-da-znaete-tezi-6-neshcha-za-golemite-penisi_news547927.html", "text": "Ако си мислиш, че сексът с много надарен мъж е лесен, бъркаш!\n Направо си е страшничко \nОсвен ако не си Саманта от „Сексът и градът”, първият ти сблъсък с мъж с голям пенис може да бъде доста стряскащ. Любовната игра никога не е била по-важна \nАко си имаш работа с нещо, по-голямо от ръката ти до лакътя, най-добре се подготви за дъъълга любовна игра. Нямаш никакъ шанс да правиш безболезнен и добър секс, ако преди това той не се погрижи да се въздудиш добре. Ще ви трябват XL презервативи \nАко си мислиш, че презервативите, които си ползвала с предишните си партньори, ще ти свършат работа, лъжеш се. Доста ще се изненадаш, когато видиш, че на партньора ти няма да му станат и два. Ще ви трябва XL размер, това е положението. Лубрикантът ще ти стане най-добрият приятел \nПреди да започнете да правите секс, приготви си туба с лубрикант до спалнята. Ще ти се наложи да я използваш няколко пъти ако решите да се забавлявате по-дълго. Вярваш или не, лубрикантът ще ти стане като доверен треньор, подаващ ти вода през полувремето. Оргазмът ти е гарантиран \nВеднъж, след като преодолееш страха си от големия му пенис, оргазмът ти е гарантиран. Няма как с такъв размер да пропусне, бъди сигурна. Много е забавно да споделяш с приятелки \nСлед като разкажеш на приятелките си, че излизаш с мъж с огромен пенис, ще те поздравяват така, все едно си намерила златна мина в двора си. А след като намериш приблизителни до размера на пениса му предмети – дезодоранти например, ще падне голям смях. Е, леко завистлив от страна на приятелките ти...\n", "date": "2017.10.03", "title": "Дами, задължително трябва да знаете тези 6 неща за големите пениси"}
{"url": "https://www.blitz.bg/svyat/dnes-v-kataloniya-shche-vri-i-kipi-v-12-chasa-zapochva_news547972.html", "text": "\n Всеобща стачка ще се проведе днес в цяла Каталония в знак на протест срещу мерките, които централната власт в Мадрид предприе в неделния референдум за независимост на автономната област. \n Тогава командированите от цяла Испания полицаи опитаха да не допуснат хората да гласуват в изборните секции, което ескалира в грозно насилие и саморазправа. Референдумът бе обявен за незаконен не само от Върховния съд на Испания, но и от Европейската комисия. \n 40 синдикални, политически и обществени организации в Каталония отправиха призив за включване в общата стачка в региона. \n „Призоваваме цялата общност, асоциациите на собствениците, управляващите компании, синдикатите, работниците, самостоятелно работещите, институциите и всички граждани на Каталония да спрат работа в страната във вторник\", се казва в писменото обръщение от страна на над 40 организации. \n Призивът е каталунците да се съберат в 12.00 часа местно време пред сградите на кметствата в градовете и селата,, в които живеят, както и в предприятията. В Барселона градският транспорт (автобуси и метро) ще осъществяват само една четвърт от обичайните превози сутринта и в другия пиков момент – вечерта. \n Ще се осъществяват само една трета от обичайните междуградски превози. ЖП компанията Renfe отмени 150 влака. Ще бъде съкратена и работата на персонала на летищата. Единният оператор препоръчва на пътниците да се обръщат към авиокомпаниите, за да уточнят разписанието и по-рано да планират как да стигнат до съответното летище. \n Ще бъдат затворени някои от музеите, театрите, изложбените зали. Медицинските центрове ще отлагат прегледи с неуспешен характер и планови операции. Университетите заявиха, че ще участват в стачката. Към нея се присъединяват и първодивизионните каталонски футболни клубове Барселона и Жирона. Третият клуб от Примера с красноречивото име Еспаньол (в превод - испанец, испански), не се присъедини към стачката по понятни причини. \n В акцията ще участват и най-големите каталунски профсъюзи. Тяхното централно ръководство все пак заяви, че не подкрепя акцията, обявена от сепаратистките организации, тъй като това би означавало подкрепа на идеята за едностранно отделяне. \n \"Тази стачка ще помогне да се подсили това, което направихме в неделя и ще направим в близките дни\",  заяви Пучдемон. Той все пак добави, че Каталония не желае \"болезнено отделяне от Испания\" и призова централното правителство на Мариано Рахой на преговори с посредничеството на Европа. \n", "date": "2017.10.03", "title": "Днес в Каталония ще ври и кипи, в 12 часа започва...!"}
{"url": "https://www.blitz.bg/svyat/kak-shche-se-razprostrani-radioaktivniyat-oblak-ako-severna-koreya-izvrshi-yadren-vzriv_news547986.html", "text": "Симулация показва възможното двуседмично разпространение на радиоактивния облак, ако Северна Корея извърши ядрен взрив над Тихи океан.\nТози модел бе представен от Ласина Зирбо - изпълнителен секретар на Организацията на пълна забрана на ядрените опити, в Twitter По-късно Зибро уточни пред \"Телеграф\", че това е \"просто груба симулация на потенциален облак, който може да носи изотопи\". \nПреди седмица външният министър на Северна Корея Ри Йонг Хо каза, че САЩ е обявила война на КНДР и заяви, че Пхенян може да предприеме действия, включително \"мощна детонация наводородна бомба в Тихия океан\". \nСеверна Корея вече извърши шести ядрен опит за страната. Тестът бе от 250 килотона. Пхенян твърди, че това е водородна бомба, която може да се монтира в ракета, с което засили напрежението.\n \n", "date": "2017.10.03", "title": "Как ще се разпространи радиоактивният облак, ако Северна Корея извърши ядрен взрив?"}
{"url": "https://www.blitz.bg/svyat/leybristka-napadna-kralskoto-semeystvo-zaradi-prints-dzhordzh_news547989.html", "text": "\n Лейбъристки депутат нападна кралското семейство за това, че са купили на принц Джордж маратонки за 150 лири за първия учебен ден. Емма Дент Коуд, депутат от Кенсингтън и Челси, направи коментарите по време на събрание на партията.  \nДумите й не бяха посрещнати радушно и станаха причина за критики от опозицията, информира \"Новини Лондон\". \n\"150 лири за маратонки! Това е сметката за храна за четиричленно семейство! Какво показват с това?\", коментирала тя. По-късно депутатът определи тези думи като \"шега\" , която не била разбрана правилно. \nДепутатът коментира още, че кралското семейстов не бива да получава субсидия от данъците на британците.\n", "date": "2017.10.03", "title": "Лейбъристка нападна кралското семейство заради принц Джордж"}
{"url": "https://www.blitz.bg/svyat/v-siriya-zapochva-lov-za-ruski-komandiri-i-svetnitsi_news547915.html", "text": "Тежко раненият в Сирия руски полковник Валерий Федянин починал в болница в Москва, съобщи Министерство на отбраната. Командирът на 61-ва отделна Киркенеска бригада от морската пехота преди това бил заместник-командир на 155-а бригада на морската пехота от Тихоокеанския флот, уточниха от ведомството. В Сирия под колата на военния съветник избухнал мощен радиоуправляем фугас.\nПред изданието in24.org руският военен експерт Алексей Леонков твърди, че сега се променя тактиката във войната с терористите от ИД и „Джебхат ан-Нусра” Ако по-рано това били позиционни войни – освобождавани са градове и цели райони, сега борбата е за конкретни стратегически важни пунктове като Дейр ез-Зор. \n  \nПри това се променил самият характер на поведението на терористите: по-рано те просто прилагали не избирателен масов обстрел по позиции на сирийската армия, но в последно време се създава усещането, че се води лов за командирите на подразделения от фронтовата линия. След гибелта на генерал Валерий Асапов това усещане се затвърдява и се формира убеждение, твърди експертът Леонков. Превод и редакция: БЛИЦ \n \n", "date": "2017.10.03", "title": "В Сирия започва лов за руски командири и съветници"}
{"url": "https://www.blitz.bg/analizi-i-komentari/pone-2-konspirativni-teorii-za-kasapnitsata-v-las-vegas-samir-al-khadzhib-i-taynstvenata-ispanka_news547929.html", "text": "\n Няколко часа след като утихна стрелбата в Лас Вегас и се разбра, че жертвите са близо 60, а ранените над 500, плъзнаха и първите конспиративни теории дали терористът Стивън Падок е действал наистина сам или е бил напътстван от  тайните служби, имал ли е индивидуални помагачи или зад гърба му стои жестока терористична организация.   \nПодобни версии се появиха почти веднага и след страшните атентати на 11 септември 2001 г. в Ню Йорк. Мнозина и сега не вярват, че касапинът, който откри огън от 32-рия етаж на Mandalay Hotel-Casino по хилядите беззащитни зрители на кънтри фестивала е откачен \"самотен вълк.\"  \n \n \n \nНе само обикновени блогъри, но и експерти недоумяват как един пенсионер ще замъкне незабелязан на 32-рия етаж на хотел, който не може да няма прилична охрана най-вече заради казиното, десетина автоматични винтовки с хиляди патрони. И после ще води неспирна автоматична стрелба в продължение на 5 минути, сменяйки винтовки и пълнители като носни кърпички и прострелвайки като на кино близо 600 души. \nПо една от версиите, която ФБР засега отрича категорично, терористичният акт може да е свързан с радикални ислямски групировки. Масло в огъна наля и ИД, която застана зад атентата и обяви, че поема отговорността. Появиха се и публикации, че Стивън Падок е приел исляма още преди 30 години и си е взел ново име - Samir al-Hajib (Самир ал-Хаджиб).  \nМного странна за \"нормален терористичен акт\" е и появата 45 минути преди началото на стрелбата на тайнствената жена с испанска външност. Тя си пробила път почти до сцената, като викала през цялото време, че всички тук ще умрат скоро, свидетелстват няколко очевидци, както информира вчера \"Дейли мейл\". \n \n \n \nОт това следва, че 64-годишният терорист Стивън Падок изобщо не е \"вълк единак\", а е имал съучастници, които по някаква неизвестна и необяснима причина са решили да изплашат хората на площада. Или пък тайствената испанка е ясновидка, която както винаги става по филмите напразно се мъчи да предупреди хората за надвисващата опасност.  \nНо дали няма да се окаже, че тази \"обезумяла испанка\" не се е възползвала случайно от изтекла от тайните служби информация и затова бързо са я отвели от площада - тя предупреждавала хората за приближаващата катастрофа сравнително кратко време и после никой вече не я видял... \nНа втория ден от трагедията е твърде рано да се смята, че случаят е ясен. Но както винаги всичко тайно рано или късно става явно ...  Превод и редакция: БЛИЦ \n", "date": "2017.10.03", "title": "Поне 2 конспиративни теории за касапницата в Лас Вегас - Самир ал-Хаджиб и тайнствената испанка"}
{"url": "https://www.blitz.bg/svyat/tova-li-e-nay-dobroto-gadzhe-v-sveta-kitaets-nakhluzi-rozovite-tokcheta-na-priyatelkata-si-zashchoto-snimka_news547990.html", "text": "Китаец шокира всички, като обу розовите обувки на високи токчета на приятелката си, за да може тя да си почине, докато чакаха в болница да я прегледа лекар, съобщава в. \"Дейли мирър\". Случката се разиграва в Северозападен Китай, в града Синцяо.\nЖестът го превърна в сензация в социалните медии. Стотици жени се възхитиха от него и го обявиха за най-доброто гадже на света. \nМомичето се е отпуснало на стол с неговите удобни сандали на краката. \nСвидетел на любопитната случка разказва, че момичето предлагало на приятеля си да му върне сандалите, но той отказвал упорито. \n \n", "date": "2017.10.03", "title": "Това ли е най-доброто гадже в света? Китаец нахлузи розовите токчета на приятелката си, защото... (СНИМКА)"}
{"url": "https://www.blitz.bg/svyat/rusiya-se-pokhvali-ubikhme-304-ma-chlenove-na-islyamska-drzhava-za-2-dni-v-siriya-video_news548023.html", "text": "\n 304-ма членове на \"Ислямска държава\" (ИД) бяха убити в Сирия от руските военновъздушни сили през последните 48 часа. Официалният представител на министерството на отбраната на Москва - Игор Конашенков, на брифинг в силовото ведомство съобщи, че самолети са извършили десетки удари по позиции на джихадистката групировка в близкоизточната страна.  \n\"При операциите през изминалите две денонощия бяха ликвидирани 304-ма бойци на ИД. Сред тях има седем високопоставени командири на терористите. Пострадалите джихадисти са 170 души. Унищожени са центрове за набиране и обучение на бойци, три командни пункта, осем танка, три артилерийски установки, 17 високопроходими автомобила, снабдени с оръдия и тежки картечници. Бяха разрушени и четири склада с боеприпаси, оръжия и горива, използвани от ИД\", поясни той. \nРусия започна военната си операция в Сирия на 30 септември 2015 г. Според официалната информация на Москва ударите са помогнали на Дамаск да си върне контрола върху големи части от страната и да изтласка ИД от ключови райони. Междувременно днес се появи информация, че членове на терористичната групировка нападнаха полицейски участък в Дамаск. При атаката, извършена от атентатори-самоубийци, смъртта си намериха най-малко 11 служители на реда и двамата нападатели, съобщи Би Би Си. \n", "date": "2017.10.03", "title": "Русия се похвали: Убихме 304-ма членове на \"Ислямска държава\" за 2 дни в Сирия (ВИДЕО)"}
