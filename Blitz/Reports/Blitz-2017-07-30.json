{"url": "https://www.blitz.bg/lyubopitno/dzhadzhi/pomnite-li-makintosh-kompyutrite-vlogr-razkazva-istinata-za-provala-im-video_news532834.html", "text": "\n В днешно време Mac компютрите са символ на стил, качество, професионализъм и си предпочитаният избор за хора, които се занимават с дизайн, видео и аудио обработка и т.н. \n Но от къде започва всичко това? \n Влогърът Цецо от канала  Ctrl + Alt + Del на Vbox7 разказва за най-запомнящите се и важни продукти, гордо носещи името Мак. \n Историята започва през далечната 1984 г., когато Apple пускат на пазара първия  Макинтош компютър , първия масов, който разполага с графичен интерфейс и има клавиатура, и мишка. \n Въпреки мощния процесор за времето си и модерен дизайн, този  компютър  не се продава толкова добре, колкото конкурентът му IBM personal computer. \n Може ли да познаете каква е причината за това? \n Може би много от вас се досетиха, че и тогава, както и днес, проблемът с Apple устройствата е цената. \n Той се е продавал за почти 2500 долара, което е много дори за днешните стандарти, а какво остава за тогава, като пресметнем стойността на долара. \n \nИзточник: Vesti.bg.\n", "date": "2017.07.30", "title": "Помните ли Макинтош компютрите, влогър разказва истината за провала им (ВИДЕО)"}
{"url": "https://www.blitz.bg/svyat/reporter-sdi-maraya-keri-gardt-y-go-napadnal_news532800.html", "text": "Бодигард на Марая Кери извлачи мъж иззад сцената по време на нейно участие, пише TMZ. Джеймс Пабло разказва пред американския клюкарски сайт, че бил зад кулисите на шоу с участието на Марая и Лайънъл Ричи в Сан Диего. Той имал акредитация като репортер. Видял певицата и поискал да се снима с нея, тя казала: \"Ок!\"\nКогато тръгнал обаче да прави селфи, нейният бодигард го сграбчил за ланеца на врата му и го извлякъл навън. \nВече отвън Джеймс издирил полицаи и попълнил жалба, в която пише, че ще поиска обезщетение за претърпените морални щети.  \nСпоред Марая обаче истината е друга - тя твърди, че той е фанатичен фен, който се промъкнал зад кулисите с фалшива акредитация. Бодигардът й го извел, когато го видял да дърпа полата й и се притеснил, че може да я нападне. \nДжеймс настоява, че е истински репортер и отрича да е посягал на дрехите на Марая. Превод: БЛИЦ \n \n", "date": "2017.07.30", "title": "Репортер съди Марая Кери, гардът й го нападнал"}
{"url": "https://www.blitz.bg/svyat/stotitsi-turkini-na-protest-v-istanbul_news532803.html", "text": "Стотици жени се включиха вчера в протест в най-големия турски град Истанбул, предаде BBC.\n Те се обявиха  срещу опитите  за налагане на по-консервативно облекло от мъжете.  \n Издигнати бяха  лозунги против  подобна намеса в личния им избор как да се обличат.  \n Скандираха се \"обещания\"  да не се мълчи и подминава при подобно вмешателство.  \n Също така  като символ на \"неподчинението\" са били носени  и къси дънкови панталонки - сред дрехите, които консервативните кръгове не намират за приемливи.  \n Подобни бяха реакциите на турските жени при съветите на управляващите да не се смеят публично, а да се държат по-сдържано, както и да бъдат предимно майки и по-малко да се стремят към кариера.  \n", "date": "2017.07.30", "title": "Стотици туркини на протест в Истанбул"}
{"url": "https://www.blitz.bg/svyat/v-skopie-oshche-ni-plyuyat-zlobno-makedoniya-e-okupirana-ot-amerikano-blgaro-evropeyskiya-fashizm_news532792.html", "text": "Република Македония е окупирана държава. Това пише Мирка Велиновска от скопската агенция МИНА по повод договора за добросъседство между България и родината й. Окупаторът, продължава Велиновска, се казва Джес Бейли, наричан посланик на САЩ, а иначе маниак на тема ЦРУ и последовател на европейските гангстери с колониални нагласи.\nОт независимостта си Македония е била под атаките на НАТО, военен пакт на Евро-Атлантическите робовладелци. Македонският народ си има работа със зрял, разработен, добре обоснован фашизъм, прокарван от дегенерати, които имат проблем със себе си като безполови същества. Тези лунатици се самопреживяват като развити западняци, въпреки че всъщност са некомпетентни същества, психопати с разбито душевно здраве, без чувство за морал и отговорност. \nМоже свободно да се заключи, че Македония и македонците са експериментални жертви на глобална лаборатория на Менгеле за производство на увредени хуманоиди. Това ГМО разнообразие от хуманоиди, произвеждани от ЦРУ, които днес маршируват през Америка    , Канада и Европа имат своя старт и в Македония. Последователите на Заев, които претендират да са политическа партия, подкрепяни от ментално увредените зомбита на Сорос, USAID и Обединеното Кралство са доказателсво, че целият ни политически елит е капитулирал пред тези дегенерати. \nМалкото читави македонски хора са объркани колко лесно всички държавни институции капитулираха пред албански, гръцки и български платформи, координирани от фашистката американо-европейска лаборатория. \nВ този контекст българският ултиматум ще отвори за нас портите на ада, което е наречено приемане в НАТО-Евросъюзния концентрационен лагер. Това е \"нормално\" за супер свободомислещите хора като Миряна Найчевска, гей-лезбийските общности, семинарите на USAid и другите непълноценни същества, които получават ежедневно нова идентичност от новите продукти на лабораторията на Менгеле. \nИстинската Македония е нещо друго. Политически, философски, идеологически, това е република на свободни и самоосъзнати хора. Македонците са шокирани как Заев и неговите ментално увредени лунатици приемат тази ГМО идентичност, като онези, които си въобразяват, че са Наполеон, Бионсе или Азис. Всеки от нас трябва да започне своята собствена борба за свобода от тези фашисти. Чрез борба, не мърморене, шептене и пълзене пред този брутален и смъртоносен фашизъм, пише МИНА. Превод: БЛИЦ \n \n", "date": "2017.07.30", "title": "В Скопие още ни плюят злобно: Македония е окупирана от американо-българо-европейския фашизъм!"}
{"url": "https://www.blitz.bg/svyat/ukrayna-reshi-da-likvidira-aviostroitelniya-kontsern-antonov_news532804.html", "text": "Правителството на Украйна реши да ликвидира авиостроителния концерн \"Антонов\" – компания, известна с производството на най-големия транспортен самолет в света. Бъдещето на \"Антонов\" все още не е ясно, въпреки че на инженерите беше обещано да бъдат преместени в друга фирма. \"Руски дневник\" припомня най-големите постижения на компанията, чиито корени са дълбоко преплетени със съветската история.\n", "date": "2017.07.30", "title": "Украйна реши да ликвидира авиостроителния концерн \"Антонов\""}
{"url": "https://www.blitz.bg/svyat/otstraneniyat-pakistanski-premier-poiska-brat-mu-da-zaeme-posta_news532806.html", "text": "Отстраненият пакистански премиер поиска Наваз Шариф брат му Шахбаз да заеме поста му, предаде CNN.\n Но той  не е член на парламента и ще трябва да се оттегли първо  от настоящата си позиция.  \n Но като влиятелна фигура в управляващата партия  има шансове да я оглави след изборите през април и да наследи брат си като премиер.  \n Припомняме, че Върховният съд на  Пакистан отстрани Шариф  във връзка с подозрение за корупция. \n Решението на съда  идва след разследване , което разкрива, че семейството му не може да даде отчет за притежаваното богатство. Съдът също заповяда да започне  наказателно разследване срещу премиера и семейството му. \n Също така Шариф е отстранен и  като депутат в парламента на страната. \n 67-годишният категорично отрича да е извършил престъпления и твърди, че разследването срещу него е пристрастно. \n Неговата партия PML-N, която има мнозинство в парламента, се  очаква да назначи нов премиер. \n", "date": "2017.07.30", "title": "Отстраненият пакистански премиер поиска брат му да заеме поста"}
{"url": "https://www.blitz.bg/svyat/nasat-dostigna-tayland-i-stana-strashno-snimki_news532810.html", "text": "\n Общо 81 души са пострадали, след като първият тайфун за тази година удари Тайван, предава ABC News.  \nВластите уточниха, че тайфунът „ Несат “ е причинил свлачище в североизточното крайбрежие на страната, като скоростта на вятъра е достигнала 137 км/ч. Същевременно в южната част на Тайван повече от 100 хил. души са били евакуирани.  \nОбщо 145 международни полета са отменени заради „ Несат “. Освен това почти половин милион домакинства са останали без електричество заради тайфуна.  \nОчаква се в неделя вечерта втора тропическа  буря  да удари страната. \n \n \n \n \n \n \n \n \n \n \n \n \n \n \n \n \n \n \n \n \n \n \n \nСнимки: REUTERS\n", "date": "2017.07.30", "title": "\"Насат\" достигна Тайланд и стана страшно (СНИМКИ)"}
{"url": "https://www.blitz.bg/svyat/zapochna-li-nay-strashnoto-kndr-plashi-s-raketi-koito-shche-unishchozhat-sashch-a-otvetniyat-udar-na-trmp-ne-zaksnya_news532811.html", "text": "\n След като преди часове американският президент Доналд  , то сега САЩ предприе нови мерки.  \nДва американски бомбардировача В-1В са преминали над Корейския полуостров като пряк отговор на скорошните ракетни изпитания на Северна Корея, предава Reuters.  \nПреди дни  .  \nАмериканските военновъздушни сили отбелязаха в изявление, че полетите на В-1В са били пряк отговор на последните ракетни изпитания на Северна Корея, уточнява Фокус. \n \n", "date": "2017.07.30", "title": "Започна ли най-страшното? КНДР плаши с ракети, които ще унищожат САЩ, а ответният удар на Тръмп не закъсня"}
{"url": "https://www.blitz.bg/svyat/dve-devoyki-v-shvedska-troyka-poluchikha-strashni-kontuzii-po-vreme-na-seks_news532697.html", "text": "Две германки са получили сериозни травми в следствие на сексуални приключения. Палавниците били откарани в болница с множество контузии и наранявания, получени при шведска тройка, съобщава издание \"Експрес\".\nМедиците пристигнали на мястото на инцидента по сигнал на третия участник в креватното приключение. Всичко си вървяло нормално докато един от тримата не предложил да заменят леглото с прозорец. Така, отдавайки се на удоволствия едно от момичетата загубило равновесие и полетяло от третия етаж. Успяло да счупи и двата си крака, а партньорите му изпаднали в паника. \nТичайки по стълбите в опит да стигне до приятелката си по възможно най-бързия начин обаче, се случило нещастие и с второто момиче. То се подхлъзнало, ранявайки ръката и врата си. Когато лекарите пристигнали и тримата креватни каскадьори били голи. \nПрипомняме, че по-рано тази година имаше пореден нелеп случай, в който по време на секс мъж без да иска одуши съпругата си с телефонен кабел. Превод и редакция: БЛИЦ \n", "date": "2017.07.30", "title": "Две девойки в шведска тройка получиха страшни контузии по време на секс"}
{"url": "https://www.blitz.bg/svyat/superbrutalno-omon-ovtsi-i-chechentsi-se-bikha-i-grmyakha-posred-byal-den-v-rusiya-video-18_news532789.html", "text": "Зверски побой се случи посред бял ден в центъра на Нижневартовск в Ханти-Мансийския автономен окръг в Русия, пишат местни медии. В открито лятно кафене в близост до местния телевизионен център нахлула група млади хора, които без видима причина започнали да пребиват и разстрелват клиентите. Единия от разстреляните донабили с ръкохватката на пистолет.\nВ резултат в реанимацията се оказали двама тежко ранени с опасност за живота. \n \n \n \nПострадалите при бруталната акция се оказали млади чеченци, а агресорите - цивилни бойци на спецчастите ОМОН. Във фейсбук местният жител Юни Успанов, станал свидетел на всичко, ги нарича \"фашисти\". \nЧеченците си сидяли кротко по масите в кафенето. На тях без причина връхлетяли ОМОН-овците, облечени в потници и напълно организирано започнали да ги пребиват и разстрелват. Според свидетеля Успанов, нападателите били задържани от редовната полиция, но след това били пуснати. Превод: БЛИЦ \n \n", "date": "2017.07.30", "title": "Супербрутално: ОМОН-овци и чеченци се биха и гърмяха посред бял ден в Русия (ВИДЕО 18+)"}
{"url": "https://www.blitz.bg/svyat/osem-dushi-sa-izcheznali-a-edin-chovek-e-zaginal-zaradi-navodneniyata-v-severozapadnata-chast-na-kitay_news532790.html", "text": "Един човек е загинал, а осем души са изчезнали заради наводненията, причинени от проливните дъждове в северозападната китайска провинция Шънси, предава Xinhua.\nОбщо 900 къщи са разрушени, а повече от 17 хил. жилищни сгради са били повредени при наводненията. Очаква се икономическите загуби да достигнат 475 млн. долара.  \nВластите уточниха, че 336 хил. души са били засегнати от стихията. Освен това 8, 600 хектара посеви са били унищожени. \n", "date": "2017.07.30", "title": "Осем души са изчезнали, а един човек е загинал заради наводненията в северозападната част на Китай"}
{"url": "https://www.blitz.bg/svyat/pozhar-evakuira-22-140-dushi-v-barselona_news532791.html", "text": "Повече от 22 140 души са били евакуирани на музикален фестивал в Барселона, Испания, заради бушуващи горски пожари, предаде Fox News.\n Става въпрос  за Tomorrowland Unite electronic music festival.  \n Очевидци споделят, че  са видели пламъци на сцената.  \n   \n Причините за пожара не са известни.  \n", "date": "2017.07.30", "title": "Пожар евакуира 22 140 души в Барселона"}
{"url": "https://www.blitz.bg/svyat/avstraliyskata-politsiya-razkri-teroristichen-zagovor-za-svalyaneto-na-samolet_news532793.html", "text": "Полицията в Австралия предотврати провеждането на терористичен акт, свързан със свалянето на самолет, съобщи в неделя министър-председателят на страната Малкълм Търнбул, предава BBC.\nТой направи този коментар, след като по-рано четирима души бяха задържани в Сидни. Търнбул уточни, че арестите са били част от провеждана „голяма съвместна контратерористична операция“.  \nПремиерът подчерта, че допълнителни мерки за сигурност са били въведени във вътрешните и международните летища. \n", "date": "2017.07.30", "title": "Австралийската полиция разкри терористичен заговор за свалянето на самолет"}
{"url": "https://www.blitz.bg/daydzhest/zhenata-koyato-stana-dyasna-rka-na-angela-na-smrtta-d-r-mengele-no-spasi-stotitsi-video_news532676.html", "text": "\n \n За да спаси бременните жени, попаднали в нейните грижи, Гизела предприема действия, които по-късно ще я накарат да извърши опит за самоубийство. \n Гизела Пърл е родена в град Сигет,  дн. Румъния, през 1907 г. На 16 години тя завършва с най-висок успех своята гимназия – нещо рядко срещано сред жените и в частност евреите по това време. Още тогава тя показва влечение към медицината, което баща ѝ настоятелно подкрепя. \n По-късно Гизела се омъжва за хирург и започва да практикува като гинеколог в Унгария. През 1944 г., след като германците нахлуват в страната, Пърл и семейството ѝ са изпратени в \" Аушвиц \". Тя успява да предпази дъщеря си от депортиране, като я дава на семейство от нееврейски произход. \n В лагера синът на Гизела губи живота си в газова камера, а мъжът ѝ е пребит до смърт. Тя е пощадена единствено, заради професията си, която я прави личен асистент на Йосиф  Менгеле . \n Първоначално задачата й е да убеждава затворниците да даряват кръв \n за германската армия, но  Менгеле  бързо осъзнава лекарския ѝ потенциал и започва да я използва, за да разбере кои затворнички са бременни. \n Ангелът на смъртта остава в историята със своите ужасяващи експерименти върху хора, но освен най-известните му опити върху близнаци, той осъществявал и брутални експерименти върху бременни жени. \n Виждайки ужасите в лагера Пърл осъзнава, че не може да съобщи на жестокия лекар за нито една бременност. Тя обаче е изправена пред етична дилема – ако крие бременностите и тайно изражда бебетата, това няма как да остане незабелязано и всички ще бъдат убити за наказание, ако пък съобщава за бременните жени, то те така или иначе ще бъдат убити по особено мъчителен начин след редица експерименти. \n И въпреки че това е против нейния морал и лекарски кодекс, тя започва да извършва аборти. Прави го без инструменти, без дезинфектиращи препарати и обезболяващи, с една единствена цел да предпази жените от ръцете на  Менгеле . \n „Стотици пъти израждах преждевременно. Никой никога не може да проумее напълно как се чувствах от това, \n че убивах неродени бебета…  но ако не го правех както майките, така и бебетата щяха да бъдат жестоко убити“, разказва след ужасите гинеколожката пред „Ню Йорк Таймс“. \n Д-р Пърл е освободена от \" Аушвиц \" след края на войната. По това време вече цялото ѝ семейство е разрушено, както и нейната психика. Малко след като напуска лагера на смъртта тя опитва да се самоубие. След като се възстановява, през 1947 г. се мести да живее в Ню Йорк. \n В САЩ срещу нея започва разследване по обвинение, че е била съучастник на нацистките лекари, но показанията на оцелели затворници я спасяват. През 1948 г. д-р Гизела Пърл публикува историята си в книга „Бах лекар в  Аушвиц “. \n Тя се свързва изгубената си дъщеря, която за нейно щастие е жива. Двете се събират и заедно заживяват в Израел. Гизела Пърл или „Ангелът на  Аушвиц “ умира през 1988 г. в Израел. \nИзточник: Vesti.bg. \n", "date": "2017.07.30", "title": "Жената, която стана дясна ръка на Ангела на смъртта – д-р Менгеле, но спаси стотици (ВИДЕО)"}
{"url": "https://www.blitz.bg/svyat/kanadets-specheli-za-vtori-pt-milioni-ot-tototo_news532795.html", "text": "Канадският късметлия Жул Паран за втори път през последните 9 години успя да улучи щастливата комбинация и да се сдобие с милионна печалба от лотарията, съобщава Асошиейтед прес.\n Шейсет и девет годишният пенсионер от Квебек сега прибра чек за 1,22 милиона долара, участвайки в онлайн лотария и закупувайки билет за скромната сума от 3,2 долара. Шансът да се уцелят печелившите числа бил едно на двайсет и три милиона. \n Паран спечелил 1 милион и през 2008 година. Той довери, че участието в лотарии е едно от любимите му занимания, редом с разходките, лова и риболова. Той възнамерява да продължи с игрите и да си изгради нов дом. \n", "date": "2017.07.30", "title": "Канадец спечели за втори път милиони от тотото"}
{"url": "https://www.blitz.bg/svyat/saakashvili-nyama-da-priema-drugo-grazhdanstvo-nito-da-iska-politichesko-ubezhishche_news532786.html", "text": "Бившият президент на Грузия Михаил Саакашвили заяви, че няма да приема гражданство на друга държава или да иска политическо убежище, предава Интерфакс. В събота в интервю за грузинския телевизионен канал „Рустави-2“ той подчерта, че приема себе си за гражданин на Украйна.\n„Нямам нито намерение, нито желание, нито планове да искам политическо убежище в друга страна“, подчерта Саакашвили.  \nСпоред него украинският президент Петро Порошенко е нарушил конституцията на страната и международните задължения на Киев като го е лишил от гражданство.  \nСаакашвили уточни, че смята решението на Порошенко за незаконно. Бившият лидер на Грузия обаче изрази оптимизъм и съобщи, че украински и чуждестранни юристи работят по въпроса. \n", "date": "2017.07.30", "title": "Саакашвили няма да приема друго гражданство, нито да иска политическо убежище"}
