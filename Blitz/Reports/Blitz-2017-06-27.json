{"url": "https://www.blitz.bg/obshtestvo/britanskiyat-poslanik-u-nas-kaza-kakvo-shche-se-sluchi-s-imigrantite-sled-izlizaneto-na-kralstvoto-ot-es-i-koy-shche-mozhe-da-ostane_news524715.html", "text": "Ще въведем ново законодателство, което ще регулира миграцията. Ние вече няма да следваме правилото за свободно придвижване в Съюза, защото напускаме общността. Ние обаче ще позволим да гражданите, които вече живеят във Великобритания да останат и да се ползват от всичките социални привилегии, както до сега. Това каза посланикът на Великобритания у нас Ема Хопкинс в ефира на БНТ, коментирайки документа от 15 страници, който вчера британският премиер Тереза Мей представи във връзка с правата на гражданите на ЕС на Острова след излизането на Кралството от Общността.\n Великобритания не иска двойни стандарти, а искаме еднакви правила за всички след Брекзит, каза още посланик Хопкинс. Смятаме да въведем ново законодателство за движението ни, а тези, които вече са във Великобритания, искаме да им дадем сигурност в областта на достъпа. Ако не са навършили 5 години пребиваване в кралството, ще им се даде документ за временно пребиваване, добави тя.  \nТрябва обаче да продължим и затова са ни преговорите, поясни Хокинс. Тя открои, че има много неща, по които сме съгласни при преговорите с ЕС. \"Но не се изчерпва цялата област на нашите взаимоотношения, 4-5 кръга на преговори предстоят най-вероятно. Трябва да се изясни статутът на тези, които вече са в кралството и са получили вече гражданство. Тези, които дойдат след Брекзит ще трябва да имат достатъчно възможност да докажат, че имат право на статут\", поясни тя. \n Хопкинс коментира и излизането на кралството от единния пазар. \"Изключихме членството си в единния пазар, понеже ако останем, трябва да се съобразяваме с всички правила, но ние желаем всеобхватно и справедливо споразумение с ЕС и ще имаме преговори за ново споразумение за свободна търговия. Имаме синхронизация на нашето законодателство с ЕС. Ще има минимални бариери между Европа и Великобритания\", каза британският посланик. \n Митническите споразумение също се преразглеждат. Искаме да постигнем гладък обмен с други страни, добави тя. Фокусът на преговорите е в тази посока. Промяната в статута трябва да е и относно мигрантите, за да не стават жертви на експлоатацията. \nПо думите ѝ, Лондон ще продължи да участваме в много от европейските структури, например по отношение на разузнаването. \n Хопкинс се надява и в бъдеще образователната система да остане достъпна за международни студенти.  Все още не е ясно каква ще е образователната система след Брекзит. Засега остават старите условия, надяваме се през 2020 г. студентите да се радват на същите условия. Този въпрос ще бъде разискван в сферата на това, кралството има за цел международното привличане на студенти\", каза посланик Хопкинс. \nЗа евентуална среща между Мей и Бойко Борисов Хопкинс посочи: Много се надявам това да стане скоро, аз самата работя по този въпрос и се надявам това да стане в София.  \n  \n", "date": "27 Юни 2017, 09:10", "title": "Британският посланик у нас каза какво ще се случи с имигрантите след излизането на Кралството от ЕС и кой ще може да остане"}
{"url": "https://www.blitz.bg/obshtestvo/litseto-na-mitichniya-krg-monterey-viktor-vlkov-pred-shou-ne-podozirakh-che-sm-imal-tst-rezident-na-gru_news522552.html", "text": "В депутатът Антон Тодоров направи гръмко разкритие с публикацията си в \"Телеграф\" „Тъстът на Виктор Вълков – съветски резидент №1 в царство България”.\nОт публикацията се разбира, че втората съпруга на говорителя на митичния кръг - Искра Пентиева, е дъщеря на Любомир Пентиев, който след бурна шпионска и диверсионна дейност заслужено наследява овакантения пост резидент на съветското ГРУ в България след 1942 г. и до самия 9 ІХ 1944 г.\nСлед излизането си от затвора Пентиев оглавява  военно-следствената комисия при военното комендатство в София. Като такъв започва да се „занимава с военно-следствените дела на т.нар.”военнопрестъпници” до приключването до приключването им в т. нар. „Народен съд”. „От януари 1948 г. Пентиев е прехвърлен на работа във външното министерство като съветник при посолството в Белград, а едновременно е част от резидентурата на Управление І-ДС  / външнополитическото разузнаване/ там с псевдоним „Славянин”. След това е изпратен за генерален консул в Истанбул, длъжност, която служи за прикритие на дейността му на резидент на Управление І-ДС, ръководейки агентурно-информационния апарат в Турция под псевдонима Фируз.” \nВ южната ни съседка блестящият шпионин до момента Пентиев неочаквано търпи пълен провал в качеството си на резидент и след две години е отзован от вътрешния министър по това време Руси Капсамунов. Така безславно приключва бурната шпионска кариера на Любомир Пентиев, баща на Искра Пентиева – втората съпруга на Виктор Вълков. \nОт своя страна  „ШОУ” реши да попита самия Виктор Вълков как тази страница от живота му е останала скрита за широката публика и ето какво получи като отговор:”Да, четох въпросната публикация. Не съм развълнуван. Когато се запознах с втората си съпруга, баща й беше починал. Тя го представи като дипломат и не съм се интересувал повече. Сега и аз научавам за пръв път какъв е бил покойният ми тъст, с когото не съм имал късмета да се запозная приживе. Познавам Антон Тодоров, говорили сме. Питате дали е възможно български гражданин да бъде резидент на чуждо разузнаване? Може би, не знам, сигурно може, щом го пише Антон Тодоров. Той знае повече, чел е архиви, документи. \n„ШОУ” направи справка по въпроса с допитване до бивши и настоящи служители на високи нива в системата на тайните служби. И получи един и същи отговор: не е възможно, резидентурата на чуждо разузнаване се оглавява единствено от кадрови служител на това разузнаване и няма прецедент гражданин на държавата, в която действа съответната тайна служба, да оглави нейната резидентура, дори да е нейният най-доверен и заслужил агент. \nЯвно разкритието на Антон Тодоров разбива на пух и прах догмите по въпроса и ще бъде полезно четиво за бойците на тихия фронт, които си мислят, че за тях тайни в занаята няма. Славей КОСТАДИНОВ    \n", "date": "27 Юни 2017, 06:10", "title": "Лицето на митичния кръг Монтерей – Виктор Вълков пред \"ШОУ\": Не подозирах, че съм имал тъст резидент на ГРУ"}
{"url": "https://www.blitz.bg/politika/tsveta-karayancheva-s-piperliv-komentar-za-dramata-na-bsp-za-chiniyata-na-buzludzha_news524702.html", "text": "Зам.-председателят на парламента Цвета Караянчева захапа здраво БСП за чинията на \"Бузлуджа\". Политикът направи това в личната си страница във \"Фейсбук\" по време на среща с избиратели.\nЕто какво сподели Караянчева за горещата политическа тема:  \n\"Ние  я давахме 6 години, обаче те не си я взеха. Сега ще ви разкажа какво точно се е случило. 2011 година има решение на МС БСП да си вземе чинията, и аз бих добавила да се качват на летяща чиния и да отлетят, обаче за съжаление няма как да стане. Предложи МС да им даде чинията на Бузлуджа да си я стопанисват. Две писма пишат към Станишев, две писма към Миков, в продължение на 6 години. Две писма към Нинова има, макар тя да отрича. Те не са се заинтересували 6 години, тогава е имало възможност да си я вземат безвъзмездно. Защо безвъзмездно, това е друга тема. Аз например не съм съгласна. Това е отделяно от труда на моите, на вашите родители и защо ще се дава на една партия това е друга тема. Те не са се възползвали. Когато стана проблема с Царските конюшни в центъра на София, тогава се измени закона и вече няма право да се дават на партийни организации по този начин. Този закон в комисията са го гласували и членовете на БСП.  \nИ сега изведнъж се сетили, че видите ли, искат да си вземат чинията и започват да правят циркови изпълнения, че Борисов не си изпълнява обещанията. Ама вие много добре знаете, че тази чиния вече не може да се даде по начина, по който те искат, защото законът не го позволява. Могат да го вземат за 10 г. безвъзмездно или да участват на търг. Така, че даваме им я, но те не я искат. \n", "date": "27 Юни 2017, 08:29", "title": "Цвета Караянчева с пиперлив коментар за драмата на БСП за чинията на \"Бузлуджа\""}
