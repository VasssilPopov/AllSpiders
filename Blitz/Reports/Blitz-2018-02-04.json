{"url": "https://www.blitz.bg/lyubopitno/nauka-i-tekhnologii/kyuriositi-pokaza-ot-mars-neshcho-nevizhdano-dosega-snimkavideo_news576627.html", "text": "\n Марсоходът \"Кюриосити\" изпрати към Земята най-пълната панорама от повърхността на Червената планета. За първи път машината снима зад себе си, показвайки изминатия път, откакто кацна на Марс. Панорамата показва големия кратер, в който се движи \"Кюриосити\". \n На Земята реакторът може да влезе в действие при изучаването на дълбините на океаните с помощта на дистанционно управляеми апарати.  \n За 5 години и половина, откакто е на съседната планета, марсоходът е изминал малко над 17 километра. \n Той се изкачва по стената на кратера, за да изследва отделните слоеве скали в опит учените да разберат защо Марс се е превърнал от сравнително топла и влажна планета в студената пустиня, която е днес.  \n \n", "date": "2018.02.04", "title": "\"Кюриосити\" показа от Марс нещо, невиждано досега (СНИМКА/ВИДЕО)"}
{"url": "https://www.blitz.bg/svyat/kak-da-se-naspim-s-malko-sn-metodt-na-leonardo-da-vinchi-e-malko-shantav-no-bezotkazen_news576647.html", "text": "Повечето хора асоциират т.нар. полифазен сън с името на Леонардо да Винчи – най-известният изобретател, скулптор и художник от епохата на Ренесанса. Той се нуждаел от много време, за да реализира идеите си. Затова решил да се възползва от времето си за сън и почивка и започнал да прилага следния метод.\n На всеки 4 часа той спи по 15 минути. Това прави сумарното време за сън в едно денонощие 1 час и 30 минути и дава на да Винчи 6 часа повече, за да твори. Следвайки режима, великият художник си спечелва 20 продуктивни години повече. \n Всеизвестен факт е, че най-ползотворното време за работа е след събуждането от сън. \n Тогава човешкият капацитет за полагане на труд е особено голям. \n Взимането на почивка на всеки четири часа, от една страна, увеличава времето за работа, а от друг страна, повишава трудоспособността на човек. \n За първи път т.нар. полифазен сън се практикува от Леонардо да Винчи, но с течение на времето се появяват и други разновидности: \n Методът Сиеста – 5 часа сън през нощта и час и половина следобедна дрямка. \n", "date": "2018.02.04", "title": "Как да се наспим с малко сън: Методът на Леонардо да Винчи е малко шантав, но безотказен!"}
{"url": "https://www.blitz.bg/stsena/neveroyatnata-istoriya-na-nash-aktor-koyto-izliza-ot-zatvora-byaga-v-sashch-i-pokoryava-kholivud_news576642.html", "text": "\n Личната история на актьора Димитър Маринов е поне толкова интересна, колкото и ролите му в киното. Репресиран заради буржоазен произход, той лежи в затвора заради опит за бягство от България с „Ориент експрес”. По-късно завършва ВИТИЗ в класа на Коко Азарян и Тодор Колев. По време на турне с Илдъз Ибрахимова успява да избяга в САЩ – със 112 долара в джоба и без да знае дума английски, съобщава bTV. \nТам Маринов, който още на 14 години е обикалял Европа с филхармония като цигулар, работи като уличен музикант и разносвач на пици… докато не отива на прослушване в театъра в Сан Диего. Следват филми, сериали, реклами, шоута и турнета с имена като София Вергара, Доли Партън, Матю Пери и Клифър Съдърланд. \nЩе го видим и в новия филм на Спилбърг „Зелена книга”, където ще играе руския виолончелист Юрий Тахт. \nПред bTV Маринов разказа, че наистина усетил приликите между себе си и Тахт, но 5 дни преди второто прослушване за ролята му казали, че трябва… да свири на чело. \nНамерил си учителка, взел чело под наем и започнал да се учи: „По време на подготовката с виолончелистката, която беше всеки Божи ден, жена ми искаше да се разведе с мен на третия ден, защото това чело й скъса нервите 4-5 часа всеки ден вкъщи. Децата се забавляваха, защото им беше смешно”. \nВ крайна сметка обаче взел ролята. \n \n", "date": "2018.02.04", "title": "Невероятната история на наш актьор, който излиза от затвора, бяга в САЩ и покорява Холивуд"}
{"url": "https://www.blitz.bg/ikonomika/amerikanska-fondatsiya-s-golyamo-izsledvane-eto-kde-se-naredi-blgariya-po-ikonomicheska-svoboda_news576658.html", "text": "България е на 47 място в света по икономическа свобода, с цели 10 позиции след Румъния. Това показват резултатите от ежегодното изследване на американската фондация „Херитидж“.\n „Индексът на икономическа свобода“ на България е оценен от авторите на доклада на 68,3 точки от 100. Страната ни е покачила своя резултат с 0,4 пункта спрямо предходната година, благодарение на подобряването на финансите и съдебната ефективност, които превишават спада в свободата на бизнеса и труда. \n България е на 23-то място сред 44-те страни в Европа и общият ѝ резултат е малко под средния за региона, но значително над средния за света. \"За да се постигне преход от централизирана, планирана икономика към по-либерална и пазарно ориентирана, правителството предприе значителни реформи, които включват приватизация на държавните предприятия, либерализация на търговията и укрепване на данъчната система. Държавният дълг е добре управляван\", заявяват от фондация \"Херитидж\". \"Въпреки благоприятния инвестиционен режим обаче, включително и ниските, плоски корпоративни данъци, остават значителни предизвикателства. Корупцията в публичната администрация, слабата съдебна система, ниската производителност и организираната престъпност продължават да пречат на инвестиционния климат и икономическите перспективи на България\", категорични са американския мозъчен тръст. \n Ние и Балканите \n Въпреки че страната ни е с цели 10 позиции зад своя вечен конкурент в ЕС, с който ни поставят винаги в пакет, ние изпреварваме значително по индекс на икономическа свобода повечето наши съседи – Кипър /48 място/, Косово /56 място/, Турция /58 място/, Словения /64 място/, Албания /65 място/, Сърбия /80 място/, Босна и Херцеговина /91 място/, Хърватия /92 място/. \n А как е по света \n Хонконг за 24 път беше признат за най-свободната икономика в света. „Индексът на икономическа свобода“ е оценен на 90,2 точки от 100 възможни. Бившата британска колония, която след преминаването под юрисдикцията на Китай се управлява по формулата „една страна – две системи“, запазва най-благоприятните условия за правенето на бизнес. \n „Принципите на свободния пазар дълго време остават крайъгълен камък на икономическото процъфтяване на Хонконг и неговата международна конкурентоспособност“, коментира резултатите от изследването министърът на финансите на този специален административен район на КНР Пол Чан. \n На второ място е Сингапур /88,8 точки/. В първата шестица, чиито показатели надхвърлят 80 точки, влизат Нова Зеландия, Швейцария, Австралия и Ирландия. След тях следват Естония, Великобритания, Канада и ОАЕ. \n", "date": "2018.02.04", "title": "Американска фондация с голямо изследване: Ето къде се нареди България по икономическа свобода"}
{"url": "https://www.blitz.bg/svyat/ministrite-se-obedinikha-velikobritaniya-nyama-da-se-predade-za-sdelka-po-brekzit_news576635.html", "text": "Великобритания ще настоява за сключване на договор с Европейския съюз, за да се гарантира както безпроблемната търговия, така и способността на страната да договаря търговски споразумения с други страни, заяви пред БиБиСи британския министър Амбър Руд.\n Изтеклата прогноза, която предизвика дебати, е междуведомствено \"средство\" за \"подпомагане на разискванията\", коментира тя. Министрите са много по-обединени за Брекзит, отколкото твърдят критиците. \n Тя допълва, че правителството на Обединеното кралство няма да се \"предаде прекалено бързо\" в преговорите за правата, предоставени на граждани на ЕС в Обединеното кралство. \n След седмица ключовите срещи, Тереза ​​Май се изправя пред нарастващи призиви да изложи подробно, какво иска да спечели от тези срещи и по-специално колко ще са обвързани Обединеното кралство и ЕС след Брекзит. \n В статия за британския \"Телеграф\", депутатът консерватор Бернард Дженкин обвинява правителството, че е \"неясно\" и \"разделено\" по въпроса. \n Кабинетът е съгласен с необходимостта от \"безпроблемна търговия\", от възможността да се стигне до международни търговски сделки и да се избегне проблемната граница с Ирландия, допълва Руд. Тя предлага някаква \"форма на митническо споразумение\". \n Миналата седмица международният секретар по търговските въпроси Лиъм Фокс заяви, че е \"много трудно\" да се разбере как оставането в митнически съюз ще позволи на Великобритания да има \"независима търговска политика\" след Брекзит. \n", "date": "2018.02.04", "title": "Министрите се обединиха: Великобритания няма да се предаде за сделка по Брекзит!"}
{"url": "https://www.blitz.bg/svyat/frenskiyat-prezident-izpadna-v-mnogo-konfuzna-situatsiya-v-senegal-video_news576633.html", "text": "Президентът на Франция Еманюел Макрон се оказа в доста конфузна ситуация по време на посещението си в Сенегал. Докато вървеше по опънатия на летището червен килим, Макрон инстинктивно посегна към ръката на съпругата си Брижит.\nТя обаче бе изостанала зад него и ръката на френския държавен глава се озова в десницата на сенегалския му колега Маки Сал. \n  \nДвамата бързо се усетиха и продължиха напред все едно нищо не се е случило.   \n \n \n", "date": "2018.02.04", "title": "Френският президент изпадна в много конфузна ситуация в Сенегал (ВИДЕО)"}
{"url": "https://www.blitz.bg/svyat/turtsiya-preduprezhdava-oblecheni-kato-kyurdski-boytsi-amerikantsi-sa-na-pritsel_news576612.html", "text": "Турският вицепремиер и говорител на правителството Бекир Боздаг заяви, че цел на турските въоръжени сили в Сирия могат да станат и американски военни, облечени в униформата на кюрдските Сили за защита на народа /СЗН/, предаде CNN Turk.\n\"Ако кюрдските сили не напуснат Манбидж, то ние ще влезем в този град, а също ще тръгнем на изток от Ефрат. Цел са и военни на САЩ в униформи на СЗН\", каза Боздаг.  \nТой съобщи, че за 16 дни от началото на операция \"Маслинова клонка\" в района на Африн в Северна Сирия турските сили са унищожили 932 терористи.  \nТурската армия обяви на 20 януари началото на операцията \"Маслинова клонка\" в района на сирийския град Африн срещу сирийските кюрдски Сили за защита на народа (СЗН) и Партията на демократичния съюз (ПДС), които Анкара смята за терористични организации.\n", "date": "2018.02.04", "title": "Турция предупреждава: Облечени като кюрдски бойци американци са на прицел!"}
{"url": "https://www.blitz.bg/svyat/rakhoy-prizova-kataluntsite-da-izberat-premier-razlichen-ot-puchdemon_news576663.html", "text": "Испанският премиер Мариано Рахой призова каталунските сепаратисти да номинират спазващ закона кандидат за лидер на Каталуния на мястото на Карлес Пучдемон. Пучдемон живее в Белгия, след като Мадрид издаде заповед за задържането му, предаде Франс прес.\nНа митинг на управляващата Народна партия в южния град Кордоба Рахой изрази надежда, че \"ще бъде номиниран човек, който вижда нещата другояче и най-вече който казва: аз съм политически ръководител и затова ще спазвам закона, защото това е мое задължение и така се прави в демократичните страни.\"  \nРъководителят на правителството на Каталуния Карлес Пучдемон бе свален от длъжност с целия си екип на 27 октомври от централното правителство на Испания, което постави Каталуния под пряко управление броени часове след обявяването на \"Каталунска република\" в Барселона.  \nИспания е издала заповед за задържане на Пучдемон за бунт и метеж.  \nСепаратистите получиха абсолютно мнозинство в каталунския парламент на предсрочните регионални избори на 21 декември, свикани от Мадрид с надеждата да се сложи край на кризата.  \nПучдемон се надяваше да бъде избран за лидер на Каталуния в свое отсъствие, но испанският Конституционен съд забрани такава процедура.  \nЗаседанието на каталунския парламент, на което трябваше да се избере нов ръководител на правителството на Каталуния, бе предвидено за 30 януари, но е отложено за неопределена дата.  \nСред каталунските сепаратисти възникнаха напрежения между онези, които искат да изберат Пучдемон на всяка цена и призоваващите да се издигне друг кандидат, за да се излезе от кризата. \n", "date": "2018.02.04", "title": "Рахой призова: Каталунците да изберат премиер, различен от Пучдемон"}
{"url": "https://www.blitz.bg/layfstayl/shoubiznes/nora-shopova-se-sbrchka-za-mesets_news576578.html", "text": "\n Водещата на прогнозата за времето по Нова телевизия Нора Шопова се е преуморила само за месец работа. Синоптичката далеч не очаквала толкова натоварен режим и ежедневно не успявала да се наспи. \n„Всяка сутрин ставам в 4, за да съм в телевизията в 6. Преди ефир ми е много притеснено и се боя да не се успя, за това навивам часовника за много рано. Събират ми се едва по 5 часа сън на денонощие”, издава манекенката пред приятели.  \nЗаради новия си начин на работа Нора доста се посъстарила и по лицето й започнали да се появяват дълбоки бръчки. Макар да е само на 26, тя започнала да използва възможно най-скъпи мазила, понеже се притеснила, че положението съвсем ще излезе от контрол и ще се наложи да си поставя инжекции, пише \"Уикенд\".  \n„Тя работи с лицето си и то винаги трябва да е безупречно. В модата няма как да пренебрегнеш първите белези на старост, защото от това секват ангажиментите ти”, обясняват още запознати.\n", "date": "2018.02.04", "title": "Нора Шопова се сбръчка за месец"}
{"url": "https://www.blitz.bg/svyat/zhestoka-zhp-katastrofa-v-sashch-ss-zaginali-i-desetki-raneni-snimki_news576601.html", "text": "\n Пътнически влак със 139 пасажери и осем членове на локомотивната бригада се сблъскал с товарен влак и дерайлирал, предаде телевизия Ей Би Си, позовавайки се на железопътната компания Амтрак.  \nДвама души са загинали, а над 70 души са закарани в местната болница с различни наранявания.  \nПътническият влак се движел от Ню Йорк за Маями. \n \n", "date": "2018.02.04", "title": "Жестока ЖП-катастрофа в САЩ със загинали и десетки ранени (СНИМКИ)"}
{"url": "https://www.blitz.bg/svyat/erdogan-spodeli-ochakvaniyata-si-za-sreshchata-na-visoko-ravnishche-vv-varna-i-prizna-che-borisov-e_news576604.html", "text": "Президентът на Турция Реджеп Ердоган коментира пред италианския вестник „Стампа“ очакванията си за планираната срещата на високо равнище във Варна в края на март между него и ръководителите на общоевропейските институции, целяща сближаване на позициите между Анкара и Брюксел. Борисов, Юнкер и Туск са стари приятели, казва турският държавен глава пред изданието.\nИнициативата за организирането на такава среща е именно на българския премиер Бойко Борисов, който е категоричен, че споразумението между ЕС и Турция за мигрантите трябва да се продължи. Самият Борисов вече обсъди идеята както с Ердоган, така и с шефовете на ЕК, Европейския съвет и ЕП Жан-Клод Юнкер, Доналд Туск и Антонио Таяни. \nВ публикуваното от авторитетния италиански всекидневник просторно интервю държавният глава на Турция изразява надежда, че Съюзът ще вдигне възможно най-бързо „изкуствените препятствия“ пред присъединяването на страната му, заемайки конструктивна позиция по въпроса. Цялата статия може да прочетете на сайта на в. \" \".  \n", "date": "2018.02.04", "title": "Ердоган сподели очакванията си за срещата на високо равнище във Варна и призна, че Борисов е..."}
{"url": "https://www.blitz.bg/svyat/sintagma-izrigna-makedoniya-e-grtska-na-zhivo_news576621.html", "text": "Над 1,5 милиона души протестират на атинския площад \"Синтагма\" срещу включването на думата „Македония“ в името на бившата югославска република, съобщава в. „Български новини”.\n„Македония е гръцка и ще остане гръцка“, „Гърция! Гърция! Македония!\", скандират протестиращите. \n„Микис, ти променяш историята, като спускаш ръцете си над Македония!\" – така  тълпата посрещна световноизвестния гръцки композитор Микис Теодракис. \n\"Дошли сме на тъжно място и сме принудени да се извиняваме за нашия патриотизъм. Мисля, че трябва да признаем нашите грешки пред гръцкия народ и да останем обединени в гръцка Македония. Питам ви - имаме ли отговорности и трябва ли да се позволи на Скопие да вярва в националния си мит?\", каза Теодоракис в речта си пред събралото се множество. \nТой припомни и позицията на Гърция, формирана преди четвърт век: \"Нашите политически ръководители през 1992 г. взеха решение за поддържането на обща национална навигационна линия, според която в името на бившата югорепублика няма да се съдържа думата Македония по никакъв начин, с географски или други определения като например Горна Македония или още по-лошото Нова Македония\". \"Защо трябва да се изтрива историята? Нали всяко отстъпление от тази линия ще има опустошителни последици за Гърция, тъй като ако отстъпим това означава да отворим широко границите си за тези, които ни заплашват открито и безсрамно\". \nСпоред него Македония е само една и тя е и винаги ще бъде гръцка. \nХората не спират да прииждат към площада. Според последната информация, 100 000 души са пристигнали от Северна Гърция. \nГолямо присъствие има и от църквата на Гърция, включително и представители от Света гора, присъстват на митинга. \nНа протеста има и граждани от Република Кипър.  \n  \nПротестът протича при засилени мерки за сигурност, за която са ангажирани 19 000 полицаи, затворени са улици и метростанции. \n", "date": "2018.02.04", "title": "\"Синтагма\" изригна: Македония е гръцка! (НА ЖИВО)"}
{"url": "https://www.blitz.bg/svyat/naprezhenieto-v-atina-eskalira-politsiyata-izpolzva-slzotvoren-gaz-sreshchu-privrzhenitsi-na-zlatna-zora-video_news576623.html", "text": "Напрежение цари на улица \"Панепистимио\" в гръцката столица Атина. Представители на профашистката „Златна зора“ с гръцки знамена в ръце се опитаха взломно да разбият полицейската барикада, вследствие на което се стигна до сблъсъци, съобщава в. \"Български новини\".\nПолицията използва сълзотворен газ, за да разпръсне протестиращите. \nПрипомняме, че на централния площад в гръцката столица се провежда многохиляден митинг срещу  включването на думата „Македония“ в името на бившата югославска република.  \n \n \n \n", "date": "2018.02.04", "title": "Напрежението в Атина ескалира, полицията използва сълзотворен газ срещу привърженици на \"Златна зора\" (ВИДЕО)"}
{"url": "https://www.blitz.bg/svyat/kadafi-tnel-v-nechuvan-luks-obzavel-se-s-mebeli-ot-chisto-zlato-snimka_news576615.html", "text": "\n Когато се озовах в една от многочислените вили на либийския лидер Муамар Кадафи, помислих, че съм попаднал в легендарната къща на поп-идола Майкъл Джексън. Полковникът е живял в разкош, сякаш излязъл от приказките на 1001 нощ, като че ли е Аладин и има под ръка вълшебна лампа. Това разказва години след събитията един от бунтовниците, които са воювали срещу Кадафи.  \nИ той не греши. Всичко около полковника е било пропито от разкош. Точният брой на принадлежащите му вили и дворци, разхвърляни по целия свят и до днес не е известен. Слухове обгръщат и състоянието на либийския лидер.  \nПо данни на медии в Триполи, то е възлизало на 200 милиарда долара. Кадафи е имал сметки в много от най-големите световни банки, купувал е и ценни активи. Например имал е акции от италианската банка \"Уникредит\", от автомобилната група \"Фиат\", дори от футболния клуб \"Ювентус\".  \nПолковникът се разпореждал със златния резерв на страната си като със свой. Известно е как е заповядал да изпратят 10 камиона, натоварени със злато в Нигер и по най-предпазливи оценки в тях е имало около 30 тона от жълтия метал. От всичките си имения, Кадафи най-много е обичал вилата си в град Регата, разположен западно от Триполи.  \nДизайнът на вилата е на италиански дизайнери, диваните са били доставени от Burberry, килимите - от Pierre Cardin. На територията на вилата е имало и частен зоопарк. Целият район е бил закрит, на обикновените граждани не е било позволено дори да се разходят наблизо.  \nРазбира се, Кадафи е известен и с бедуинската си шатра, в която приемаше държавни глави, дошли на посещение в Джамахирията. Същата шатра той непременно е взимал със себе си при посещенията си извън Либия-разпъвана е в Ню Йорк, Париж, Брюксел и Москва и още куп световни столици.  \nПри тези си посещения, обикновено той е взимал и две камили, за да започне деня си с чаша прясно камилско мляко. Но голямата слабост на полковника е било златото. Куп предмети от бита му са били изработени от този метал. Имал е диван във формата на русалка от злато, автомат \"Калашников\" от злато, няколко часовника, прибори за хранене, даже палката му за трепане на мухи била със златна дръжка.  \nРазкошно живеели и членовете на неговото многолюдно семейство. По традиция при посрещането на Нова година на гости били канени световни поп звезди като Бийонсе и Марая Кери. Хонорарите не падали под 1 милион долара за една нощ.  \nНеговата дъщеря Айше си обзавела разкошен дворец в Триполи в стила на египетската царица Клеопатра. Римски статуи, антикварни мебели, голям басейн са само част от екстрите. В гардероба й имало само дрехи на Армани и Версаче, както и стотици чифтове дизайнерски обувки.  \nЕдин от синовете му, Мутасима, станал известен като истински плейбой. Той загинал в началото на бунта срещу диктатора, но дотогава животът му бил непрекъснат купон. Разходите му за месец из най-известните световни курорти възлизал на по 1 милион долара.  \nПод собствения си дворец той построил и подземна част-бункер с десетки стаи за продължително оцеляване. Друга голяма слабост на полковника били жените. на Запад той винаги е заявявал, че е противник на многоженството и че всеки мъж трябва да се задоволява с една жена.  \nНо в живота си в Либия е бил постоянно обкръжен от десетки красавици. неговите лични бодигардове били жени, обличани по последен писък на модата, с идеални прически и макиаж. по-късно се установило, че Кадафи избирал охранителките си по един признак - да са девственици без опит с мъжете.  \nИ после, заедно със синовете си се отдавал с тях на плътски наслади. Неговото управление приключва през 2011 година, месец след началото на гражданската война в Либия. В боевете между въстаниците и верните на Кадафи части се намесили Великобритания и Франция. Без тяхната намеса либийският лидер вероятно щеше да победи и досега да продължи да управлява Джамахирията си. \n", "date": "2018.02.04", "title": "Кадафи тънел в нечуван лукс, обзавел се с мебели от чисто злато (СНИМКА)"}
{"url": "https://www.blitz.bg/svyat/al-kayda-prizna-za-svalen-ruski-samolet_news576639.html", "text": "Терористите от \"Джабхат ан Нусра\" обявиха, че те са свалили руския щурмови самолет в Сирия. Клонът на \"Ал Кайда\" е най-голямата групировка в района, където беше улучена машината. Пилотът е мъртъв, като според някои версии е влязъл в бой с терористите, след като е катапултирал и се е спуснал с парашут, информира Нова тв.\nМосква обяви, че районът, от който е стреляно, е бил бомбардиран и са убити 30 терористи. Появиха се версии, че самолетът Су-25 е свален с американска преносима ракета. От Пентагона заявиха, че не доставят такива в Сирия. \n \n", "date": "2018.02.04", "title": "\"Ал Кайда\" призна за свален руски самолет"}
{"url": "https://www.blitz.bg/svyat/div-ekshn-predi-kontsert-na-lana-del-rey-pevitsata-na-kosm-ot-otvlichane-sgashchikha-opasen-bandit_news576636.html", "text": "Мъж на име Майкъл Хънт е бил арестуван по обвинение за преследване и намерение за въоръжено отвличане на британската певица Лана Дел Рей. Това се е случило преди концерт на 2 февруари в Amway Center, Орландо, пише E! News.\n Новината съобщи през уикенда полицията на Орландо в профила си в Twitter с думите: „Арестуван: Майкъл Хънт, за преследване и опит за въоръжено отвличане. След сигнал полицаите от Орландо успяха да заловят престъпника преди да доближи Лана Дел Рей в Amway Center“. \n Малко по-късно полицейското управление пусна официално прессъобщение с подробности, в което се разкрива, че въпросното лице планирало да отвлече звездата в нощта на участието ѝ. По време на ареста са открити билети за концерта на певицата, както и нож. \n Самата певица не е коментирала случилото се до момента, а концертът ѝ в Орландо мина без проблеми. Лана благодари на феновете в Twitter като написа: „Орландо! Форт Лодърдейл! Маями! Благодаря ви, че дойдохте и направихте това шоу много яко. Поддържайте енергията си на високо ниво. Чувстваме се щастливи след няколко дни, изпълнени с невероятни шоу програми“. \n", "date": "2018.02.04", "title": "Див екшън преди концерт на Лана Дел Рей! Певицата на косъм от отвличане, сгащиха опасен бандит"}
{"url": "https://www.blitz.bg/layfstayl/shoubiznes/lora-krumova-izchezna-vsichki-se-pitat-kakvo-se-sluchva-s-vodeshchata_news576338.html", "text": "\n Къде изчезна Лора Крумова? Такъв въпрос си задават зрителите на Нова телевизия в днешния ден. \nВодещата не се появи тази сутрин в ефира, за да води \"Събуди се\", както всяка неделя.  \nНа нейно място застана Мира Иванова, която по принцип води предаването в събота.  \n\"Това се случва по изключение. Надявам се следващата събота тук да си е Лора\", така Мира откри днешното предаване. \nНай-честата теза, около която се обединяват зрителите на сутрешния блок на телевизията е, че вероятно Лора Крумова се е отдала на почивка. \nОт Нова телевизия излязоха с официална позиция, в която се завява само следното: \n\"Този уикенд в \"Събуди се\" с Мира Иванова, която по изключение ще води предаването и в двата почивни дни, ще видите силно политическо присъствие в една напрегната седмица на парламентарни битки и  протести\". \nБЛИЦ припомня, че  . \n", "date": "2018.02.04", "title": "Лора Крумова изчезна! Всички се питат какво се случва с водещата"}
{"url": "https://www.blitz.bg/svyat/atina-e-pod-politseyska-obsada-i-pile-ne-mozhe-da-prekhvrkne-ochakvat-se-bezreditsi-video_news576544.html", "text": "Сериозни мерки за сигурност в гръцката столица преди насрочената за неделя демонстрация „Македония е Гърция“.  Протестът ще събере противници на употребата на думата „Македония“ в бъдещото име на бившата югорепублика, предава Нова телевизия.\n Очаква се над 1500 автобуса от цялата страна да пристигнат на емблематичния площад \"Синтагма\", за да докарат участниците в събитието, което ще започне в 14 часа.   \n Загражденията на площада вече са подготвени.  \n Гръцките духовници припознаха протеста и част от тях ще вземат участие в него. Бившият премиер Андонис Самарас и неговата партия \"Нова демокрация\" също подкрепи събитието. По същото време ще има и футболен мач и е възможно в акцията да се включат и футболни фенове.  \n Според местните медии не е изключено да се стигне до безредици заради организираните по същото време контрадемонстрации в Атина.  \n  \n \n", "date": "2018.02.04", "title": "Атина е под полицейска обсада и пиле не може да прехвръкне, очакват се безредици! (ВИДЕО)"}
{"url": "https://www.blitz.bg/obshtestvo/stolitsa/samoletna-drama-v-nebeto-nad-podgoritsa-vsichko-zavrshi-na-letishcheto-v-sofiya_news576523.html", "text": "\n Самолет, ударен от мълния, се е приземил аварийно в София в петък вечерта. Мълнията ударила самолет на авиокомпанията „Райънеър“, който кръжал над летището в Подгорица, уточнява в. Телеграф. \nСпоред черногорски медии самолетът, летящ от линия Стоклхолм-Подгорица, трябвало да кацне в черногорската столица в 20 часа местно време, но заради лошото време останал да кръжи над пистата, където бил ударен от мълния. \nОт това претърпял техническа повреда, заради която бил пренасочен към София, където се намира техническата служба на аваиокомпанията. \nВ София машината е кацнала безаварийно, а пътниците са пренасочени към други полети. \nБЛИЦ припомня, че и  . \n \n", "date": "2018.02.04", "title": "Самолетна драма в небето над Подгорица! Всичко завърши на… летището в София"}
{"url": "https://www.blitz.bg/svyat/sedem-turski-voynitsi-zaginakha-po-vreme-na-maslinova-klonka_news576543.html", "text": "\n Седем турски войници са загинали в събота по време на операция „Маслинова клонка“ в сирийската провинция Африн. Това съобщава BBC.  \nСъгласно разпространените данни, петима от тях за били убити след атака срещу танк, извършена от кюрдските „Отряди за народна самоотбрана“, североизточно от град Африн. Другите двама военни са загинали по-рано.  \nПо-късно бе организира въздушен удар срещу позиции на кюрдската групировка, считана от Анкара като терористична, уточнява Фокус. \nСпоред официални данни общо 14 турски военни са загинали в операцията от нейното начало на 20 януари насам. \n \n", "date": "2018.02.04", "title": "Седем турски войници загинаха по време на „Маслинова клонка“"}
{"url": "https://www.blitz.bg/svyat/nasa-alarmira-km-zemyata-leti-ogromen-asteroid-video_news576527.html", "text": "Огромен астероид с диаметър около 1100 метра лети по посока на Земята. Това съобщиха учените от американската космическа агенция НАСА.\nТой ще прелети опасно близо покрай нашата планета на 5 февруари, около полунощ със скорост от около 140 000 километра в час. \"Метеоритът AJ129 (276033) ще прелети на разстояние 4.2 милиона километра. Той се отнася към категорията на опасно потенциалните, но, въпреки това, вероятността той да уцели Земята е нищожна\", се казва в съобщението на НАСА, публикувано на официалния сайт на организацията.   \nНебесното тяло бе открито през януари 2002 година от специалистите от NEAT на Хаваите. Отбелязва се, че едно кръгче около Слънцето астероидът прави за 586 дни.  Превод и редакция: БЛИЦ \n \n", "date": "2018.02.04", "title": "НАСА алармира: Към Земята лети огромен астероид (ВИДЕО)"}
{"url": "https://www.blitz.bg/obshtestvo/zdraveopazvane/vnimanie-tazi-napast-mori-khorata-nared_news576528.html", "text": "\n Всяка година на 4 февруари светът обединява силите си в опит да бъдат спасени милиони животи чрез повишаване познанието за болестта рак. Всяка година новооткритите случаи надхвърлят значително 30 000, пише БГНЕС. \n Най-голям е делът на туморите на  гърдата, белия дроб, трахеята, простатата, дебелото черво и матката . \n Според данни на Световната здравна организация ракът е водеща причина за смъртните случаи, причинени от хронични неинфекциозни болести, а всеки пети смъртен случай в света е в резултат на раково заболяване. \n Почти 80% от злокачествените заболявания се дължат на факторите на външната среда, начина на живот и бит на хората и тяхното поведение, навици и обичаи. Доказана е ролята на 4-те основни рискови фактора –  употребата на тютюн и тютюневи изделия, нездравословното хранене, намалената физическа активност и злоупотребата с алкохол. \n Употребата на тютюн е  най-важният рисков фактор  за рак причинява около 20% от смъртните случаи от рак в световен мащаб и около 70% от смъртните случаи от рак на белия дроб в световен мащаб. \n В Европейския съюз раковите заболявания са втората по честота причина за смърт след сърдечно-съдовите заболявания. Всяка година  две от десет жени и трима от десет мъже умират от рак , а на приблизително 3,2 млн. европейци се поставя тази диагноза. \n Статистиката показва, че заболеваемостта от рак при мъжете и жените продължава да нараства въпреки по-добрата профилактика и лечение. С увеличаването на продължителността на живота и възрастта на населението се очаква и увеличаване на броя на пациентите с рак. \n Около една трета от смъртните случаи от рак се дължат на 5 водещи поведенчески и хранителни рискове: индекс на висока телесна маса, нисък прием на плодове и зеленчуци, липса на физическа активност, тютюнопушене, употреба на алкохол. \n Добрата новина е, че около  30% от раковите заболявания са потенциално предотвратими . Рискът за развитие на болестта може значително да бъде намален ако: \n Спрете употребата на тютюн и избягвате помещения, където можете да станете пасивни пушачи; Не злоупотребявате с алкохол и по-специално с концентрирани напитки; Избягвате прекомерното излагане на слънце; Поддържайте здравословно тегло чрез здравословно хранене и упражнявайте редовна физическа активност; Предпазвайте се от инфекции, които могат да причинят рак; Редовно ходете на профилактични прегледи.  \n", "date": "2018.02.04", "title": "Внимание, тази напаст мори хората наред!"}
{"url": "https://www.blitz.bg/svyat/shche-spre-li-smyanata-na-zimnoto-s-lyatno-vreme-evroparlamentt-reshava-sled-dni-zaradi-silen-natisk-ot-ucheni-i-obshchestvenost_news576572.html", "text": "\n Тази седмица е ключова за напредъка по отмяната на двойното часово време. Очаква се в четвъртък евродепутатите да призоват Европейската комисия да предложи премахване на смяната между лятно и зимно часово време, която се извършва два пъти годишно. \nЕвропарламентът ще дебатира по темата сутринта, след което трябва да гласува резолюция в 13 ч българско време, съобщиха от пресцентъра на Европейския парламент. \nВ отговор на граждански инициативи и петиции, които изказват притеснения какви ще са последиците за здравето от смяна на времето по два пъти годишно, резолюция на комисията по транспорта на ЕП призовава ЕК да я премахне. \nЗа да има ефект този призив обаче, той трябва да бъде гласуван и в пленарната зала. \nСмяната на времето през пролетта и есента в страните от ЕС се управлява от Директивата на ЕП и Съвета относно разпоредби за лятното часово време. Текстът предвижда да се поддържа единен часови режим. Не трябва да има промяна в часовите зони. Какви са последствията за организма от медицинска гледна точка при смяната на времето?  \nБЛИЦ припомня, че към 24-часов цикъл се приспособяват и хормоналните и поведенческите ритми на човека. И когато те се нарушат, започват проблемите. \nНа първо място страда връзката мелатонин–сън. Между хормона на епифизата и съня съществува пряка връзка и недостигът на мелатонин значително затруднява и прави невъзможно заспиването. Максималната му концентрация в кръвта е от 0 до 4 часа и ако човекът е ставал в 5 часа, то с въвеждането на лятното време той е принуден да се събужда и да бодърства тогава, когато всички негови физиологични механизми все още работят в режим на отдих. \nСимптоматиката на десинхронозата е сходна със състоянието на хроничното недоспиване: \n- гадене и чувство за тежест в стомаха; \n- главоболие; \n- дезориентация в пространството; \n- ирационално мислене; \n- безсъние или патологична сънливост; \n- депресивно настроение; \n- изгубване на апетита.\n", "date": "2018.02.04", "title": "Ще спре ли смяната на зимното с лятно време - Европарламентът решава след дни заради силен натиск от учени и общественост"}
{"url": "https://www.blitz.bg/svyat/na-zhivo-v-blits-khilyadi-ot-tsyala-grtsiya-se-stichat-v-atina-na-mining-sreshchu-upotrebata-na-imeto-makedoniya-ot-skopie_news576576.html", "text": "Няколко хиляди души са се събрали към 12:00 часа на атинския площад „Синтагма“ в рамките на протеста против включването на думата „Македония“ в името на бившата югославка република, пише гръцкото издание Protothema. Организаторите очакват рекорден брой хора да присъстват на демонстрацията, като за целта са организирани над 1500 автобуса от цялата страна. Приготвен е и 150-метров гръцки флаг.\nЗа 12:00 часа е насрочен и контрапротестът, организиран от анархистите и антишастите в Гърция, който ще се проведе само на 800 метра от Синтагма.\n Хора от всички краища на Гърция се стичат към Атина на демонстрация срещу употребата на името\"Македония\" от съседната държава. \nИскат референдум по евентуално споразумение със Скопие и оставка на специалния пратеник на ООН Матю Нимиц. \nДопитване сочи, че 71% от гърците не желаят употребата на \"Македония\" в никакъв вариант.Полицията въведе извънредни мерки за сигурност преди демонстрацията в Атина, която беше свикана под лозунга \"Македония е Гърция\". Центърът на столицата Атина е блокиран. Обявено беше че градският транспорт няма да работи.   \n На централния площад в Атина вече са се събрали хиляди гърци от от всички крайща на страната. Пристигат с автобуси, коли, фериботи и влакове. Носят само национални знамена.  \n Организаторите са неправителствени организации и културни сдружения на гърците в страната и чужбина. В подкрепа на лозунга \"Македония е Гърция\" участват представители на гръцката диаспора от цял свят. Те обвиняват както правителството, така и опозицията, че водят преговори със Скопие, без да се допитат до народа. Искат референдум. \n С национални носии и пеейки химна, на площада са и няколко хиляди жители на остров Крит. Техен представител заяви: \nДойдохме тук чак от Крит.Предупреждаваме правителството и  всички политически партии.Те се подготвят да извършат национално предателство.Трябва да знаят,че ако го направят, ние ще застанем срещу тях. \n Митингът ще бъде открит от  Микис Теодоракис, който за гърците е символ на националното достойнство. \n Депутати от опозицията  се присъединяват към протеста. Присъстват и духовници. \nПризивът е за мирен протест с послание, че гърците не са против приемането на Скопие в Европейския съюз, но не искат това да става с името \"Македония\". \n В демонстрацията в Солун преди две седмици се включиха повече от 90 хиляди души от цялата страна. \n Гърция смята, че името на северната й съседка крие териториални претенции към северната гръцка област Македония.  \n Тази седмица международният посредник Матю Нимиц посети Атина и Скопие. След срещите си с гръцките и македонските политици той заяви, че очаква решението на спора да дойде в близките месеци.  \n  \n \n", "date": "2018.02.04", "title": "НА ЖИВО В БЛИЦ! Хиляди от цяла Гърция се стичат в Атина на мининг срещу употребата на името \"Македония\" от Скопие"}
{"url": "https://www.blitz.bg/svyat/milioni-na-protest-v-grtsiya-za-imeto-na-makedoniya_news576516.html", "text": "Милиони гърци се очаква да се включат днес в пореден протест за името на Македония, предаде АФП.  Те ще се съберат на площад \"Синтагма\" в столицата Атина. Въпреки че са с различни убеждения по други въпроси, обединява ги несъгласието с намерението на гръцките управляващи да направят компромис по стария спор със Скопие.  Организаторите настояват, че демонстрацията няма политическа окраска.  Според гръцките медии, официална Атина е съгласна на споразумение за името \"Горна Македония\", изписано на кирилица. След преговорите в Гърция в началото на седмицата, пратеникът Матю Нимиц е в Скопие, където води разговори с ръководството на страната по пакета с предложения, които представи през миналия месец като основа на преговорите за името на Македония.", "date": "2018.02.04", "title": "Милиони на протест в Гърция за името на Македония"}
{"url": "https://www.blitz.bg/svyat/yaponiya-izstrelya-nay-malkata-raketa-nositel-v-sveta-video_news576517.html", "text": "\n Ракетата носител \"Ес Ес-520\", която е най-малката в света, беше изстреляна заедно с експерименталния спътник \"Триком-1АР\" от космическия център Утиноура. \n \n \n Двустепенната миниракета е с диаметър 52 см, дължина 9,65 м и тежи около 2,6 т. Тя може да изведе полезен товар около 140 кг на височина около 800 км. Освен това може да изведе и миниспътник на околоземна орбита. \"Ес Ес-520\" е от семейството на метеорологичните ракети, които се използват от японската Агенция за изследване на космическото пространство ДЖАКСА за научни изследвания в горните слоеве на атмосферата и космически експерименти по време на балистичния полет на височина от 100 км до 1000 км. С тях се отработват технологии, които след това се прилагат в космическата техника. \n Разходите за изстрелване на \"Ес Ес-520\" не надвишават 3,6 милиона щатски долара (400 милиона йени). \n Досега ДЖАКСА е изстрелвала три пъти такава ракета - два пъти базова метеоракета и веднъж неуспешно през януари 2017 г. космическа версия, пише novini.bg. \n", "date": "2018.02.04", "title": "Япония изстреля най-малката ракета-носител в света (ВИДЕО)"}
{"url": "https://www.blitz.bg/svyat/kim-chen-un-i-sprugata-mu-se-vozikha-na-troley-iz-noshchniya-pkhenyan-video_news576519.html", "text": "\n Лидерът на Северна Корея Ким Чен Ун се повози на нов тролейбус, произведен в столичен завод, из нощния Пхенян заедно със съпругата си . Това съобщи в неделя севернокорейската държавна агенция ЦТАК.  \n \n \n \nСъпровождан от редица представители на ръководството на Трудовата партия на Корея, държавният глава провери лично продукцията на предприятията и стигна до извода, че да се возиш на такъв транспорт е удобно: амортисьорите работят добре, скоростта е порядъчна, возенето е меко и няма излишен шум. \nПреди няколко дни Ким посети Пхенянския тролейбусен завод, където отбеляза, че този вид транспорт е необходим за „обезпечаването на цивилизован живот на гражданите без замърсяване на околната среда“. \nТой разгледа различните цехове на предприятието и новите модели тролеи и отбеляза, че Ким Ир Сен би щеше да се зарадва, ако можеше да види щастливите граждани, които отиват на работа на новите тролейбуси. По време на посещението си, той заяви още, че този транспорт трябва да стане лицето на Пхенян. \nОттогава изминаха само няколко дни и лидерът на страната реши лично да се повози на новия тролей. „Уважаемият висш ръководител каза, че ще се успокои само тогава, когато сам изпробва как вози новият тролейбус ... той отдели време, за да огледа града късно през нощта“, пише ЦТАК.\n", "date": "2018.02.04", "title": "Ким Чен Ун и съпругата му се возиха на тролей из нощния Пхенян (ВИДЕО)"}
{"url": "https://www.blitz.bg/svyat/vzriv-ubi-i-rani-desetina-v-khimicheski-zavod-v-kitay_news576521.html", "text": "\n Най-малко четирима души са загинали при взрив в химически завод в източната част на Китай, предаде АП. Ранените са поне шестима.  \n Става въпрос за завода Jinshan Chemical Plant Co, намиращ се в източната провинция Шандун. Експлозията е станала по време на дейности по поддръжката.  \n Задържан е собственикът. Разследват се причините за взрива. Подобни инциденти в китайските заводи са често явление и обикновено се дължат на неспазване правилата за безопасност.  \n", "date": "2018.02.04", "title": "Взрив уби и рани десетина в химически завод в Китай"}
{"url": "https://www.blitz.bg/svyat/bivsh-grtski-ministr-skopie-da-se-kazva-atina-ili-sparta-ako-shche-golyam-praz-video_news576510.html", "text": "\n Бившият шеф на гръцката дипломация Теодорос Пангалос, който през 1999 г. нарече насред Скопие македонското малцинство в Гърция \"група хомосексуалисти\", днес смята, че реакциите на Атина от типа \"Македония не се дава на никаква цена\" идват от комплексирани и съмнителни типове и кръгове, пише \"Вечер\". \n \n \n \nВ интервю на телевизия Скай Пангалос каза, че още през 1992 г. предупредил първоизточника на спора за името Андонис Самарас, че води погрешна политика. \n\"Скопие да се казва и Атина, и Спарта, да се казват както си искат, казах тогава на Самарас,\" разказва Пангалос. \nПангалос оценя като правилна позицията на шефа на македонската дипломация Никола Димитров, че терминът Македония не е нечия ексклузивна собственост и, че трябва да е чест, когато някой почита Александър Велики. Превод: БЛИЦ \n \n", "date": "2018.02.04", "title": "Бивш гръцки министър: Скопие да се казва Атина или Спарта, ако ще, голям праз! (ВИДЕО)"}
{"url": "https://www.blitz.bg/layfstayl/ptuvane/takova-koshmarno-neshcho-ne-se-be-sluchvalo-v-moskva-ot-1957-godina_news576530.html", "text": "\n Почти 80 полета са отменени или забавени на летищата в Москва в неделя, заради обилния снеговалеж, който е най-силният отчетен в руската столица от 1957 г. насам. Това съобщават местни медии. \nНай-засегнато е летище Шерметиево, където са забавени 58 полета.  \nПо-рано авиокомпанията „Авиофлот“ съобщи, че в неделя, четвърти февруари, ще бъдат отменени 21 полета. \nСпоред метеоролозите, силният снеговалеж ще продължи и в неделя, като се очаква метеорологичните условия да се подобрят едва в понеделник сутринта, уточнява Фокус.  \n \n", "date": "2018.02.04", "title": "Такова кошмарно нещо не се бе случвало в Москва от 1957 година"}
{"url": "https://www.blitz.bg/svyat/zaginaliyat-v-siriya-pilot-na-su-25-e-bivshiyat-ukrainski-letets-ot-krim-roman-filipov_news576515.html", "text": "Пилотът на сваления руски щурмовик Су-25 се оказа бивш украински летец от Симферопол и се казва Роман Филипов, пише k-politika.ru с позоваване на източник в руското МО.\nПо-рано група независими разследващи Conflict Intelligence Team (CIT) публикуваха фотография на документ, намерен в джоба на загиналия пилот. Това е копие от рапорт на командира на „смесения авиационен полк със специално назначение” подполковник С. Аксьонов с предложение за държавна награда на майор Филипов за отлично изпълнение на бойни задачи в Сирия. \nПилотът се опитал да с скрие сред големи камъни, но не успял да се отдалечи. Отбранявал се с 20-заряден пистолет \"Стечкин\". Накрая взривил граната, която убила двама от терористите, пише  . \n  \nРуският щурмовик Су-25 е свален в сирийската провинция Идлиб на 3 февруари. Това е първата бойна загуба на самолет в Сирия. \n  \nСлед това руските военни незабавно нанесли удари по позиции на групировката „Джебхат ан-Нусра”, която свали щурмовика. Унищожени са над 30 терористи. Превод и редакция:   БЛИЦ \n \n", "date": "2018.02.04", "title": "Загиналият в Сирия пилот на Су-25 е бившият украински летец от Крим Роман Филипов"}
