{"url": "https://www.blitz.bg/svyat/zhestoka-drama-izbukhna-mezhdu-printsovete-uilyam-i-khari-a-prichinata-e-megan-markl_news642673.html", "text": "Като се има предвид, колко рядко си позволяват да говорят за личните си отношения, кралските особи от нивото на Кейт Мидълтън и Меган Маркъл, не е изненада, че слуховете за отношенията им стават все по-жестоки.  Анонимни източници твърдят, че между двете кралски дами има значително по-малко напрежение, отколкото между съпрузите им.  Според слуховете, принц Хари и принц Уилям отдавна враждуват помежду си. Причината за конфликта била Меган Маркъл, която от актриса, стана съпруга на принца.  \"Кейт и Меган са много различни характери, но полагат усилия да се разбират. Принц Хари усеща, че брат му не показва уважение към съпругата му\", посочват източниците.   В ролята на умиротворител се оказва баща им - принц Чарлз, който помолил принц Уилям да положи всички усилия да промени отношението си към Меган и по-малкия си брат.    ", "date": "2018.11.29", "title": "Жестока драма избухна между принцовете Уилям и Хари, а причината е... Меган Маркъл"}
{"url": "https://www.blitz.bg/layfstayl/skorost/germantsite-izbrakha-yaponski-suv-za-1-na-godinata_news642518.html", "text": "Първият кросоувър с форма на купе Mitsubishi, който беше представен миналата година, се оказа изключително успешен. След като получи няколко награди в родната си Япония, моделът започна да жъне титли и в Европа.   Mitsubishi Eclipse Cross вече има статут на Off Road Awards, ставайки \"номер едно\" в Германия сред SUV според читателите на изданието Off Road.  Победителите бяха избрани в 13 категории от 170 кандидати. Като цяло организаторите взеха предвид повече от 43 500 гласа.  Трябва да се отбележи, че 9,7% от анкетираните са гласували за Mitsubishi Eclipse Cross, на второ място - Audi A6 Allroad quattro (9,2%), а на трето -  Volvo V90 Cross Country (8,7%).  ", "date": "2018.11.29", "title": "Германците избраха японски SUV за №1 на годината"}
{"url": "https://www.blitz.bg/layfstayl/ptuvane/beztsenni-sveti-ot-blgari-za-tezi-koito-iskat-da-ptuvat-do-boliviya_news642576.html", "text": "Боливия, безспорно, е едно от местата в света, които си струва да видите. Дори не само заради съвсем различната култура, а и заради мистиката, която страната носи в себе си. Заедно с Перу тя е предпочитана от търсачи на приключения и също така много популярна сред българите.   Повечето от туристическите канцеларии предлагат различни пакети, които в зависимост от другите страни, които ще посетите заедно с Боливия, ще ви струват от 6 до 9 хиляди лева. Разбира се, цената най-много се оскъпява от самолетните билети.     ", "date": "2018.11.29", "title": "Безценни съвети от българи за тези, които искат да пътуват до Боливия!"}
{"url": "https://www.blitz.bg/intsidenti/stikhii/seizmolozite-v-tsyal-svyat-v-panika-ot-misteriozen-niskochestoten-tten-v-zemnite-nedra_news642738.html", "text": "Учените по цял свят са объркани заради засечен в продължение на 20 минути тътен и мистериозни сеизмични вълни. Това е станало сутринта на 11 ноември близо до архипелага Майот – група от френски острови в Индийския океан между Мадагаскар и Мозамбик.  До момента никой не знае дали сеизмичните вълни са предизвикани от вулканична дейност или удар от метеорит. Но сеизмолозите по света – от Нова Зеландия до Канада, дори и в Хавай са ги засекли.  Горан Екстром, сеизмолог в университета в Колумбия заявява: „Не мисля, че съм виждал досега нещо такова. Причината е твърде екзотична”. И признава, че тези сеизмични вълни са твърде необичайни.  През последните дни геолозите обсъждат изненадващите вълни с много ниска честота в Туитър. Първият, който забелязва случилото се, е основателят на Бюлетина на земетресенията във Великобритания.  Скоро към него се присъединяват и други сеизмолози, които предполагат, че епицентърът е източно от архипелага Майот. Но въпреки че точната локация е идентифицирана, причината остава мистерия.  Обсъждат се няколко възможности, подкрепени от факта, че въпреки че сеизмичните станции засичат вълните, няма земетресение тази сутрин. Ниската честота на вълните е изключително интересна за сеизмолозите.  Обикновено резултат от земетресенията са мощни, компресирани вълни, известни като „първични“ или P-вълни. Те са последвани от вторични, или S-вълни, които не са толкова компресирани и се движат. Но и двата типа имат висока честота.  Нискочестотните, повърхностни вълни, подобни на тези, засечени от Майот, са последни. Заради ниската си честота те могат да прекосят планетата няколко пъти.  Но мистериозният нискочестотен тътен на 11 ноември не е предшестван нито от Р-вълни, нито от S-вълни, категорични са сеизмолозите.  Те продължават да изследват причината за него. До момента най-достоверното предположение сред експертите е т.нар. „сеизмичен рояк“ – събитие, което включва много земетресения, ставащи едно след друго. Но трусовете, засечени в Майот през последните 18 месеца, са твърде слаби и отслабват все повече през последните месеци.    ", "date": "2018.11.29", "title": "Сеизмолозите в цял свят в паника от мистериозен нискочестотен тътен в земните недра"}
{"url": "https://www.blitz.bg/obshtestvo/vnimanie-v-20-oblasti-utre-shche-e-stud-i-mraz_news642764.html", "text": "В 20 области на страната е обявен жълт код за ниски температури на 30 ноември. Това сочи справка на сайта на Националния институт по метеорология и хидрология (НИМХ) при БАН.   Областите, за кои важи предупреждението, са: Видин, Монтана, Враца, Плевен, Ловеч, Габрово, Велико Търново, Русе, Търговище, Разград, Силистра, Сливен, Шумен, Ямбол, Бургас, Варна, Добрич, София-област, София-град и Перник.  По Черноморието е в сила и жълт код за силен вятър. Очаква се температурите да са под 0 градуса. Тази степен на опасност означава, че се очакват много ниски температури. Възможни са здравни проблеми за чувствителни и болни хора, възрастни, деца и бездомници. ", "date": "2018.11.29", "title": "Внимание! В 20 области утре ще е студ и мраз!"}
{"url": "https://www.blitz.bg/intsidenti/zrelishchno-video-ot-voennoto-polozhenie-v-ukrayna-maskirani-napadat-spernik-na-poroshenko-koyto-veche-go-izprevarva-za-prezidentskite-izbori_news642720.html", "text": "Около 30 маскирани мъже са нападнали лидера на партия \"Гражданская позиция\" Анатолий Гриценко и негови привърженици в Одеса, съобщават \"Odessa Daily\" и редица други украински медии.  Гриценко е бивш министър на отбраната на Украйна, живял е и специализирал в САЩ, бил е шеф на информационно-аналитичния център на изборната кампания на предишния президент на Украйна Виктор Юшченко и е бил избиран за депутат във Върховната Рада.     Кандидатът за президент на Украйна Анатолий Гриценко (в средата) и негови привърженици бяха нападнати снощи от маскирани мъже   Според последните социологически проучвания Гриценко и Порошенко делят трето място по шансове да спечелят президенските избори, чийто първи тур ще е на 31 март 2019 г. Рейтингът на Гриценко обаче продължава да се увеличава, а на Порошенко - да спада.   Инцидентът е станал снощи пред входа на офисния център \"Терминал 42\", където е студиото на радио \"Шарк\". Анатолий Гриценко е бил поканен да участва в пряк ефир. Мъжаги със спортни фигури обаче му преградили пътя към входа, а след това нападнали привържениците му.  Наложило се Спешна помощ да оказва помощ на пострадали. Началникът на управлението за превантивна дейност в одеската полиция Иван Ищенко е обявил, че засега действията на нападателите са квалифицирани като хулигански, съобщава \"Odessa.Online\". Очевидци обаче твърдят че по време на мелето полицаите са си траели и не са се намесили да усмирят биячите.   ", "date": "2018.11.29", "title": "Зрелищно ВИДЕО от военното положение в Украйна: Маскирани нападат съперник на Порошенко, който вече го изпреварва за президентските избори"}
{"url": "https://www.blitz.bg/svyat/kameri-zasnekha-uzhasyavashch-intsident-ss-spleskani-khora-kato-v-kherbariy-video_news642726.html", "text": "Четирима души пострадаха в китайската провинция Цзипин, след като от стената на търговски център се срути тежка, дървена плоскост. Полицаи и очевидци веднага се втурнали да помагат на пострадалите, които се оказали затрупани от отломките.  Както съобщава Daily Mail и четиримата пострадали били закарани в болницата. За щастие нараняванията им не били сериозни.  Причина за падането на дървената плоскост бил силният вятър, но властите на Китай все пак разследват инцидента. Дали ще бъдат наказани работниците, които са поставяли покривните материали, не е известно. Към момента районът около търговския център е отцепен, за да се изключи повтаряне на подобен инцидент. Превод БЛИЦ  ", "date": "2018.11.29", "title": "Камери заснеха ужасяващ инцидент със сплескани хора като в хербарий (ВИДЕО)"}
{"url": "https://www.blitz.bg/svyat/ot-poslednite-minuti-trmp-kaza-ne-na-putin-zaradi-krizata-v-kerchenskiya-zaliv_news642737.html", "text": "Президентът на САЩ Доналд Тръмп заяви, че отменя срещата си с руския лидер Владимир Путин по време на сумита G20 в Аржентина.   Той е взел това решение, след като се е запознал с доклада за инцидента в Керченския пролив. По думите му основната причина е фактът, че корабите и моряците не са се върнали в Украйна.  \"Изхождайки от факта, че корабите и моряците не са се върнали в Украйна, реших, че ще бъде най-добре за всички заинтересовани страни, ако по-рано планираната ми в Аржентина среща с президента Владимир Путин бъде отменена\", написа Тръмп в туитър.  Двамата световни лидери успяха за кратко да поговорят последно в началото на ноември в Париж по време на мероприятията в чест на юбилея от края на Първата световна война.  В сряда на юли в Хелзинки се състоя първата пълноформатна среща на Путин и Тръмп.  Беседата на лидерите на Русия и САЩ започна при формат \"един срещу друг\", без присъствието на странични лица. След това преговорите продължиха с участието на членовете на двете делегации. Тогава Путин и Тръмп обсъдиха пътя към нормализацията и развитието на двустранните отношения и актуални въпроси във връзка с международното положение. Превод БЛИЦ    ", "date": "2018.11.29", "title": "От последните минути: Тръмп каза \"не\" на Путин заради кризата в Керченския залив!"}
{"url": "https://www.blitz.bg/layfstayl/ptuvane/mistichno-170-km-katakombi-kriyat-nepodozirani-tayni-pod-rim_news642577.html", "text": "Знаменитите римски катакомби представляват цяла мрежа от галерии на няолко равнища, превърнати в истински лабиринт. Те съществуват още от антични времена. Макар и голямата част от катакомбите да е била използвана като място за погребения във времената на ранно християнство.    В момента под Рим се намират над 60 катакомби, дължината на които е около 170 километра. На стените на много от катакомбите има фрески или мозайки, които изобразяват различни сцени от Стария и Новия Завет, а също и езически митове.     ", "date": "2018.11.29", "title": "Мистично: 170 км катакомби крият неподозирани тайни под Рим!"}
{"url": "https://www.blitz.bg/layfstayl/skorost/senzatsiya-audi-uspeshno-testva-taksi-kakvoto-nyama-v-tsyal-svyat_news642545.html", "text": "Audi направи първите успешни тестове на летящо такси, като част от проекта Pop.Up Next, които се проведоха в Амстердам. Това съобщи пресслужбата на немската марка.  Участниците в проекта Pop.Up, освен Audi, са компанията за производство на самолети Airbus и италианското студио за каросерии Italdesign.   В момента няколко десетки компании от цял свят разработват т.нар. летящи автомобили. Но проект като този на Audi засега няма.  ", "date": "2018.11.29", "title": "Сензация! Audi успешно тества такси, каквото няма в цял свят"}
{"url": "https://www.blitz.bg/svyat/facebook-messenger-se-srina_news642746.html", "text": "Приложението за чат на Facebook Messenger се е бъгнало неочаквано за потребителите по целия свят, пише Daily mail.  Проблемите идват само седмица, след като приложението претърпя други неочаквани бъгове, които продължиха почти цял ден.  Потребители от цял свят се оплакват, че приложението за чат на Facebook не работи, но най-засегнати са потребители в Обединеното кралство, Европа и източното крайбрежие в САЩ.  Някои потребители съобщават, че имат проблеми с отговора или изпращането на съобщения, докато други заявяват, че не са в състояние да видят кои потребители са онлайн.   ", "date": "2018.11.29", "title": "Facebook Messenger се срина"}
{"url": "https://www.blitz.bg/stsena/edna-era-svrshi-silvestr-staloun-veche-nyama-da_news642756.html", "text": "Холивудската легенда Силвестър Сталоун съобщи, че повече няма да играе Роки Балбоа.   Актьорът посочва, че е време да предаде щафетата на по-младото поколение във видео послание, публикувано в профила му в Instagram. Смята се, че то е записано по време на снимките на наскоро излезлия по щатските екрани екшън \"Крийд 2\". 72-годишният актьор заявява, че за него е било привилегия да създаде образа и да го представи на големия екран. „Смятах, че с Роки е приключено през 2006 г. и това ме удовлетворяваше. Но изведнъж се появи този млад мъж и всичко се промени\", посочва той във видеото, вероятно имайки предвид актьора Майкъл Б. Джордан, който присъства по време на заснемането му, но е зад кадър. Във филмите \"Крийд: Сърце на шампион\" и \"Крийд 2\" той играе Адонис Джонсън, който е син на един от най-добрите приятели на Роки Балбоа - боксьора Аполо Крийд От 1975 година Силвестър Сталоун е изпълнил осем пъти ролята на Роки Балбоа, която го направи известен в целия свят и му донесе няколко номинации за награда Оскар. Поредицата „Роки“ включва 8 филма: В него Силвестър Сталоун не само играе главния герой - Роки Марчиано Балбоа, но и влиза в ролята на сценарист и режисьор.   Поредицата от шест филма \"Роки\" е генерирала приходи от над 1 млрд. долара в световен мащаб, откакто първият филм излиза на екран през 1976 г.   Излезлият през 2015 г. \"Крийд: Сърце на шампион\" носи 173 милиона долара приходи от прожекции. Очаква се и осмият филм от поредицата също да пожъне сериозен успех в кината по света.", "date": "2018.11.29", "title": "Една ера свърши: Силвестър Сталоун вече няма да..."}
{"url": "https://www.blitz.bg/zdrave/zdravni-novini/kakvi-izsledvaniya-se-polagat-na-bremennite-ot-zdravnata-kasa_news642645.html", "text": "  Бременните жени имат право сами да определят кой лекар ще наблюдава бременността им, ще извършва прегледите и ще назначава изследванията, необходими през този период.", "date": "2018.11.29", "title": "Какви изследвания се полагат на бременните от Здравната каса?"}
{"url": "https://www.blitz.bg/layfstayl/za-damite/lsnakha-nay-sramnite-momenti-ot-zhivota-na-kralskoto-semeystvo-snimkivideo_news642614.html", "text": "Членовете на кралското семейство често попадат в неловки и срамни ситуации, както всички обикновени хора, но медиите дебнат всяка тяхна грешка и срамните им тайни стават публично известни.   През 1992 г. снимка, на която любовникът на  Сара Фъргюсън  смуче пръста на крака ѝ шокира кралския двор, появявайки се в медиите. По това време Сара била заедно с кралицата в замъка Балморал. Скандалът е голям и тя бързо напуска кралското имение, като след това не е канена там чак до 2008 г. През 1971 г. от трезор на лондонска банка биват откраднати  голи секс снимки  на принцеса  Маргарет . По-късно медиите разбират за случката и я раздуват пред обществото, но без да се докопат до някоя от скандалните снимки на принцесата. През 2008 година е направен и игрален филм (The Bank Job), базиран на тази история.  Но това далеч не са най-срамните тайни на британското кралско семейство. В тях има и супер нецензурни думи и снимки. ", "date": "2018.11.29", "title": "Лъснаха най-срамните моменти от живота на кралското семейство (СНИМКИ/ВИДЕО)"}
{"url": "https://www.blitz.bg/svyat/2015-2016-2017-2018-nay-goreshchite-godini-v-istoriyata_news642704.html", "text": "Глобалните температури през 2018 г. ще бъдат четвъртите най-високи в историята. Това обявиха от ООН, подчертавайки спешната необходимост от действия за спиране на неконтролируемото затопляне на планетата, съобщава \"Франс прес\". В доклад, публикуван преди срещата на високо равнище за климата COP24 в полския град Катовице следващия месец, Световната метеорологична организация посочва, че 20-те най-топли години в историята са регистрирани през последните 22 години, както и че \"2018 г. е на път да стане четвъртата най-топла година в историята\", откакто се събират надеждни данни по темата.\"Това би означавало, че последните четири години -  2015, 2016, 2017 и 2018 г. - са също четирите най-топли  години в поредицата\", изтъква Световната метеорологична организация в предварителния си доклад за състоянието на климата през тази година.  \" Тенденцията за затопляне е очевидна и продължава \", предупреди директорът на Световната метеорологична организация Петери Таалас пред журналисти в Женева. Докладът показва, че средната глобална температура за първите 10 месеца на годината е била близо 1,0 градуса по Целзий над тази през прединдустриалната епоха (1850-1900). \"Заслужава си да се повтори още веднъж, че ние сме  първото поколение, което напълно разбира климатичните промени и последното поколение, което ще може да направи нещо  по въпроса\", подчерта Таалас. С рекордно високи равнища на парниковите газове в атмосферата, които са основният двигател на климатичните промени, \"можем да станем свидетели на  увеличение на глобалната температура между 3 и 5 градуса   по Целзий до края на столетието \", отбеляза експертът. \"Ако използваме всички известни ресурси от изкопаеми горива, повишаването на температурата ще бъде значително по-високо\", изтъкна Таалас. Делегации от близо 200 страни ще бъдат в Полша през следващата седмица за климатичната конференция COP24, чиято цел е подновяване и засилване на Парижкото споразумение и ограничаване на глобалното затопляне. Световните лидери се опитват да вдъхнат нов живот на споразумението, подписано от 195 страни на фона на отстъплението на няколко страни - най-вече САЩ - по отношение на ангажиментите, поети при подписването му през декември 2015 г. То трябва да влезе в сила през 2020 г. и призовава за ограничаване на глобалното затопляне до по-малко от 1,5 градуса над прединдустриалните равнища. Ала експерти предупреждават, че  глобалното затопляне е на път да надмине три градуса до 2100  г. и настояват правителствата да направят повече, отколкото първоначално беше планирано за ограничаването му. \"Всяка частица градус затопляне  има значение за човешкото здраве и достъпа до храна и прясна вода, за изчезването на животни и растения, за оцеляването на коралови рифове и морския живот \", подчертава в изявление заместник-директорът на Световната метеорологична организация Елена Манаенкова, като допълва: \"Това има значение за икономическата производителност, продоволствената сигурност и устойчивостта на нашата инфраструктура и градове.\"", "date": "2018.11.29", "title": "2015, 2016, 2017, 2018 - най-горещите години в историята"}
{"url": "https://www.blitz.bg/politika/borisov-naprezhenieto-mezhdu-rusiya-i-ukrayna-e-izklyuchitelna-zaplakha-za-blgariya-mozhe-da-vznikne-strakhovit-konflikt-v-cherno-more_news642751.html", "text": "Премиерът Бойко Борисов е истински разтревожен от конфликта, който в момента се води между Руската федерация и Украйна. Това каза българският министър-председател по време на лекция, която той изнесе в Рабат в сградата на Министерството на външните работи на Кралство Мароко.   По думите му, за България като съсед и на двете страни в акваторията на Черно море, този конфликт е една изключителна заплаха за страната ни. Той даде пример, че както много пъти на Балканите се е случвало, от нищо може да възникне страховит конфликт в Черно море и региона. Бойко Борисов се радва, че много от европейските лидери с голяма тревога следят ситуацията и се надява този конфликт да бъде избегнат. \"Има абсолютно всички предпоставки - икономически, финансови, политически, натрупана омраза\", добави министър-председателят. Затова Борисов се надява да се върнат моряците и корабите, да се спазват споразуменията и да не се допускат подобни неща в бъдеще. Освен това България изгражда газов хъб \"Балкан\" и преговорите за пренос и търговия с природен газ от различни източници към днешна дата, в такива условия, ще се водят много трудно, изтъкна премиерът.", "date": "2018.11.29", "title": "Борисов: Напрежението между Русия и Украйна е изключителна заплаха за България, може да възникне страховит конфликт в Черно море!"}
{"url": "https://www.blitz.bg/zdrave/d-r-zigrid-kruse-razkri-taynite-na-khomeopatiyata_news642450.html", "text": "Д-р Зигрид Крусе бе един от лекторите на Международния хомеопатичен симпозиум в София (16 - 18 ноември), посветен на интеграцията на хомеопатията в здравеопазването, както и на по-доброто й взаимодействие с конвенционалната медицина.   Като педиатър хомеопат в Университетската детска клиника в Мюнхен (Германия) д-р Зигрид Крусе сподели опита си в интегрирането на хомеопатията в педиатричното лечение в Германия. ", "date": "2018.11.29", "title": "Д-р Зигрид Крусе разкри тайните на хомеопатията"}
{"url": "https://www.blitz.bg/zdrave/zdravni-novini/meditsi-uslozhneniyata-ot-gripa-sa-uzhasyavashchi_news642652.html", "text": "  Сред усложненията на фона на остра респираторна вирусна инфекция (ОРВИ) най-често се развива бактериална и вирусна пневмония. Основните симптоми се появяват на третия ден след заразяването. Вирусната пневмония често се развива поради инфекция на горните дихателни пътища и е придружена от висока температура, недостиг на въздух, кашлица, храчки и дихателна недостатъчност. На фона на остри респираторни вирусни инфекции може да се развият опасни усложнения като менингит, енцефалит, гломерулонефрит и дори сепсис – инфекция на кръвта с бактериални патогени. Ангината може да се развие и като усложнение на ОРВИ. Това е много често срещано и добре известно заболяване. Симптомите на ангината са много подобни на грипа: висока температура, болки в тялото, главоболие, втрисане или треска, зачервяване на гърлото. Дори при неусложнено протичане болестта продължава най-малко две-три седмици. Въпреки това, подобно на грипа, самата тя е опасна поради усложненията си. Най-честите са: миокардит (възпаление на сърдечния мускул), ревматизъм, нефрит (възпаление на бъбреците) и др. Ситуацията е характерна за тези, които имат понижен имунитет, особено през студените месеци.", "date": "2018.11.29", "title": "Медици: Усложненията от грипа са ужасяващи"}
{"url": "https://www.blitz.bg/layfstayl/ptuvane/aviokompaniya-pusna-gey-polet-na-borda-shche-e-istinska-ludnitsa-a-samoleta-shche-go-karat-video_news642430.html", "text": "Авиокомпанията „Върджин Атлантик“ пусна в продажба билети за необичаен полет, наречен „Прайд полет“. Той е насочен към хората с нетрадиционна сексуална ориентация и се организира за специален повод.  Рейсът ще се осъществи само веднъж – от лондонското летище „Хийтроу“ до „Ню Арк“ в Ню Йорк на 28 юни 2019 година. Датата не е избрана никак случайно.   Телевизионна звезда ще забавлява пасажерите по време на тяхното пътуване. Подготвена е цяла програма, която е съобразена изцяло със специфичните вкусове на очакваните пътници. Цената за \"удоволствието\" никак не е малка.     ", "date": "2018.11.29", "title": "Авиокомпания пусна гей полет – на борда ще е истинска лудница, а самолета ще го карат... (ВИДЕО)"}
{"url": "https://www.blitz.bg/layfstayl/svetski/totsa-pokaza-naedryalo-koremche-snimka_news642683.html", "text": "Мис България 2009 Антония Петрова – Батинкова, която вече е в напреднала бременност показа наедрялото  си коремче, пише \"Телеграф\".  Според запознати тя и съпругът й вече са избрали екип и лечебното заведение. Щастливото събитие се очаква през януари. Единственото, което Антония споделя е, че синът й няма да носи така популярните напоследък интернационални имена, по-скоро ще заложат на типично българско звучене.  Антония Петрова бе забелязана от репортер на „Телеграф“ на откриване на нова болница в София  която е част от структурата към МБАЛ „Света София“, в която раждат много от родните знаменитости – Двси Слава, Мария Илиева и др. ", "date": "2018.11.29", "title": "Тоца показа наедряло коремче (СНИМКА)"}
{"url": "https://www.blitz.bg/lyubopitno/po-kakvo-se-otlichava-zimnoto-ot-lyatnoto-parkirane-ne-pravete-tezi-neshcha-pri-snyag-i-stud_news642332.html", "text": "Зимата и първият голям снеговалеж са на прага, предстоят и резки температурни колебания. Тези промени диктуват свои правила и шофьорите трябва да ги спазват, за да си нямат ядове.  И тези правила засягат не само експлоатацията на автомобила и навиците на шофиране през зимата, но и някои нюанси на паркирането.  Това е така защото, ако през зимата паркирате така, както през лятото, ще си имате доста проблеми, включително и от финансов характер.   ", "date": "2018.11.29", "title": "По какво се отличава зимното от лятното паркиране - не правете тези неща при сняг и студ"}
{"url": "https://www.blitz.bg/layfstayl/za-damite/uzhasen-interior-tezi-10-neshcha-v-kukhnyata-vi-sa-opasni-za-zdraveto-i-nepraktichni-izkhvrlete-gi-vednaga_news642411.html", "text": "Всеки иска жилището му да изглежда уютно, красиво и най-вече безопасно. Именно тези му качества го превръщат в истински дом.   В кухнята си обаче имате няколко неща, които буквално я правят неудобна, грозна и дори опасна за вашето здраве и това на семейството ви.   От   вече ви показахме как с  Сега е време да ви дадем няколко съвета за перфектната кухня. Ако имате някое от тези 10 неща във вашата, то най-добре незабавно променете облика й.   ", "date": "2018.11.29", "title": "Ужасен интериор: Тези 10 неща в кухнята ви са опасни за здравето и непрактични, изхвърлете ги веднага!"}
{"url": "https://www.blitz.bg/svyat/royters-kreml-obyavi-za-dvuchasova-sreshcha-mezhdu-trmp-i-putin-v-sbota-1-dekemvri_news642678.html", "text": "Президентът на САЩ Доналд Тръмп и руският му колега Владимир Путин ще проведат среща в събота, 1 декември, съобщава \"Ройтерс\", позовавайки се на документи на Кремъл.  Източник от една от делегациите обяви пред руски медии, че те ще се срещнат в кулоарите на Г-20 в Буенос Айрес, Аржентина.  Разговорите, планирани да продължат малко повече от 2 часа, се очаква да започнат в 14,30 часа по Гринуич (16,30 часа българско време). Двамата лидери ще обсъдят различни теми, включително двустранните отношения и международни проблеми. Съветник на Кремъл обяви, че начини за нормализиране на обтегнатите отношения също ще бъдат в дневния ред.  Срещата беше под въпрос след инцидента в Керченския проток. По-рано тази седмица Тръмп предупреди, че може да отмени разговорите с Путин заради инцидента, но подчерта, че ще изчака пълната информация.  Говорителят на Кремъл Дмитрий Песков потвърди, че Путин и Тръмп ще разговарят в събота.  ", "date": "2018.11.29", "title": "Ройтерс: Кремъл обяви за двучасова среща между Тръмп и Путин в събота, 1 декември"}
{"url": "https://www.blitz.bg/svyat/merkel-prikani-kiev-km-sdrzhanost-i-blagorazumie_news642676.html", "text": "Германската канцлерка Ангела Меркел прикани Киев да прояви сдържаност, след като украинският президент Петро Порошенко призова НАТО да изпрати кораби в Азовско море, за да подкрепи Украйна срещу Русия в конфликта около Крим.  \"Отправяме молба към Украйна да запази благоразумие, тъй като ще можем да решим нещата само ако останем все тъй разсъдливи и разговаряме помежду си. Тези противоречия не може да бъдат решени с военна сила\", заяви Меркел на германско-украински икономически форум в Берлин.  Тя увери, че ще обсъди ситуацията в Азовско море с президента на Русия Владимир Путин на срещата на върха на Г-20 в Аржентина. Минските договорености за уреждане на ситуацията в Украйна не доведоха до окончателен успех, но Франция и Германия ще работят и занапред по въпроса в т. нар. нормандски формат, посочи Ангела Меркел.  \"Минск\" позволи да се избегне сериозна ескалация в Донбас, но изобщо не съдейства за по-скорошно политическо решаване на проблема и \"всеки ден там загиват хора\", отбеляза тя.  За Европа е от значение Украйна да запази ролята си на газов транзитьор и след като влезе в експлоатация тръбопроводът \"Северен поток\" 2, посочи пред форума федералната канцлерка. Тя припомни, че Украйна запази тази функция и след влизането в строя на първата тръба от \"Северен поток\". ", "date": "2018.11.29", "title": "Меркел прикани Киев към сдържаност и благоразумие"}
{"url": "https://www.blitz.bg/layfstayl/skorost/nakazatelna-aktsiya-napravikha-na-sol-mercedes-s63-amg-za-nad-200-bona-video_news642686.html", "text": "Как ще реагирате, ако намерите колата си потрошена? Ами ако е нов Mercedes S63 AMG за над 200 000 лева?  Популярната група в Русия СтопХам, която в превод означава \"Стоп на джигитите\", разпространи ново видео от брутална наказателна акция из улиците на Русия.  На него мускулест мъжага прави на пух и прах най-новия Mercedes S63 AMG със стик за голф пред погледа на стотици минувачи. Вероятно собственикът на луксозното возило не е спрял на правилното място, за което ще плати много скъпо.    ", "date": "2018.11.29", "title": "Наказателна акция: Направиха на сол Mercedes S63 AMG за над 200 бона (ВИДЕО)"}
{"url": "https://www.blitz.bg/politika/boyko-borisov-be-posreshchnat-radushno-v-maroko-snimki_news642680.html", "text": "Министър-председателят Бойко Борисов пристигна на официално посещение в Мароко. Той беше посрещнат лично от премиера на Кралството Саад Еддин Ел Отмани.  По-късно двамата ще проведат среща на четири очи, на която ще обсъдят задълбочаването на двустранните отношения и новите възможности за сътрудничество в различни области от взаимен интерес.  В Рабат българският премиер ще разговоря и с председателя на Камарата на съветниците в мароканския парламент Абделхаким Беншамаш. След срещата министър-председателят ще изнесе лекция за ролята на България за европейската интеграция на страните от Западните Балкани по време на нашето първо председателство на Съвета на ЕС.  В делегацията, ръководена от Борисов, са вицепремиерът и министър на външните работи Екатерина Захариева, министърът на труда и социалната политика Бисер Петков и министърът на икономиката Емил Караниколов.       ", "date": "2018.11.29", "title": "Бойко Борисов бе посрещнат радушно в Мароко (СНИМКИ)"}
{"url": "https://www.blitz.bg/lyubopitno/dzhadzhi/twitter-iztri-putin_news642689.html", "text": "Изтрихме профила @putinRF_eng, съобщи фирмата Twitter, цитирана от Би Би Си.   Компанията, която е собственик на системата за микроблогове, обяви за премахването на фалшивия акаунт на английски език, направен от името на руския президент Владимир Путин. Фирмата получи преди месец официално искане от Москва. Профилът бе създаден през 2012 г. и имаше над един милион последователи. Много от хората са смятали, че зад @putinRF_eng стои стопанинът на Кремъл. \"Профили, използващи имена и снимки на хора, които не са потребители на нашите услуги, се премахват завинаги\", пише още в съобщението на Twitter.", "date": "2018.11.29", "title": "Twitter изтри \"Путин\""}
{"url": "https://www.blitz.bg/svyat/mvnr-s-ofitsialna-informatsiya-za-zadrzhaniya-mzh-s-blgarski-koreni-v-ukrayna-i-koy-e-toy-snimka_news642690.html", "text": "Министерството на външните работи на Република България още вчера бе уведомено, че украински гражданин от български произход на служба в украинската армия е сред задържаните войници на борда един от трите кораба, опитали се да преминат Керченския пролив. Това съобщиха от пресцентъра на МВнР.  По информация на кмета на родното му село той няма българско гражданство. Данни, че въпросният човек е български гражданин, няма и в информационните масиви в България. Страната ни ясно е заявила, че настоява за незабавно освобождаване на всички моряци от трите украински кораба.  Ако при допълнителни проверки се установи, че задържаният е и български гражданин, ще му бъде осигурена консулска защита. Българското Генерално консулство в Одеса е във връзка с кмета на родното село на украинския войник от български произход.  По информация на bTV бесарабският българин Владимир Варимез винаги е искал да служи във въоръжените сили на Украйна, като преди анексирането на Крим той е служил на полуострова. Това разказа кметът на родното село на моряка, който заедно със свои колеги беше задържан от руските власти в Керченския проток.   Ето какво разказа още кметът на одеското село Бановка Виктор Генчев.     – Успя ли някой да се свърже с Владимир Варимез? Никой не се е свързал, защото връзка с тях няма. Вчера военноморският флот на Украйна събра семействата на моряците в Одеса. Но връзка с Владимир в момента няма. Аз се опитах да се свържа с него, родителите се опитаха да се свържат с него – все още не сме успели. Доколкото на мен ми е известно – част от родителите на задържаните моряци са заминали за Крим. – А родителите на Владимир? Не, родителите му са тук – в селото. Той  е добър млад човек, който се е родил в Украйна, който някога е служил в Крим и при анексирането на Крим той се върна тук – в Украйна, и продължи службата си в Одеса. – На колко години е? На 26. 92-ри набор е. – Има ли братя или сестри? Има по-голям брат – Саша. Той живее в Одеса. Има и по-малка сестра, която е във втори или трети клас, не помня вече.  – Те притеснени ли са? Разбира се, родителите винаги се притесняват за децата си. Ние ги успокояваме, както можем. Казваме им, че всичко ще е наред. Надявам се, че нашето правителство ще предприеме всички разумни мерки, за да могат да се приберат момчетата ни. – Има ли вече яснота кога ще се върнат задържаните моряци? Още нищо не е ясно. Това, което прочетох днес, че е прието решение да останат затворени два месеца. Засега е така. – Разкажете ми повече за Владимир. Къде е учил за моряк? Той получи образованието си в Измаил, цял живот е мечтал да стане военен. В крайна сметка постигна мечтата си и влезе във флота. После, когато го извикаха във въоръжените сили на Украйна, подписа договор за служба и оттогава – вече около 7 години, е на служба. – Казвате, че е служил в Крим. Преди колко години? През 2013 – 2014 г. Когато Русия анексира Крим, тогава той реши да остане на служба и се върна обратно в Украйна. Той се роди в независима Украйна и затова реши да се върне. – Той има ли семейство – жена, деца? Деца със сигурност няма, дали има приятелка или не – не знам, тъй като живее в Одеса. Прибира се отвреме навреме при родителите си. Много обича селото си. Така че за приятелката не мога да кажа нищо – че не е женен знам със сигурност. – Какви са настроенията в Бановка? Хората притесняват ли се или всеки живее собствени си живот? Хората винаги се притесняват. Селото все пак е като едно голямо семейство – винаги се притесняваме един за друг. Винаги ни е тежко, обидно и болно за нашите деца. Моят син например е приятел с Володя. Те са много близки, постоянно си пишат. Така че това са на практика наши деца и винаги се притесняваме за тях.  ", "date": "2018.11.29", "title": "МВнР с официална информация за задържания мъж с български корени в Украйна и кой е той (СНИМКА)"}
{"url": "https://www.blitz.bg/svyat/78-godishen-mozhe-bi-e-edin-ot-nay-strashnite-seriyni-ubiytsi-v-sashch_news642696.html", "text": "Самюел Литъл все още може и да не е особено известен, но според ФБР - той е един от серийните убийци с най-много жертви в историята на САЩ.   78-годишният Литъл е признал най-малко за 90 убийства в 37 различни града, датиращи до около 1970 г. От ФБР са потвърдили най-малко 34 от тези убийства, като “много други очакват потвърждение”, информира Huffpost. Полицята арестува Литъл, бивш боксьор, в приют за бездомници в Кентъки през септември 2012 г. и го екстрадира в Калифорния, където е изправен в съда по обвинения за притежание на наркотици, информират от ФБР. Предполагаемите престъпления на Литъл следват модел, който се повтаря в много случаи със серийни убийци. Неговите жертви били почти изцяло жени и основно чернокожи. За поне няколко от тях се смята, че били проститутки. “Литъл избрал да убива маргинализирани и уязвими жени, които често били проститутки или пристрастени към наркотиците. Телата им понякоига не били идентифицирани, а смъртта им не била разследвана,” според ФБР. Най-големите серийни убийци в света са известни с това, че са се целели в маргинализирани групи, в това число жени, деца и секс труженички.  Литъл е признал за убийството най-малко на една чернокожа жена в Паскагуола, Мисисипи през 1977 г., според полицията. Според местен полицай, властите по нова време не вярвали особено на чернокожите жени и най-вече на проститутките, които подавали оплаквания за нападения срещу тях. От ФБР също така отбелязват, че много от предполагаемите убийства на Литъл не са класифицирани като убийства, а като смърт, настъпила вследствие на свръхдоза наркотици, нещастен случай или просто като естествена смърт.  Смята се, че той първо е удрял жертвите си, при което те изпадали в безсъзнание, след което ги удушавал. Много от убийствата са извършени през 70-те и началото на 80-те, преди разследващите да започнат да използват ДНК проби. След като Литъл е задържан през 2012 г., от полицията в Лос Анджелис му вземат ДНК проба, която съвпадала с пробите, взети от жертви в три неразкрити убийства в периода 1987 – 1989 г. Полицията повдига на Литъл три обвинения за убийство и през 2014 г. той е осъден на три последователни доживотни присъди без право на замяна. Литъл и преди е свързван със смъртни случаи на проститутки, които били удушени в Мисисипи и Флорида в началото на 80-те години, но според ФБР, той “се измъкнал от повдигането на обвинения в Мисисипи и от присъда във Флорида.” През май Литъл се съгласил да разкаже пред разследващите органи за своите престъпления срещу преместване в друг затвор. Тогава той описва с дати и градове своите убийства.  Всичко на всичко Литъл признал за 90 убийства, като често помнел необичайни подробности за жертвите. “Той помнел къде точно е бил, каква кола е карал. Рисувал на лист хартия много от жените, които е убил.\" Литъл в момента се намира в Одеса, Тексас, където са му повдигнати обвинения за убийство, извършено през 1994 г. Според ФБР, той е в лошо здраве и вероятно ще остане в затвора в Тексас до смъртта си. “Докато приключим с него, очакваме да се потвърди окончателно, че Самюел Литъл е един от най-големите масови убийци в историята на САЩ,” казва Боби Бланд, прокурор на местния окръг.", "date": "2018.11.29", "title": "78-годишен може би е един от най-страшните серийни убийци в САЩ"}
{"url": "https://www.blitz.bg/svyat/nato-otvrna-na-molbata-na-poroshenko-za-boynite-korabi-v-cherno-more_news642713.html", "text": "НАТО заяви, че вече разполага с достатъчно силно присъствие в Черно море, след като украинският президент Петро Порошенко призова страните членки на Алианса да изпратят там допълнителни бойни кораби заради напрежението с Русия, предаде АП.   Говорителката Оана Лунджеску заяви днес, че кораби на Пакта  редовно патрулират и провеждат учения в Черно море. Лунджеску подчерта също, че кораби на НАТО са прекарали в Черно море 120 дни през тази година в сравнение с 80 през миналата. Представителката посочи, че няколко страни членки на НАТО патрулират и извършват разузнавателни полети в небето над региона, а България, Румъния и Турция, които са част в Алианса и граничат с Черно море, разполагат със свое собствено военно оборудване. Според Лунджеску НАТО вече има доста силно присъствие в Черно море. \"Ние ще продължим да правим оценка на присъствието си в региона\", каза още тя. \"Напрежението между Русия и Украйна в Азовско море ще бъде централна тема на срещата между министрите на външните работи на страните членки на НАТО и украинския външен министър Павло Климкин следващата седмица в Брюксел\", съобщи Лунджеску. На срещата ще бъде обсъдено и предложението на Порошенко за разполагане на допълнителни кораби на НАТО в Черно море.", "date": "2018.11.29", "title": "НАТО отвърна на молбата на Порошенко за бойните кораби в Черно море"}
{"url": "https://www.blitz.bg/layfstayl/vkusotii/takava-promotsiya-v-restorant-nikoga-ne-ste-vizhdali_news642709.html", "text": "В наши дни да накарате някои семейства да говорят помежду си, вместо да гледат в екраните на устройствата си, може да се окаже доста трудна работа.    Един ресторант обаче е решил да опита. За целта семействата, които изберат да предадат електронните си устройства на влизане в ресторанта, получават безплатно детско меню, предава BBC.  Ресторантът Frankie & Benny's посочва, че децата предпочитат родителите им да оставят телефоните, за да прекарват повече време в разговори с тях, което е и в основата на идейната промоция. Около 10% от децата даже се опитват да скрият устройствата от родителите си, така че да получат повече внимание. Близо два пъти повече деца посочват, че родителите им предпочитат да се вторачват в телефоните си, вместо да говорят с тях, твърдят от ресторанта. Над ¼ от родителите признават, че проверяват телефоните си по време на семейните вечери или обяди, докато 23% правят това, докато децата им разказват как е минал денят им. Проучването, поръчано от ресторантьорската верига, е проведено сред 1 500 родители и деца. По време на промоцията, която ще бъде активна до 7 декември, Frankie & Benny's предоставят кутия, в която родителите могат да оставят електронните си устройства. Инициативата е напълно доброволна, като никой не е задължаван да се разделя с телефона си, но въпреки това персоналът активно промотира идеята пред клиентите. Веригата, която перира 250 ресторанта, посочва, че ако промоционалният период пожъне успех, идеята може да се превърне в постоянна оферта. Някои хора приветстват решението в Twitter, докато други са далеч по-скептични.  „Къде е това магическо място и как да стигна до него?”, пита потребител на социалната платформа. „Чудесна идея, но дали семействата имат какво да си кажат?”, отбелязва иронично друг потребител. Анализаторът Стив Дресър посочва и друг интересен аспект на идеята. Той поставя въпроса дали хората ще спрат да се оплакват от обслужването в социалните мрежи, ако бъдат разделени от електронните си устройства? „Разгледахме различни начини, по които бихме могли да насърчим хората да са по-ангажирани на масата и открихме, че да даваме възможност на семействата да се разделят с устройствата си само за няколко часа е чудесен начин да ги сближим,\" казва говорител на ресторанта.", "date": "2018.11.29", "title": "Такава промоция в ресторант никога не сте виждали!"}
{"url": "https://www.blitz.bg/zdrave/zdravoslovno/dietolozi-izbroikha-7-te-produkta-koito-tryabva-da-izkhvrlite-ot-menyuto-si_news642345.html", "text": "Експерти от цял свят в областта на здравословното и диетичното хранене обясниха кои продукти в никакъв случай не присъстват в хладилниците им.   Според тях те са вредни за здравето и формата на човек и никога не ги консумират.  1. Сладко  Според британската диетоложка Ванеса Карби захарта няма хранителна стойност. За тези, които не могат да си представят живота без десерти, Карби категорично препоръчва да се намали броят им в ежедневното меню.  ", "date": "2018.11.29", "title": "Диетолози изброиха 7-те продукта, които трябва да изхвърлите от менюто си!"}
{"url": "https://www.blitz.bg/zdrave/izchislikha-idealnoto-vreme-za-zakuska-to-e_news642347.html", "text": "Закуската е най-важното ядене за деня. Експертите са на мнение, че трябва да внимавате кога хапвате, след като се събудите.  Кога е най-доброто време за закуска, за да получите максимална полза за организма от продуктите, които консумирате?  Отговорът бе открит от диетолози.  ", "date": "2018.11.29", "title": "Изчислиха идеалното време за закуска! То е..."}
{"url": "https://www.blitz.bg/zdrave/nezabavno-se-konsultirayte-s-lekar-ako-usetite-nyakoya-ot-tezi-5-vida-bolki_news642398.html", "text": "Болката не е само физическо страдание. Силата на проявление на това усещане се влияе от цял ​​набор от фактори, включително емоционалното и психическото състояние.   Така че двама души могат да изпитат едно и също болезнено състояние по съвсем различни начини.  За съжаление, в ежедневието трябва да се справим с различни видове болка.  Днес ще ви разкажем за 5 вида болка, при която трябва да се консултирате с лекар.     ", "date": "2018.11.29", "title": "Незабавно се консултирайте с лекар, ако усетите някоя от тези 5 вида болки!"}
{"url": "https://www.blitz.bg/lyubopitno/evrika/ucheni-napravikha-senzatsionno-otkritie-za-lechenieto-na-raka_news642622.html", "text": "Учени направиха сензационно откритие за лечението на рака. Те откриха начин да блокират развитието на туморите, причинени от синовиален сарком. Това съобщиха световните медии.  Това заболяване е един от видовете агресивен сарком на меките тъкани. То може да се появи на всяко място, включително мозъка и сърцето, но най-често се появява около ставите и сухожилията.  На първия етап процесът може да протича безсимптомно, обаче след това се проявява под формата на оток, болка и изтръпване.   При изучаването на болестта учените са установили, че решаващо значение за растежа и оцеляването на заразените клетки има протеинът BRD9.   Лабораторните експерименти показват, че потискането на това съединение може да предотврати появата и развитието на тумора. ", "date": "2018.11.29", "title": "Учени направиха сензационно откритие за лечението на рака"}
{"url": "https://www.blitz.bg/layfstayl/ptuvane/strakhovito-tseli-chetiri-vodni-tornada-stresnakha-turisti-na-otdalechen-ostrov-snimkivideo_news642409.html", "text": "Страховити кадри показват невероятния момент, в който не едно, а цели четири торнада се извиват над отдалечен плаж в Тайланд. Снимките и видеата са заснети от смаяните туристи, които се струпали на брега да наблюдават рядкото явление, съобщава „Сън“.  Експерти по климата обясняват, че образуването на водни стълбове над морето е често срещано явление в тази част на света, особено в дъждовния сезон. Но цели четири наведнъж било наистина уникално.  Водните стълбове или фуниевидните облаци са движещи се с голяма интензивност колони от завихрени облаци торнадо, които се появяват над водни басейни. Най-често те се срещат в тропическите райони и изчезват след няколко минути, когато достигнат сушата.  ", "date": "2018.11.29", "title": "Страховито! Цели четири водни торнада стреснаха туристи на отдалечен остров (СНИМКИ/ВИДЕО)"}
{"url": "https://www.blitz.bg/zdrave/zdravni-novini/tya-e-na-poveche-ot-40-godini-a-stava-vse-po-mlada-pred-ochite-ni-prizna-che-vsyaka-sedmitsa-smesva-evtin-zhelatin-i_news642415.html", "text": "Всяка млада дама е запозната с продукта желатин. Домакините го използват тук и там, правят желе, мармалад и дори сладолед от полезния прах. Малко хора обаче знаят, че желатинът може да се използва не само за готвене, но и за производството на изключително ефективни домашни средства за грижа за кожата. Ако сте навършили 30 години, нашата статия е само за вас! Домашната маска с желатин ще стане вашият любим продукт за грижа за кожата, тъй като не работи по-зле от скъпите кремове, побеждавайки бръчките и промените, свързани с възрастта.", "date": "2018.11.29", "title": "Тя е на повече от 40 години, а става все по-млада пред очите ни! Призна, че всяка седмица смесва евтин желатин и..."}
{"url": "https://www.blitz.bg/layfstayl/svetski/vuleva-gotvi-na-grobishche-strashna-cherna-magiya-za-bobi-rgbista-a-toy-utochni-kolko-seks-e-pravil-ss-zlatka_news642628.html", "text": "Борислав Борисов - Боби Ръгбиста цъфна при Гала,   Сега той реши да тръби за случилото се и при блондинката, а после хвърли бомба със заплаха, която е получил от Албена Вулева.  Бившата водеща на \"Сигнално жълто\" съвсем е полудяла и е стигнала до това да заплаши Ръгбиста с черна магия.  \"Каза ми, че, като излезе от Къщата, ще отиде на гробищата и ще зарови една свинска глава.  Беше ясно главата на кой човек ще символизира това\", заяви Борислав.  Вулева сама призна още преди влизането си в Брадъра, че освен, че е приела исляма, вече се занимава с черни магии.   Юлиан Константинов обаче реши да задълбае отново и попита директно Боби колко пъти е спал с Райкова. \"Това със Златка беше забежка многократна\", отвърна без да се замисля Ръгбиста.   Гала пък веднага хукна да я защитава: \"Просто Златка не иска да признае, защото не е споделила на Благой, а той е много ревнив\", заяви блондинката. ", "date": "2018.11.29", "title": "Вулева готви на гробище страшна черна магия за Боби Ръгбиста, а той уточни колко секс е правил със Златка"}
{"url": "https://www.blitz.bg/layfstayl/shoubiznes/emiliya-s-mnogo-lichno-priznanie-gotova-e-da-rodi-dete-na-zhorzh-bashur_news642651.html", "text": "Фолкзвездата Емилия призна, че е готова още деца. Изпълнителката на „Смелите си имат всичко“ има две деца от бившата си половинка Коко Динев. Сега Емилия се надява да дари с наследник и настоящия си съпруг Жорж Башур.  Надявам се да остарея с този мъж, призна звездата пред Нова тв, като уточни, че за първи път не се чувства в двойствената роля на мъжа и жената във връзката.  Певицата и строителният бизнесмен се разходиха до олтара в края на месец юли. Тогава обаче двамата не вдигнаха пищен купон около сватбата заради тежката катастрофа, при която загина синът на Башур – Феди.  Самата Емилия неведнъж е описвала връзката си с Жорж като кармична, като е категорична, че по скалата от 1 до 10 тя е влюбена в съпруга си „16“.  Междувременно блондинката е заета и с подготовката за големия концерт, с който телевизия „Планета“ ще отпразнува 17-ия си рожден ден. Датата на събитието е 4 декември, а мястото - „Арена Армеец“. ", "date": "2018.11.29", "title": "Емилия с много лично признание, готова е да роди дете на Жорж Башур"}
{"url": "https://www.blitz.bg/layfstayl/svetski/niki-knchev-trogna-priyatelite-si-s-tazi-snimka_news642653.html", "text": "Водещият на предаването \"ВИП брадър: Мost Wanted\" показа, че е голям като човек. Той пусна в профила си в Инстаграм снимка с един от участниците в този сезон. Става дума за Борислав Борисов - Боби Ръгбиста, който влезе за няколко дни да подкрепи приятелката си Никита Джонсън. В риалитито обаче той призна, че баща му е болен и не успя да сдържи сълзите си.   , написа Кънчев в профила си, а отдолу заваляха подкрепящи мнения за Боби Ръгбиста.   ", "date": "2018.11.29", "title": "Ники Кънчев трогна приятелите си с тази СНИМКА"}
{"url": "https://www.blitz.bg/layfstayl/za-damite/dlgi-godni-keyt-midltn-krieshe-golyama-tayna-no-sega-sama-si-prizna-che-e-snimki_news642480.html", "text": "Съвсем наскоро от   съобщиха бомбата, която  . Непосредствено преди това  от  ви разкриха  .    Доказателство за това са и  Преди време пък от   ви разкриха, че  . Сега обаче самата херцогиня на Кеймбридж направи супер неочаквано признание. Това, което Кейт издаде е успяло да остане скрито години наред. Признанието й дойде по време на посещението й в Лондонския колеж. Там тя отдели специално внимание на Лабораторията по неврологично развитие на UCL. Кейт Мидълтън разкри дълго пазената си тайна пред професора по невробиология Амон Маккори.", "date": "2018.11.29", "title": "Дълги годни Кейт Мидълтън криеше голяма тайна, но сега сама си призна, че е… (СНИМКИ)"}
{"url": "https://www.blitz.bg/svyat/prostitutka-se-skara-s-klient-i-ustroi-istinski-pogrom-na-luksozna-khotelska-staya-video_news642143.html", "text": "Полугола проститутка изпочупи стая в хотел, разположен в Москва. Младата жена се скарала с клиента, направила погром на помещението и изтичала в коридора само по бельо, съобщават световните издания.Според информацията, успешен московчанин прекарва нощта в луксозен апартамент в компанията на жрицата на любовта. В един момент младите хора явно прекалили с алкохола, скарали се, след което момичето разрушило стаята и започнало да обикаля по коридорите на хотела.  Необичайната гостенка на хотела привлякла вниманието на служителките и те погледнали в стаята. Виждайки мащаба на погрома, сътрудничка на хотела незабавно извикали полицията. Сега мъжът ще трябва да отговаря и за счупеното, а освен това обидената проститутка е написала изявление пред полицията. В какво точно жената обвинява клиента си все още не е известно.     ", "date": "2018.11.29", "title": "Проститутка се скара с клиент и устрои истински погром на луксозна хотелска стая (ВИДЕО)"}
{"url": "https://www.blitz.bg/analizi-i-komentari/borislav-tsekov-soros-evrosyuzt-i-partiynata-razvala_news642636.html", "text": "Франс Тимерманс се срещал редовно с одиозния финансов спекулант Джордж Сорос. С него вицепрезидентът на Европейската комисия обсъждал „глобални въпроси и европейската политика“. Тази по своему умилителна новина долетя от Европейската комисия и неин официален говорител. Тимерманс е ляв политик от Холандия с дългогодишна кариера на национално ниво и из брюкселските коридори.   Типичен образ в типични обстоятелства. От онази порода „хайверени социалисти“ и политически отрочета на печално известния Вашингтонски консенсус – „символ-веруюто“ на неолиберализма – които подмениха истинската лява политика с неолибералната икономическа доктрина, която само за партийно благозвучие орнаментират с вариации на прилагателното „социален“. Страстен привърженик на Истанбулската конвенция, на отворената за имигранти Европа, на Трансатлантическото споразумение за свободна търговия (TTIP). Въобще, всичко по неолибералния конспект. Сега като вицепрезидент на Европейската комисия отговаря за върховенството на закона.  В европейски медии пък го определят като „дясна ръка“ на десния Жан-Клод Юнкер. На същия „ишиасен“ шеф на Европейската комисия, който се превърна в своеобразен брюкселски Леонид Брежнев, символизирайки безконтролната власт и бюрократичната развала, завладяла коридорите на Берлямонт, както любовно евробюрократите наричат седалището на Европейската комисия. И как няма да е любовно – та за тях това е един личен „Камелот“, потънал в доживотни привилегии и тлъсти бюджетни мръвки на гърба на европейските данъкоплатци, на които същите тези евробюрократи охотно налагат строги бюджетни ограничения в името на „европейските ценности“.  В предстоящите избори за членове на Европейския парламент въпросният Тимерманс е определен от Партията на европейските социалисти за кандидат на партията за бъдещ президент на Европейската комисия. И ето, че научаваме, че негов душеприказчик е именно Джордж Сорос – един от идеолозите и спонсорите на неолибералния глобализъм, който издигна идеята за насърчаване на масовата мигрантска вълна, и се ангажира с финансовото й обезпечаване. Миналата година, на 27 април, със Сорос беседва и Юнкер. Темите тогава били Украйна, Орбан и соросовия „ПУЦ“ в Будапеща (по-възрастните помнят какво се крие зад тази абревиатура – учебно заведение със съмнително качество). Такъв „ПУЦ“ работи от години в унгарската столица под помпозното наименование „Централноевропейски университет“ и бълва кадри за гвардията от НПО-активисти, финансирани от международния финансов спекулант. Кого представлява Сорос, та получава такъв радушен прием по най-високите етажи на ЕС?  Могат ли Тимерманс и Юнкер да дадат удовлетворително обяснение защо се срещат с един корпоративен мастодонт и беседват по политиките на ЕС очевидно без да спазват правилата за разкриване на лобистките интереси. И защо, ако намират за нормално и допустимо да комуникират толкова активно със Сорос, не правят същото и с други американски милиардери или фигури с интерес към европейските дела. Примерно с братя Кох или поне със Стив Банън.  Маркирам всичко това не за друго, а защото трябва да сме наясно, че когато гласуваме за български евродепутати догодина, всъщност гласуваме кой да управлява Европейската комисия. И, следователно, не трябва да робуваме само на местни партийни пристрастия към „нашия Иванчо“, а да гледаме на нещата по-цялостно. В каква Европа искаме да живеем – на Сорос, Истанбулската конвенция и миграцията?  Но да оставим европейските работи. За тях, както винаги, ще се сетим мимолетно едва в навечерието на предизборната кампания. Сега на дневен ред е родната политическа сцена. А, тя е все така шумна и скандалджийска. От едната страна викат „мръсници“, от другата отвръщат гороломно с „гадове, недоубити“. Това е съдържанието на политическите дебати у нас. Управляващи и опозиция, с визии и без визии, все около това се въртят – лични нападки и обиди ad hominem, а не спорове по идеи и политики. Кой по-силно ще кресне, кой порунтава попържня ще измисли. За радост на партийния персонал, който данъкоплатците държат на заплата чрез партийните субсидии. И всяка партийна група си живее в свой изолиран свят, който ревниво пази от „варварите“ извън парламента. Едните живеят в „стабилност“, другите в „хаос“. А „варварите“, демек гражданите, са вън от партийните понятия за време и пространство. Те са една досада, която трябва да се наобикаля преди избори. Е, понякога и по-рано, ама за парлама – да „чуят народа“, за да могат да си правят пак каквото поискат. Или по-точно – каквото им поискат от „началниците“ в чужбина или в родното задкулисие.  Ако оставим горчивата ирония настрана, констатацията е една – пропастта между партийния „елит“ и народа става все по-голяма. В обществото тлее гняв, чийто гейзери периодично изпускат напрежение, а голямото мнозинство вече не вярва в партиите на статуквото. Все още ги търпи, но с отвращение. Социологическите проучвания са показателни – ГЕРБ и БСП си стоят замръзнали, няма приливна вълна на доверие, няма нови надежди, няма нова перспектива. Има обществено вегетиране и хронично недоверие в партии и политици. Дори прословутият инстинкт на Бойко Борисов, който умееше да говори на езика на хората и дълго съумяваше да навигира политиката си според техните неотложни очаквания, изглежда доста отслабнал. Това недоверие ерозира морално-политическата легитимност на системата. И това е видно дори само от разпокъсаните и хаотични протести, които наред със своите справедливи социални каузи, дирижирано или не, започнаха да бълват истински „бисери“ на конституционното „творчество“. От управление без парламент, а само с референдуми, през президентска република, та до двукамарен парламент и забрана на партиите и политиците. Сигурно и трикамарен парламент в кметска република ще поиска някой, но това не трябва да се посреща с присмех, а като сигнал, че нещата в Републиката вървят на зле.  Първи, които трябва да чуят този сигнал са партиите – те по занятие трябва да укрепват доверието в конституционната система и въобще чувството за държавност. Правят ли го? Тъкмо обратното. В култ е издигнато поругаването на институциите, заради техните временни обитатели. Мисленето е краткосрочно и конюнктурно.  Няма общи цели, няма единно действие в името на онзи сноп от споделени национални ценности, които правят нацията жизнеспособна. Не става дума за иначе симпатичните призиви за единение, които дежурно се отправят от група авторитетни хора, академици и професори през последните години. Нужно е интелектуално лидерство, мислене извън калъпа, гражданска и политическа смелост. Къде се вижда това у основните партии?  Имаме партийни чиновници, специализирани в снишаването, а не отговорни политици. През последните години партиите у нас се превърнаха в убийци на политическата култура, подменяйки я с евтината халтура на махленския междупартиен скандал. Коя е голямата кауза на ГЕРБ, или на БСП, или на която и да е друга партия в парламента?  Оставете общите приказки за „европейското бъдеще“, Шенген и Европа на скорости или без скорости. Къде е каузата, която достига да умовете и сърцата на хората? Докато не бъде политически артикулирана, България ще живее все така. И това не е упрек, а констатация. Възстановяването на доверието на гражданите в смисъла на политиката, освен всичко друго, изисква и реформа на партийната система, нейното финансиране от държавата, кадрова политика и парламентарно поведение. Бедата е, че тази реформа не зависи от друг, а от самите партии. Но истината е, че или тези партиище се променят, или времето и нуждите на хората постепенно ще родят други. Това са двата варианта.  „Третият път“ води към третия свят – затлачена партийна система, тънеща в развала и корупция, която произвежда менте-политика и пишман-управление, заобиколени от морето обществената фрустрация и гняв. В този трети свят живеем сега. И в него изборът е между Сорос и Сорос. Засега. Докато гейзерите на недоволството не се превърнат в гняв и бюлетини.   От Д-р Борислав Цеков, Институт за модерна политика,     ", "date": "2018.11.29", "title": "Борислав Цеков: Сорос, Евросъюзът и партийната развала"}
{"url": "https://www.blitz.bg/svyat/iztochnik-trmp-i-putin-shche-imat-20-minuten-tet-a-tet-razgovor-v-buenos-ayres_news642644.html", "text": "Американският президент Доналд Тръмп и руския му колега Владимир Путин ще могат да разговаря точно двадесет минути помежду си по време на срещата на върха на Г-20 в Буенос Айрес. Това съобщиха световните медии.  Двамата ще говорят тет-а-тет. След 20-минутният им разговор се предвиждат срещи и с други членове на различни.  Трябва да се отбележи, че руският външен министър Сергей Лавров и руският президентски помощник Юрий Ушаков също се очаква да участват в разширения формат на преговорите.    ", "date": "2018.11.29", "title": "Източник: Тръмп и Путин ще имат 20-минутен тет-а-тет разговор в Буенос Айрес"}
{"url": "https://www.blitz.bg/svyat/yaponiya-se-vorzhava-ss-samoletonosach-sreshchu-kitay_news642648.html", "text": "Япония ще се сдобие с най-малко един самолетоносач за първи път от Втората световна война. Токио ще се опита да сдържа експанзията на Китай в Тихия океан.  Правителството ще превърне два хеликоптероносача клас \"Изумо\" в самолетоносачи, за да могат да транспортират и бойни самолети, според японски медии, цитирани от \"Гардиън\".  Тази седмица бизнес вестникът Nikkei излезе с информация, че Япония ще закупи 100 американски изтребителя Ф-35 за повече от 8,8 милиарда долара. Преди година президентът на САЩ Доналд Тръмп призова Токио да купува повече американски оръжия.  В информацията се отбелязва, че поръчката е допълнение към 42 изтребителя Ф-35, които вече са закупени от САЩ.  Японският премиер Шиндзо Абе заяви пред Тръмп през септември, че модерно въоръжение ще бъде от голяма \"важност за укрепване на отбраната на Япония\".  Японците ще превърнат в самолетоносачи два хеликоптероносача клас \"Изумо\", които могат да транспортират до 14 хеликоптера. Така Япония ще се сдобие с първите самолетоносачи от края на Втората световна война. Но противници твърдят, че това е в нарушение на пацифистката конституция.  Предишни японски правителства отказваха предложението да се сдобият със самолетоносачи.  Според вестник \"Майничи Шимбун\" самолетоносачите ще бъдат разположени за защита на югозападните японски острови. ", "date": "2018.11.29", "title": "Япония се въоръжава със самолетоносач срещу Китай"}
{"url": "https://www.blitz.bg/svyat/kuentin-tarantino-se-ozheni-za-prv-pt-bulkata-e-prikazna-snimka_news642655.html", "text": "Американският режисьор Куентин Тарантино се ожени за пръв път, предадоха медии от САЩ.  Човекът, който стои зад такива култови филми като \"Кучета в резерв\", \"Криминале\", \"Джанго без окови\" и други, сключи брак с израелската певица Даниела Пик в Лос Анджелис тази седмица. 55-годишният кинаджия  и двадесет години по-младата му съпруга подписаха брачния си съюз в тесен кръг. Очаква се голямата артистична сватба да се състои през следващите дни.  Тарантино и Пик се запознаха през 2009 г, Двамата започнаха да излизат седем години по-късно. Двамата се сгодиха през септември 2017 г. в Ню Йорк. На церемонията в Голямата ябълка присъстваха всички звезди от \"Криминале\" - от Ума Търман до Брус Уилис.       ", "date": "2018.11.29", "title": "Куентин Тарантино се ожени за пръв път, булката е приказна (СНИМКА)"}
{"url": "https://www.blitz.bg/svyat/germanskata-prokuratura-nakhlu-v-doyche-bank_news642660.html", "text": "Германски прокурори влязоха и претърсиха редица офиси на Deutsche Bank (\"Дойче банк\"), включително централата й във Франкфурт в рамките на разследване за пране на пари, съобщават от прокуратурата, цитирани от Bloomberg, предаде    В акцията са участвали  общо около 170 души , а двама служители на най-голямата германска банка вече са заподозрени. Действията на прокурорите са провокирани от  разкритията на Panama Papers , че банката помага на клиентите си да отварят офшорни компании и сметки в данъчни убежища. Парите, получени незаконно, може да са прехвърлени в сметки в Deutsche Bank, която не е докладвала за подозренията, че сметките може да са били използвани за изпиране на пари, твърдят прокурорите от Франкфурт. Претърсванията обаче  не са свързани с ролята на Deutsche  на кореспондентска банка в огромния скандал за пране на пари с Danske Bank. Германската банка е замесена в него, тъй като се смята, че е обработила около 150 млрд. долара от общата сума на подозрителните сделки, обвързани с Danske, според източници на Wall Street Journal. Най-голямата  датска банка е разследвана , след като стана ясно, че през клона й в Естония са преминали 230 млрд. долара чрез сметки на чужди граждани, включително руснаци. Схемата е действала в продължение на няколко години до 2015 г. \"Deutsche Bank действа като кореспондентска банка за Danske Bank в Естония. Нашата роля беше да обработим плащанията за Danske Bank. Ние прекратихме тази връзка през 2015 г., след като идентифицирахме подозрителната дейност от нейните клиенти\", заяви говорител на Deutsche.", "date": "2018.11.29", "title": "Германската прокуратура нахлу в „Дойче банк”"}
{"url": "https://www.blitz.bg/svyat/khana-nameri-na-plazha-skelet-na-strashen-prishlets-s-dlga-opashka-krila-s-nokti-i-usta-s-ostri-zbi-snimki_news642661.html", "text": "Жителка на град Крайстчърч в Нова Зеландия е намерила останките от необикновено създание на плажа. Това съобщава местният вестник The New Zealand Herald.  Хана Мери е открила скелет по време на почистването на плажа след буря. Първоначално тя го е взела за пластмасова опаковка, но след внимателна проверка е осъзнала, че това са останките на животно.  \"Отначало си помислих, че това е някакъв пришълец, и бях повече от изненадана\", призна Мери.  На снимките на животното, които жената е качила във фейсбук, за да може потребителите да помогнат за идентифицирането на създанието, може да се види скелет с дълга опашка и два израстъка от двете страни, върху крилата на което има нокти, а в устата - остри зъби.   Много потребители са предположили, че скелетът може да принадлежи на скат.  Догадките на потребителите са били потвърдени от ихтиолога Малкълм Франсис от Националния изследователски институт за водите и атмосферата на Нова Зеландия. Според него останките принадлежат на мъжки скат, който принадлежи към вида Dipturus nasutus - това са хрущялни риби с дължина под един метър, които обитават умерените води в източната част на Индийския и югозападната част на Тихия океан.  Международният съюз за опазване на природата е определил статута на вида като \"застрашен\". ", "date": "2018.11.29", "title": "Хана намери на плажа скелет на страшен пришълец с дълга опашка, крила с нокти и уста с остри зъби (СНИМКИ)"}
{"url": "https://www.blitz.bg/svyat/britanski-ministr-s-losha-prognoza-za-sigurnostta-na-ostrova-sled-brekzit_news642663.html", "text": "Британският министър, който отговаря за сигурността, Бен Уолъс заяви, че Брекзит без сделка ще засегне сериозно отношенията между Великобритания и ЕС, което ще направи много трудно гарантирането на сигурността на обществото. Междувременно стана известно, че на 4 декември започват дебатите в парламента по сделката на Тереза Мей преди гласуването, насрочено за 11 декември.    След като снощи директорът на английската централна банка Марк Карни заяви, че излизането на страната от ЕС без сделка ще предизвика финансова криза по-сериозна от тази през 2008 година, днес министърът за сигурността Бен Уолъс заяви, че за да бъде ефективно гарантирането на сигурността на британското общество е необходимо близко сътрудничество между Великобритания и ЕС и Брекзит без сделка ще има сериозни последици за сигурността на Обединеното кралство, предава БНР.  Междувременно британският премиер Тереза Мей отново е в парламента, където е подложена на „кръстосан разпит“ за нейния план от специална междупартийна комисия. С оглед на очертаната картина за катастрофалли последици при Брекзит без сделка, депутати от Лейбъристката партия поискаха от премиера да изключи този сценарий. Тереза Мей отговори  уклончиво, че гласуването в парламента е дали да се подкрепи сделката, но ако Камарата на общините я отхърли, ще бъдат взети необходимите мерки. Иначе стана известно, че 5-дневните дебати на сделката ще започнат на 4 декември. Самото гласуване ще бъде на 11 декември.", "date": "2018.11.29", "title": "Британски министър с лоша прогноза за сигурността на Острова след Брекзит"}
{"url": "https://www.blitz.bg/lyubopitno/tsyal-svyat-sledi-sagata-s-grtskata-ovtsa-yanula_news642665.html", "text": "Овца-инвалид се повози на самолет от гръцкия о. Крит до Атина. Необичайният пътник се качва на борда, за да отиде до Холандия, където ще живее един по-щастлив живот, предават осведомителните агенции.  Овцата Янула е намерена от жител на острова преди две години. Тя била в безпомощно състояние.  Мъжът я прибрал в дома си и се грижел за нея, докато намери средства, за да я изпрати във ферма за животни със специални нужди в Холандия. ", "date": "2018.11.29", "title": "Цял свят следи сагата с гръцката овца Янула"}
{"url": "https://www.blitz.bg/svyat/besarabski-blgarin-e-sred-zadrzhanite-ot-rusiya-ukrainski-moryatsi_news642666.html", "text": "Сред пленените от Русия украински моряци има и бесарабски българин. Владимир Варимез от село Бановка е един от 24-те моряци, които бяха арестувани, след като с три украински кораба преминаха през Керченския проток, съобщава bTV.  Информацията беше потвърдена от кмета на селото Виктор Генчев. Той допълни, че бащата на Владимир все още е в Бановка, но е възможно на определен етап да замине за Севастопол, където да направи опит за среща със сина си.  В неделя Русия обстрелва и задържа три украински бойни кораба край бреговете на Крим. Съдът в Крим арестува всички 24 моряци, задържани след престрелката. ", "date": "2018.11.29", "title": "Бесарабски българин е сред задържаните от Русия украински моряци"}
{"url": "https://www.blitz.bg/layfstayl/za-damite/padna-neochakvana-tayna-svrzana-s-damskata-chanta-na-elizabet-ii-snimki_news642482.html", "text": "Мнозина си мечтаят за кралски живот. Мислят си, че всичко е само шари, лукс и глезотии. Това обаче съвсем не е така. да си крал или кралица означава всеки ден и миг от живота ти, всяко движение или всяка дума да се следи под лупа.   Доказателство за това е британската кралица Елизабет II. Всички обичат да ровят в живота й и по-специално в „мръсните й ризи”. На малцина са на ясно по какви тежки правила живее тя. Животът й е пълен с изненадващи и странни правила.  Така например кралицата задължително пие четири алкохолни коктейла на ден. Нейно височество също спазва строги правилата в храненето - тя никога не яде мекотели, а също и в чужди страни избягва месни ястия и не пие вода от кранчето.  Наскоро от   пък ви разкриха  . Преди време пък  . Сега падна друга голяма тайна, свързана с навиците на британската кралица.  Ако не сте забелязали бабата на принцовете Уилям и Хари винаги носи малка чанта със себе си. За красота, бяхте казали. В никакъв случай! В нея тя винаги, ама винаги носи едни определени неща. Те далеч не са това, което може да си представите, че може да се намери в обикновена дамска чанта.", "date": "2018.11.29", "title": "Падна неочаквана тайна, свързана с дамската чанта на Елизабет II (СНИМКИ)"}
{"url": "https://www.blitz.bg/layfstayl/svetski/furor-v-parizh-vnuk-na-simeon-sakskoburggotski-prikova-pogledite-s-grafinya-na-bala-na-debyutantkite-snimki_news642640.html", "text": "Мирко Панагюрски - внукът на цар Симеон Втори, бе кавалер на графиня Габриел дьо Пурталес за Бала на дебютантките в Париж. Двамата се превърнаха в най-бляскавата двойка на светското събитие, което сп. \"Журнал де фем\" отбелязва, че техните снимки са станали най-следените в социалните мрежи, пише \"Телеграф\".  Княз Мирко е на 23 години. Той е най-големият син на Кубрат Сакскобургготски, който е княз Панагюрски и херцог Саксонски, и на Карла Ройо-Вилянова. Той има двама по-малки братя и още осем братовчеди по линия на царя. Имената на майка му са доня Карла Мария да ла Соледад Ройо-Вилянова и Урестарасу. Тя има собствена марка козметика въз основа на българската роза. Мирко следва медицина и вече е започнал практика в областта на кардиохирургията. Баща му Кубрат се занимава с колоездене, водни спортове, плуване, ски и лов. Той развива активна благотворителна и доброволческа дейност.     Дамата на княз Мирко - графиня Габриел дьо Пурталес, е учила бизнес администрация в Париж и Дъблин, откъдето има две магистърски степени. Живяла е в Люксембург, Дъблин, Ню Йорк и Хонконг. Тя е наследница на аристократична фамилия с френски произход, чиито представители емигрират в Швейцария в годината, когато Луи XIV става крал - 1715-а. Фамилията има активност в банковия сектор, търговията с коприна, литературата, винарството и дипломацията.       Практика е на Бала на дебютантките в Париж да се представят до 20 двойки с аристократичен произход, но понякога се допускат и деца на влиятелни бизнесмени, дипломати и холивудски звезди.      ", "date": "2018.11.29", "title": "Фурор в Париж! Внук на Симеон Сакскобургготски прикова погледите с графиня на Бала на дебютантките (СНИМКИ)"}
{"url": "https://www.blitz.bg/lyubopitno/seksi-mamche-si-slozhi-silikon-i-umrya-vnezapno-ostavyayki-3-siracheta-snimki_news642672.html", "text": "Козметичката Луиза Харва искаше да подобри начина, по който изглежда. Заради това реши да си направи операция за уголемяване на бюста. 17 дни след процедурата обаче жената почина – задуши се заради кръвен съсирек, който блокира белодробната артерия.  На пръв поглед операцията е изглеждала успешна. Тя е била направена в лондонска клиника. Няколко дни след нея Луиза е била изписана от болницата и сее прибрала у дома.      След известно време красавицата започнала да диша затруднено и потърсила медицинска помощ. Била е спешно хоспитализирана, но след 17 дни умира от белодробна емболия.  Експерти са установили, че по време на интервенцията се е образувал кръвен съсирек, който лекарите не са забелязали. По-късно той напълно е блокирал артерията, която доставя кръв на белите дробове.      Сега лекарите ще установяват дали медицинска грешка или злополука стои в дъното на смъртта на Луиза.  Тя има три деца – на 18, на 11 и на 6 годинки.    Превод и редакция БЛИЦ    ", "date": "2018.11.29", "title": "Секси мамче си сложи силикон и умря внезапно, оставяйки 3 сирачета! (СНИМКИ)"}
{"url": "https://www.blitz.bg/layfstayl/lili-ivanova-otsviri-pogrebenieto-na-golyamata-si-lyubov-izprati-buket-po-ozvuchitelya-si_news642473.html", "text": "Лили Иванова отсвири погребението на голямата си любов – композитора Иван Пеев. Въпреки че синът му Иво пазеше в тайна кога и къде ще бъде то заради последното му желание, но и заради нея, тя не се появи на Централните софийски гробища, както се очакваше. Примата изпрати огромен букет цветя по озвучителя си Ангел Попов – Ачо, който дойде заедно с шофьора й. Тв водещият Драгомир Драганов пък се появи с венец от името на дует „Ритон“. Драго Чая остави цветята край ковчега, изказа съболезнования и си тръгна, преди да започне церемонията, пише „Телеграф“.Мустафа Чаушев пристигна специално от Бургас за погребението. Певецът с най-топлия глас в родната естрада се оказа, че е най-старият приятел на Иван Пеев – повече от половин век. Той е започнал кариерата си като солист в неговия оркестър, а след това маестрото е писал и аранжирал десетки песни за него. На погребението бяха забелязани поетите Георги Начев и Живко Колев, бившият инженер на БНР Тодор Станев, певецът Михаил Йончев, който също е част от по-разширения състав на групата, дойде да се прости лично с виртуозния пианист. За приятелите на Пеев бе изненадваща появата на по-малкия му брат. Те споделиха със сина му, че не са знаели за съществуването му, тъй като композиторът никога не им е говорил за него. Той дойде със съпругата му.", "date": "2018.11.29", "title": "Лили Иванова отсвири погребението на голямата си любов, изпрати букет по озвучителя си"}
{"url": "https://www.blitz.bg/layfstayl/za-damite/samo-v-blits-sasho-kadiev-se-izlozhi-khamalski-s-tezi-snimki_news642526.html", "text": "Водещият на „Преди обед“ по bTV Сашо Кадиев се изложи зверски. Това ясно чрез снимки, които една от гостенките му сподели в личния си инстаграм профил.   Преди дни на Кадиев и екранната му половинка Десислава Стоянова гостува известната актриса Радина Боршош. Именно Боршош сподели фотосите, направени след края на предаването. От снимките обаче лъсна грозната истина за това, как точно Кадиев се е изложил.", "date": "2018.11.29", "title": "Само в БЛИЦ! Сашо Кадиев се изложи хамалски с тези СНИМКИ"}
{"url": "https://www.blitz.bg/obshtestvo/sinoptitsi-prognozirat-koshmaren-kray-na-noemvri-chaka-ni_news642681.html", "text": "През нощта срещу петък облачността над по-голямата част от страната ще се задържи значителна и на отделни места ще превалява слаб сняг. Разкъсвания и намаления на облачността ще има над Югозападна България. Минимални температури в Северна България и по високите полета: между минус 11 и минус 6 градуса, в Южна - между 6 и минус 1 градуса, в София - около минус 10 градуса.  В петък над Северна и Източна България облачността ще е значителна и на отделни места ще превали слаб сняг. Предимно слънчево ще бъде над Югозападна България, а до края на деня намаление на облачността ще има над много райони и от останалата част от страната. Сутринта на места в котловините ще бъде с мъгла. Ще духа слаб, в Източна България - умерен, а по крайбрежието на морето - силен север-североизточен вятър. Максимални температури - в Северна България: между минус 6 и минус 2 градуса, в Южна България и по крайбрежието на морето - предимно между 0 и 5 градуса, в София - около минус 2 градуса.  Над Черноморието ще бъде предимно облачно, с превалявания от слаб сняг, по южното крайбрежие - дъжд и сняг. Ще духа умерен и силен северен вятър. Максимални температури: между 0 и 5 градуса. Температурата на морската вода е 11 градуса. Вълнението на морето ще бъде 3-4 бала.  Жълт код за студено време е обявен за 20 области на страната за 30 ноември, петък, показва справка в сайта на НИМХ-БАН. Предупреждението е в сила за областите Видин, Монтана, Враца, Плевен, Ловеч, Габрово, Велико Търново, Русе, Търговище, Разград, Силистра, Шумен, Добрич, Варна, Бургас, Ямбол, Сливен, Софийска област, столицата София и Перник. В областите  Добричка, Варненска и Бургаска ще духа умерен, по крайбрежието силен северен вятър, който в комбинация с ниските дневни температури, ще създава усещането за много студено време.      В останалите области, за които е в сила жълт код за студено време на 30 ноември, температурите през деня ще останат под нулата.  Над планините ще духа умерен източен вятър, който през деня ще отслабне, а вечерта ще се ориентира от югозапад и ще започне да се усилва. Предимно слънчево ще бъде над планините от Югозападна България, като през деня намаления на облачността ще има и над масивите от останалата част на страната. Ще бъде почти без валеж. Максимална температура на 1200 метра - около минус 2 градуса, на 2000 метра - около минус 6 градуса.  През нощта срещу събота вятърът в много райони ще стихне и минималните температури ще са ниски - между минус 15 и минус 10 градуса, в Южна България - до минус 5 градуса. В събота и дневните в Северна България ще остават под нулата - предимно между минус 7 и минус 2 градуса, в Южна ще са между 0 и 5 градуса. От запад ще се появи висока облачност.  В неделя ще се затопля, повече в планините и планинските райони, а в западната и централната част на Дунавската равнина ниската облачност ще се задържа през целия ден и ще остава студено, с отрицателни дневни температури.  ", "date": "2018.11.29", "title": "Синоптици прогнозират кошмарен край на ноември, чака ни..."}
{"url": "https://www.blitz.bg/layfstayl/za-damite/lyubimite-retsepti-na-goreshchata-pevitsa-yunona_news642491.html", "text": "Юнона е попфолк певица от каталога на „Пайнер“. Истинското й име е Нели Владева, но се обръщат към нея все повече с артистичния й псевдоним.  От  вече ви показахме вкусните предложения за хапване и   Родена е на 3 март 1983 г. в гр. Казанлък. Завършва музикално училище в родния си град. Започва певческата си кариера с видеоклипа „Време е“ през 2007 г. Феновете сочат клиповете й за едни от най-добрите в бранша. А ето какви рецепти приготвя тя в свободното си време.  ", "date": "2018.11.29", "title": "Любимите рецепти на горещата певица Юнона"}
{"url": "https://www.blitz.bg/layfstayl/svetski/samo-v-shou-chernata-zlatka-naglo-gazi-zakona-zameseno-e-i-deteto-y_news642230.html", "text": "Плеймейтката Златка Димитрова гази нагло закона. Брюнетката бе хваната в крачка от репортер на „ШОУ”, докато пазарува евтини подаръци от голяма верига магазини с китайски стоки.   Преди да влезе на шопинг, без никакъв свян Злати паркира големия си тузарски джип с бургаска регистрация на инвалидно място, въпреки че паркингът бе полупразен.     Вероятно моделката е искала да си улесни носенето на торбите, тъй като паркоместата за хора в неравностойно положение логично са поставени най-близо до входа на големия магазин.  Черната Златка прекара известно време в гръцката верига и напълни кошницата с китайски подаръци и стоки за дома. С нея бе синът й Миро, когото тя буташе в количка.  Когато плеймейтката плати на касата и натовари чантите в багажника на возилото, направи нещо още по-шокиращо. Без да се замисля колко опасно е това, постави малкия на предната седалка на автомобила, въпреки че това по закон също е забранено.  Преди няколко месеца гръмна скандалът за раздялата на Златка Димитрова и Миро заради трети човек – любовника й Галин Гочев. Плеймейтката се нанесе при новия си любим в Бургас и заряза бащата на детето си, но днес те отново са се събрали.  Близки до Злати докладват, че тя горчиво съжалява за кратката си забежка, и твърдяла, че никога не е спирала да обича Миро, но натискът от страна на неговото семейство, което все още не я приема, й е дошъл в повече.    ", "date": "2018.11.29", "title": "Само в \"ШОУ\"! Черната Златка нагло гази закона, замесено е и детето й!"}
{"url": "https://www.blitz.bg/layfstayl/ptuvane/zashcho-v-edin-ot-nay-izyashchnite-britanski-gradove-vi-pozhelavat-da-se-nosite-kato-vodoraslo_news642344.html", "text": "\"Да се носите като водорасло - толкова релаксирани искаме да бъдете\" - с тези думи посрещат гостите си в Бат - красив английски град, известен със своите минерални бани още от дълбока древност. Голяма част от посетителите му идват от задъхания и шумен Лондон, който е на 183 км разстояние.  Историческото средище на града е в Римските бани, най-изящните древноримски руини в Британия.   Някои неща никога не се променят и стремежът за предлагане на най-доброто за посетителите на Бат е едно от тях. Славата на града като привлекателен СПА център датира от 863 г. пр. Хр., когато легендарният принц Бадуд се потопил в един от горещите извори и след това установил, че се е излекувал от проказа.  Келти, римляни, саксонци и британци от джорджианската епоха, а сега днешните 20-годишни посещават града, търсейки качествено уелнес преживяване.  Над древноримските руини се издига Батското абатство от ХVІ в. и „Пъмп Рум“ от ХVІІІ в., прочут извор и ресторант, в който можете все още да пробвате минералните води от действащ фонтан. Една от най-големите забележителности на Бат е площадът „Сиркъс“ – 33 едва забележимо различаващи се домове от варовик, оформящи огромен, вдъхновен от Колизеума кръг, проектиран от Джон Уд-старши, оркестраторът на златните дни на архитектурата на Бат.   Друго място, което не бива да се пропуска, е „Стон Истън Парк“ - величествена резиденция в паладиански стил от батски варовик с цвят на охра. С елизабетинска фасада, изящно възстановена през 1740 г., „Стон Истън“, е реновиран. Той е най- скъпоценна перла от този период, наслада за търсачите на някое незабравимо провинциално място за отдих, отразяващо стила на живот, описан от Джейн Остин.  ", "date": "2018.11.29", "title": "Защо в един от най-изящните британски градове ви пожелават \"да се носите като водорасло!\""}
{"url": "https://www.blitz.bg/layfstayl/skorost/avtobezobrazie-top-5-na-nay-groznite-zapadni-avtomobili-za-vsichki-vremena_news642313.html", "text": "Автомобилът не е разкош, а средство за придвижване. Но това съвсем не означава, че всеки човек с радост би се съгласил да седне зад волана на \"кофа с пирони\".  Уви, някои творения на човешките ръце в сферата на автомобилостроенето са толкова причудливи, че не са оправдали надеждите дори на своите създатели.   И тук става дума не за прочутия руски автопром или гедерейската \"сапунерка\", а за техните западни аналози. Като цяло те не са нито неудобни, нито податливи на аварии. Но заради кошмарния си дизайн така и не са станали популярни сред широката публика.  ", "date": "2018.11.29", "title": "Автобезобразие: Топ 5 на най-грозните западни автомобили за всички времена"}
{"url": "https://www.blitz.bg/layfstayl/za-damite/7-fizicheski-osobenosti-na-zhenata-ot-koito-mzhete-gubyat-uma-si_news642401.html", "text": "Красиви рокли, съблазнителни деколтета, ярък грим и перфектна коса – всичко това, разбира се, са част от оръжията, с които дамите покоряват представителите на силния пол.    От   вече ви разкрихме Разказахме ви и какви   ако не искате половинката ви да ви зареже. Сега ще ви разкажем с какви естествени и чисти физически оръжия всъщност може да плените всеки мъж. Има неща, които са просто характеристики на тялото, които буквално влудяват мъжете и тогава въобще не са ви необходими 10 см. токчета. ", "date": "2018.11.29", "title": "7 физически особености на жената, от които мъжете губят ума си!"}
{"url": "https://www.blitz.bg/layfstayl/za-damite/shche-si-oblizhete-prstite-s-tazi-lazanya-pochti-boloneze-i-bez-sos-beshamel-snimki_news642424.html", "text": "Вдъхновението за тази лазаня е от класическата рецепта за лазаня \"Болонезе\", но аз я попромених малко,  Причината да сложа сметана вместо сос Бешамел е много проста – не умея да правя този сос, каквото и да опитвам.   Сосът \"Болонезе\" е класическа рецепта, от която също се отклоних, с риск да попадна все някога на някой разгневен италианец. Но когато нямаш много време, ограничен бюджет, може да импровизираш и да ползваш това, което имаш на разположение. До този момент лазанята ми се струваше недостижим връх в изкуството на пастата и въпреки любовта ми към нея, все не се осмелявах, но след тази моя лазаня тя застана решително начело в личната ми паста класация.", "date": "2018.11.29", "title": "Ще си оближете пръстите с тази лазаня почти \"Болонезе\" и без сос \"Бешамел\" (СНИМКИ)"}
{"url": "https://www.blitz.bg/svyat/pteshestvenichka-pokaza-pikantna-fotosesiya-po-banski-snimki_news642585.html", "text": "В \"Инстаграм\" набира популярност акаунтът на девойка от Виена, която се казва Нора. Тя зарадва потребителите с фотографии в бански костюм на фона на красиви пейзажи.Красавицата има необичайна вълнообразна коса, заради която един от феновете дори я сравни с горска нимфа. Нора живее в Тайван, обича да пътешества и да плува - очевидно дори и топлес.  Страницата на Нора в Инстаграм се посещава ежедневно от хиляди потребители.  Превод и редакция: БЛИЦ  ", "date": "2018.11.29", "title": "Пътешественичка показа пикантна фотосесия по бански (СНИМКИ)"}
{"url": "https://www.blitz.bg/politika/borisov-radev-i-ninova-gi-chakat-vazhni-sreshchi_news642598.html", "text": "Премиерът Бойко Борисов, президентът Румен Радев и лидерката на БСП Корнелия Нинова ги очакват важни срещи.  Министър-председателят Бойко Борисов ще бъде на официално посещение в Мароко на 29 и 30 ноември. Това съобщиха от правителствената информационна служба.  В рамките на визитата българският премиер ще се срещне с министър-председателя на Кралство Мароко Саад Еддин Ел Отмани. По време на разговорите ще бъдат обсъдени двустранните отношения и новите възможности за сътрудничество в различни области от взаимен интерес.  В Рабат българският премиер Бойко Борисов ще разговоря с председателя на Камарата на съветниците (Горната камара) в мароканския парламент Абделхаким Беншамаш. След срещата министър-председателят Борисов ще изнесе лекция за ролята на България за европейската интеграция на страните от Западните Балкани по време на нашето първо председателство на Съвета на Европейския съюз.  Предстоящата визита на министър-председателя Бойко Борисов в Рабат има важно значение за активизиране на политическия диалог на най-високо равнище и за насърчаването на обмена по линия на секторното сътрудничество с акцент върху сигурността, търговско-икономическите отношения и инвестициите.  В делегацията, ръководена от премиера Борисов, са вицепремиерът и министър на външните работи Екатерина Захариева, министърът на труда и социалната политика Бисер Петков и министърът на икономиката Емил Караниколов  Междувременно се разбра, че също на 29 и 30 ноември 2018 г. лидерът на БСП Корнелия Нинова ще участва в регионална среща на лидерите на партии от страните от Вишеградската четворка - Чехия, Полша, Унгария и Словакия, съобщиха от пресцентъра на партията.   Това е втората среща, на която е поканен председателят на БСП. Първата, във формат четирите партии плюс БСП, се проведе преди шест месеца в Словакия и приключи с обща декларация. В сегашната среща, към петте партии се присъединява и Хърватия. Разговорите между лидерите ще се състоят в град Вишеград, Унгария. Темите са - европейска прокуратура, предстоящите европейски избори, миграция и граничен контрол, кохезия и многогодишна финансова рамка на ЕС 2021- 2027.  Важна среща се очертава и за държавния глава Румен Радев. От 10.30 часа той ще присъства на официалната церемония по встъпване в длъжност на Людмила Елкова като член на Управителния съвет на БНБ. Това съобщиха от Прессекретариата на държавния глава.   Церемонията ще се проведе в зала 108 на БНБ.  В периода 2000 - 2002 г. Людмила Елкова е главен юрисконсулт в Дирекция „Данъчна политика“ на Министерство на финансите, а от 2003 до 2009 г. е директор на същата дирекция. Отговаря за прогнозирането на бюджетните приходи и участва в разработването на консолидирания държавен бюджет и управлението на процеса по прогнозиране, анализиране и отчитане на изпълнението на бюджетните приходи, в частност на приходите от данъци и осигуровки, събирани от НАП и Агенция „Митници“, както и във връзка с работата на международните финансови институции – МВФ и Световната банка.  Ръководител е на работни групи, свързани с хармонизацията на българското данъчно законодателство с европейското право в процеса на подготовка на присъединяването на България към Европейския съюз.  В периода 2003-2010 г. е член и заместник-председател на Съвета на директорите на Българската фондова борса.  Назначена е за заместник-министър на финансите през 2013 - 2014 г. и отговаря за държавния бюджет, държавните разходи, финансирането на общините, държавното съкровище и Дирекция „Национален фонд“. В същия период е заместникпредседател на Съвета на директорите на Печатницата на БНБ, алтернативен управител на МВФ за България, ръководител на българската делегация в Международната банка за икономическо развитие - Москва, член на Управителния съвет на Държавен фонд „Земеделие“, член на Управителния съвет на Националния доверителен екофонд.  От 2015 г. осъществява консултантска дейност в областта на финансите, държавните помощи, разработването, управлението и изпълнението на проекти, финансирани от Европейския съюз.  ", "date": "2018.11.29", "title": "Борисов, Радев и Нинова ги чакат важни срещи"}
{"url": "https://www.blitz.bg/svyat/zamesikha-blgariya-v-orzheen-trafik-za-yuzhen-sudan_news642602.html", "text": "Уганда е помогнала на Южен Судан да купи оръжия и муниции от България, Румъния и Словакия. Това съобщи \"Ройтерс\".   Агенцията се позовава на проучване на разположената във Великобритания неправителствена организация \"Конфликт армамънт рисърч\". Оръжията били доставени на Уганда през 2014 и 2015 г., след което били прехвърлени в съседен Южен Судан. В момента не се разкриват повече данни.", "date": "2018.11.29", "title": "Замесиха България в оръжеен трафик за Южен Судан"}
{"url": "https://www.blitz.bg/svyat/aleksandr-vuchich-km-es-nyama-da-se-sglasya-s-shantazha-i-natiska_news642586.html", "text": "„Сърбия ще остане на европейския път, влакът не може да върви през полето“, заяви сръбският президент Александър Вучич пред сръбският телевизионен канал РТС, цитиран от македонското електронно издание “МКД“.Вучич заяви, че в понеделник вечерта е имал \"тежки разговори с представители от ЕС, които са предложили среща и опит да се стигне до компромис с Косово\", но той им е казал, че \"няма да се съгласи на шантажа и натиска да се говори за нещо друго, освен за премахване на високите вносни мита \".  \"Европейският съюз трябва да реагира , а той не реагира. И какво да правя? Нека да раздадем въжетата и да се обесим всички? Ние продължаваме да работим, за да помогнем на нашия народ в Косово \", каза сръбският президент.  Той оцени, че големият брой граждани на Сърбия искат статуквото, когато става дума за решаването на косовския въпрос, подчертавайки, че албанците искат да уредят своята държавност и за това са готови да платят всяка цена.  \"Ние се сблъскваме с желанието на албанците да направят своя собствена държавност и те са решени да го постигнат на всяка цена\", посочи Вучич и заяви, че е невъзможно поддържането на състоянието на замразен конфликт, защото това \"не искат нито Европа, нито света, а не искат и албанците. \"   Източник: \"Фокус\" ", "date": "2018.11.29", "title": "Александър Вучич към ЕС: Няма да се съглася с шантажа и натиска"}
{"url": "https://www.blitz.bg/layfstayl/za-damite/serena-uilyams-se-sbleche-dibidyus-gola-zaradi-zdraveto-na-milioni-zheni-snimkivideo-18_news642472.html", "text": "Проблемът с развитието на онкологичните заболявания напоследък стана много, много сериозен. Специално внимание се отделя на вида рак, на който жените са най-податливи. А именно ракът на гърдата.   За да разкаже колко е важно да се грижат жените за здравето си и как периодично трябва сами да се преглеждат известната тенисистка Серина Уилямс реши да предприеме решителна стъпка. Тя се съблече, за да привлече вниманието на света и на красивата половина на човечеството към риска от развитие на рак на гърдата.", "date": "2018.11.29", "title": "Серена Уилямс се съблече дибидюс гола заради здравето на милиони жени (СНИМКИ/ВИДЕО 18+)"}
{"url": "https://www.blitz.bg/kriminalni/dzhikhadist-ot-blgariya-podgotvyal-teroristichna-ataka-s-vzrivni-veshchestva-i-khimichesko-orzhie-v-avstriya-no_news642595.html", "text": "Български гражданин бе осъден на 7 години затвор в Австрия, след като у него били открити планове за терористична атака. Това предаде Франс прес.     Българинът се е завърнал от Сирия през 2015 г., където прекарал два месеца.     При операция в неговия дом е открита USB памет, съдържаща инструкции как да се използват взривни вещества и химическо оръжие, включително как да се взривят устройства с мобилен телефон.     По същото дело заедно с 24-годишния български гражданин е осъден на 8 години затвор и австрийски гражданин. Под негово влияние две двойки са отишли в Сирия, за да се присъединят към терористичната организация „Ислямска държава“. Към двете двойки са се присъединили и деветте им деца. 38-годишният австриец е обвинен, че е вербувал хора за ИД, уточнява БГНЕС.     Прокурорите заявиха, че по-възрастният мъж е играл \"централна идеологическа роля\" в радикална религиозна група и е убедил няколко души да пътуват в Сирия, за да се присъединят към ИД. Сред онези, които са попаднали под негово влияние, са две двойки родители, които са заминали за Сирия с деветте си деца в Сирия. След това са се завърнали в Австрия и самите са осъдени.     Около 300 души са напуснали или са били задържани, докато са се опитвали да напуснат Австрия, за да се бият в Сирия или Ирак от 2011 г. насам, съобщава австрийското вътрешно министерство. Около 50 души са загинали там, а около 100 са се върнали.  ", "date": "2018.11.29", "title": "Джихадист от България подготвял терористична атака с взривни вещества и химическо оръжие в Австрия, но..."}
{"url": "https://www.blitz.bg/lyubopitno/amerikanka-reshi-da-izprobva-novata-si-kamera-no-bez-da-iska-zasne-poluchovek-polubogomolka-snimka_news642604.html", "text": "Американка, пожелала анонимност, е снимала странно хуманоидно същество в близост до дома си. Жената решила да провери възможностите на новия си мобилен апарат и на една от снимките впоследствие забелязала странен силует, съобщава esoreiter.  Странното създание, което попаднало в обектива случайно, разгорещи споровете в Интернет. Някои от потребителите твърдят, че е гигантско насекомо, а други получовек – полубогомолка. Трети пък смятат дори, че е представител на извънземна раса.  Дамата, снимала загадъчния хуманоид, се върнала на мястото, където направила кадрите, но от него нямало следи. ", "date": "2018.11.29", "title": "Американка реши да изпробва новата си камера, но без да иска засне получовек-полубогомолка (СНИМКА)"}
{"url": "https://www.blitz.bg/svyat/gruziya-za-prvi-pt-izbra-zhena-za-prezident_news642627.html", "text": "Независимият кандидат за президент Саломе Зурабишвили води на втория тур на изборите в Грузия, предават осведомителните агенции.  Централната избирателна комисия публикува данните от втория тур на президентските избори, след като преброи повече от 97% от гласовете.  Саломе Зурабишвили печели 59.6% от гласовете и така става първата жена в Грузиа избрана за президент. Кандидатът на опозицията Григол Вашадзе - 40.4%.  По-рано беше съобщено, че избирателната активност на втория тур на президентските избори в Грузия е била 56,23%. ", "date": "2018.11.29", "title": "Грузия за първи път избра жена за президент"}
{"url": "https://www.blitz.bg/analizi-i-komentari/poroshenko-moli-nato-za-boyni-korabi-v-cherno-more-trmp-obszhda-otvetni-merki-za-rusiya-a-putin-zagovori-za-chovekoyadstvo_news642606.html", "text": "Американският президент Доналд Тръмп смята, че трябва да се изясни дали украинската страна е предупредила Русия за преминаването на нейните кораби от Черно в Азовско море и призовава Париж и Берлин да вземат участие в процеса. Това заяви стопанинът на Белия дом в интервю за вестник „Ню Йорк пост“, коментирайки инцидента с украинските кораби.   „Имаше въпрос – имало ли е предупреждение. Украинските кораби дали ли са знак, че преминават? Защото, смятам, че те са имали система. Тя е работила“, каза Тръмп.   Той също така отбеляза, че на него „не му е харесало“ задържането на три украински кораба и призова Германия и Франция да се включат в ситуацията около събитията в Керченския проток. При това американският президент не уточни какви именно действия очаква от Берлин и Париж.   Тръмп ще вземе решение дали да се срещне с руския президент Владимир Путин на срещата на върха на Г-20 в Буенос Айрес, след като получи пълен доклад за събитията в Украйна и Черно море. Той повтори, че не изключва възможността да отмени срещата си със стопанина на Кремъл.   „Тръмп заяви, че той ще получи „пълен доклад“ от служителите, занимаващи се с въпросите на националната сигурност и след това ще вземе решение“, се казва в материала на „Ню Йорк пост“, цитиран от БГНЕС. „Ние ще видим, ние ще научим, какво се е случило. Не ми харесва този инцидент и ще ни предоставят доклад по повод на това, което се случва“, подчерта американският лидер.   Администрацията на американския президент Доналд Тръмп обсъжда възможни варианти на ответни мерки на ситуацията около Керченския проток. Това заяви  специалният представител на Държавния департамент на САЩ за Украйна Кърт Волкър.   „Отговарящите за националната сигурност официални лица от различните управления на вашингтонската администрация се събраха във вторник, за да обсъдят варианти за ответни мерки на САЩ на ситуацията в Керченския проток“, пише „Вашингтон пост“, позовавайки се на информацията на Волкър.   „Търсим пътища за урегулиране на настоящата криза и оказване на натиск върху преговорите с цел да се върнем към политическо решение“, заявява американският дипломат. Волкър изразява гледната точка, че „действията на Русия явно имат незаконен характер“.   „Освен това, не е имало обстоятелства, които могат да оправдаят обстрела на украинските кораби и ареста на моряците“, заявява той.   По-рано  руският външен министър Сергей Лавров  заяви, че призивът на Държавния департамент на САЩ към европейските страни да не отслабват санкциите по отношение на Русия заради инцидента в Керченския проток насърчава и провокира провокационните действия на украинските власти.   Той също така отбеляза, че специалният представител на Държавния департамент за Украйна Кърт Волкър не съдейства за урегулирането на ситуацията в страната, а „влиза в ролята на силен и безкритичен защитник на всякакви провокационни действия на киевския режим“.  Украинският президент Петро Прошенко  пък обвини Владимир Путин, че иска да анексира цяла Украйна и призова НАТО да изпрати бойни кораби в Черно и Азовско море.   \"Не вярвайте на лъжите на Путин. Той иска да възстанови старата Руска империя. Крим, Донбас, цялата страна. Като руски цар, като какъвто се възприема, неговата империя не може да функционира без Украйна. Той гледа на нас като на негова колония\", заяви Порошенко в интервю за германското издание \"Билд\". Президентът на Русия Владимир Путин  от своя страна обяви, че сблъсъкът между руските и украинските военни кораби бил резултат от това, че чужди държави не са в състояние да държат Киев отговорен за лошо поведение.  \"Властите в Киев продават настроения против Русия с доста голям успех днес. Те нямат какво друго да правят\", подчерта Путин.  Руският президент изтъкна, че изглежда, че Украйна би могла да се измъкне от всичко, доколкото чуждестранни страни, подкрепящи антируската позиция на Украйна, са замесени.  \"Ако искат бебета за закуска, те вероятно ще им сервират бебета. Те биха казали: \"Защо не, те са гладни, какво трябва да се направи относно това?\" Това е толкова късогледа политика и тя не може да има добър резултат. Това прави украинското държавно ръководство самодоволно, не им дава стимул да вършат нормална политическа работа в страната си или да провеждат нормална икономическа политика\", коментира той.  Путин допълни, че инцидентът, който приключи със задържането от страна на Русия на три украински кораба, а Киев въведе частично военно положение в страната, бил \"мръсна игра\" на Порошенко, който трябвало да притисне политическите си опоненти преди президентските избори през март.  Той твърди, че Украйна е отговорна за ескалацията на напрежението, тъй като инцидентът бил умишлена и планирана провокация от страна на украинските военноморски сили. Турският президент Реджеп Тайип Ердоган  предложи своята страна като посредник за разрешаване на инцидента с украинските кораби в Керченския пролив. „Ние обсъдихме с двете страни /с Русия и Украйна/, какво може да бъде направено и дали можем да играем ролята на посредник“, каза той, цитиран от Анадолската агенция.   По-рано източник от канцеларията на турския президент информира, че Ердоган е провел преговори с президентите на Русия Владимир Путин и на Украйна Петро Порошенко.   „Той е изслушал позициите на двете страни във връзка с инцидента в Черно море и е отбелязал важността създалата се ситуация да се разреши по дипломатически път“. Пресслужбата на Кремъл също съобщи за преговорите между Путин и Ердоган. От там отбелязаха, че „в контекста на провокирания от киевските власти опасен инцидент в района на Керченския проток са се обменили мнения по въпросите на стабилността и сигурността в Черноморския регион“.   На 25 ноември три кораба на украинските Военноморски сили нарушиха в Керченския пролив правилата за преминаване от Черно в Азовско море. Украинците също така не реагираха по никакъв начин на предупрежденията на руските патрулни кораби, че навлизат в чужди териториални води. За да бъдат спрени, се наложи употребата на оръжие. Трима военнослужещи на украинските ВМС бяха леко ранени, оказана им бе медицинска помощ.   Те бяха задържани и доставени в Керч. Води се наказателно дело за нарушаване на държавната граница на Русия. Москва определи случилото се като провокация, украинските власти въведоха военно положение, а ЕС и НАТО призоваха за деескалация на ситуацията.  ", "date": "2018.11.29", "title": "Порошенко моли НАТО за бойни кораби в Черно море, Тръмп обсъжда ответни мерки за Русия, а Путин заговори за човекоядство"}
{"url": "https://www.blitz.bg/svyat/nato-se-gotvi-za-voyna-v-estoniya-no-ne-kakva-da-e-a_news642615.html", "text": "НАТО провежда големи кибер учения в Естония. Това съобщи пресслужбата на Алианса.  Тя пояснява, че по време на упражнението ще бъдат тествани военни операции в киберпространството.  Учението \"Кибeр коалиция\", което се провежда в град Тарту, е насочено към обучение на специалисти по кибер отбраната от страните от Северноатлантическия алианс и тестване на тяхната способност да защитават мрежите на НАТО и националните мрежи от опити за проникване.  През последните месеци се засилиха обвиненията, че свързани с Кремъл руски хакери са заплаха за западната сигурност. ", "date": "2018.11.29", "title": "НАТО се готви за война в Естония! Но не каква да е, а..."}
{"url": "https://www.blitz.bg/layfstayl/za-damite/kozmetika-s-khialuronova-kiselina-za-khidratirana-i-krasiva-kozha-prez-studenite-dni_news642512.html", "text": "Времето вече застудя и това поставя много предизвикателства пред кожата, особено на лицето, което за разлика от другите части на тялото е открито и е изложено на капризите на природата и времето. Колкото и странно да звучи, през зимата основен враг за кожата на лицето е сухотата. Въпреки че вали сняг или дъжд, влажността на въздуха е по-малка, отколкото през  лятото. Това се отнася в още по-голяма степен за въздуха в затворените затоплени помещения. Ето защо през  зимния сезон кожата има повишена нужда от подхранване и хидратация.  За студените дни козметолозите   препоръчват да се използват кремове с хиалуронова киселина.  Това се дължи на факта, че хиалуроновата киселина  притежава изключителната способност да задържа вода близо хиляда пъти повече от собственото си тегло.  Комбинацията между хиалуронова киселина и колаген в серията   на REFAN  хидратира в дълбочина, подобрява еластичността на кожата и стяга лицевия контур.  За постигане на оптимален ефект се препоръчва  ежедневното използване на комбинацията от   и   крем за лице с хиалуронова киселина.  Продуктите на   са с нежна и деликатна текстура, която бързо и лесно се абсорбира от кожата и по този начин се постига нейната дълбока и трайна хидратация. Нощният крем съдържа и органично масло от арган, което допълнително подхранва кожата и подпомага борбата със стареенето.  Зимата поднася своите предизвикателства, но с козметиката    можете да се изправите пред тях и да се радвате на повече самочувствие със здрава, свежа и красива  кожа. ", "date": "2018.11.29", "title": "Козметика с хиалуронова киселина – за хидратирана и красива кожа през студените дни"}
{"url": "https://www.blitz.bg/svyat/orban-zavede-chk-noris-pri-antiteroristi-i-go-obyavi-za-ulichen-boets-snimka_news642616.html", "text": "Унгарският премиер Виктор Орбан заведе холивудския актьор Чък Норис на контратерористично обучение по време на визитата на звездата в Унгария като част от благотворителна инициатива, съобщава \" \".  Орбан закара актьора с автомобил до мястото на обучението, което беше запечатано от видео, качено на Фейсбук страницата на премиера. Видеото показва и разговора между двамата, в който Орбан казва на Чък Норис, че всъщност той е \"уличен боец\" и е отраснал в малко село, като покани звездата при следващата си визита в Унгария да го посети.  Двама обсъждат и управлението на Унгария, като Чък Норис сравнява Орбан с Доналд Тръмп.  \"90% казват за мен негативни неща. Либералите ме мразят\", казва Орбан. Чък Норис го пита \"Като Тръмп ли?\", на което премиерът отговаря \"Малко повече\".  След като наблюдава тренировката пък Чък Норис казва, че това е най-доброто обучение, което е виждал. ", "date": "2018.11.29", "title": "Орбан заведе Чък Норис при антитерористи и го обяви за \"уличен боец\" (СНИМКА)"}
{"url": "https://www.blitz.bg/obshtestvo/reporter-na-nova-televiziya-izzhivya-ogromen-koshmar-zaradi-snega-skoval-blgariya-snimki_news642589.html", "text": "Репортер на Нова телевизия изживя огромен кошмар заради снега, сковал България. Това стана ясно в ранни часове на днешния сутрешен блок.  Водещите Виктор Николаев и Аделина Радева, които бяха в компанията на Богомил Грозев, анонсираха, че колега им Николай Василковски не е при тях в студиото, а по заледените и заснежени пътища на България.      От думите им стана ясно, че вчера Василковски е бил попаднал в снежен капан на пътя за Варна и по-специално в огромно задръстване край Севлиево.     Тази сутрин той се включи от път край Шумен.  „Ето, с шапка е, какво ти прогнозира“, пошегува се Виктор с колежката си Аделина щом Николай се появи на екрана.   „Да, облечен съм доста, но пак е студено. На вас  ви е лесно в студиото, но тук е много студено. Арктически студ е направо. Но не само това. Очаква се голяма опасност, а именно силен вятър“, предупреди зъзнещият от студ репортер на Нова телевизия.   „Дано се сгреят в колата с чай, че го чакат още включвания“, пошегуваха се с него колегите му, който бяха в топлото студио в София.    ", "date": "2018.11.29", "title": "Репортер на Нова телевизия изживя огромен кошмар заради снега, сковал България (СНИМКИ)"}
{"url": "https://www.blitz.bg/layfstayl/ptuvane/tova-e-nay-zloveshchiyat-grad-na-sveta-kdeto-zabranyavat-na-turistite-da-vlizat-sled-zalez-slntse_news642574.html", "text": "Крепостта Бхангар била построена през 17-ти век като феодален замък с пазарна част, храмове и кралски дворец. Ако човек гледа високите й стени, би могъл да предположи, че тя е имала особено важна цел при построяването си.Но всъщност не е била военно съоръжение, а стените са били вдигнати единствено, за да пазят местните жители.   Бхангар се е съхранила добре и до наши дни, крепостта е посещавана от туристи и изследователи на индийската архитектура. Мястото привлича и хора, които се опитват да намерят отговор на въпроса - къде внезапно е изчезнало цялото население на града.", "date": "2018.11.29", "title": "Това е най-зловещият град на света, където забраняват на туристите да влизат след залез слънце"}
{"url": "https://www.blitz.bg/layfstayl/shoubiznes/sasho-kadiev-zaryaza-desi_news642631.html", "text": "Тандемът Александър Кадиев - Десислава Стоянова в предаването \"Преди обед\" по bTV се разпадна. Но само за няколко дни. Това обяви преди минути водещата.   \"Няколко дни Сашо няма да е на екрана, тъй като е на европейско турне с постановката \"Горката Франция\". Гарантирано е, че хората, които го гледат, много ще се смеят. Тази вечер са във Виена, а после в Мюнхен, Франкфурт и Брюксел. Освен Сашо, в този театър участват катето Евро, Александър Дойнов и Фахредин Фахрединов\", каза Стоянова за актьора. ", "date": "2018.11.29", "title": "Сашо Кадиев заряза Деси"}
{"url": "https://www.blitz.bg/layfstayl/svetski/pomnite-li-seriala-zheneni-s-detsa-ne-e-za-vyarvane-kak-izglezhdat-dnes-al-i-peg-snimkivideo_news642632.html", "text": "Сериалът \"Женени с деца\" е един от най-любимите на българските зрители. Семейство Бънди са най-известното телевизионно семейство на 90-е години. Ситкомът има 11 сезона и общо 262 епизода. Първият епизод е излъчен през 1987 г., а последният – 10 години по-късно.    Първоначално сериалът не получава добри оценки, но постепенно чувството за хумор и актьорската игра се подобряват значително. В резултат \"Женени с деца\" се превръща във фаворит на зрителите.  Ето някои от  емблематичните \"мъдрости\" и лафове на Ал Бънди:", "date": "2018.11.29", "title": "Помните ли сериала \"Женени с деца\"? Не е за вярване как изглеждат днес Ал и Пег (СНИМКИ/ВИДЕО)"}
{"url": "https://www.blitz.bg/dnes-cherpiat/izvestnite-rozhdenitsi-na-29-noemvri_news642587.html", "text": "  Днес повод за празнуване и почерпка имат:    У нас: Даниела Савеклиева , депутат от ГЕРБ в 44-ото НС Кичка Бодурова , певица Проф. д-р Николай Габровски,  зам.-директор по медицинските дейности и началник на Клиниката по неврохирургия в “Пирогов” Николай Кокинов , бивш градски прокурор на София Пенка Богданова , заместник-главен прокурор Д-р Пламен Петров , завеждащ отделението по гастроентерология в УМБАЛ „Софиямед“ Стойко Вълчев , автомобилен състезател, навигатор Тодор Кръстев , инженер, кмет на район „Сердика“ – София      По света: Ана Фарис , американска актриса, известна с ролите си на Синди Кембъл в пародийната поредица „Страшен филм“, Ерика от ситкома „Приятели“, Джейн Ф. от „Усмивчица“, Кели от „Изгубени в превода“, ЛаШон Малоун от хита  „Планината Броукбек“ и като гласа на Сам Спаркс от „Облачно с кюфтета“ и „Облачно с кюфтета  2: Отмъщението на огризките“ Диего Рамос , аржентински актьор и диригент, спечелил популярност с  ролята на Диего Салерно от теленовелата „Богати и известни“ и като Херман в сериала „Виолета“ Джанина Гаванкар , американска актриса и музикант от индийски и холандски произход, позната като Папи от сериала \"Ел Връзки\", Диана Томас в „Слийпи Холоу“, Луна от „Истинска кръв\" Джеф Фейхи , американски актьор, известен  с ролята си на Франк Лапидъс в сериала „Изгубени“ Джаки Сталоун, .  американска астроложка, бивша циркова актриса, майка на Силвестър Сталоун Джейсън Тейлър , американски рапър, суперзвездна, известен повече като The Game Джена Лий Нолин , американска актриса, добила известност с участието си в „Спасители на плажа“ в ролята на Нели Капшоу Джоуел Коен , американски продуцент, сценарист и режисьор, по-големият от известното режисьорско дуо Братя Коен Дон Чийдъл , американски актьор , познат от „Трафик“, „Бандата на Оушън“, „Капитан Америка: Войната на героите“) Жак Ширак , френски политик, бивш кмет на Париж, бивш министър-председател и президент на Франция в периода 1995. –  2007 г. Лукас Блек , американски актьор, известен от „Бързи и яростни: Токио дрифт“ и сериала „Военни престъпления: Ню Орлиънс“ Мирза Хазар ,  азербайджански писател, политически анализатор, радио и телевизионен водещ, преводач на Библията на азербайджански език Том Сайзмор , американски актьор. Помним го от „Жега”, невероятният филм, в който си партнира с Робърт де Ниро, Ал Пачино, Вал Килмър и Джон Войт, от „Спасяването на редник Райън“ и \"Пърл Харбър\" Франк Делгадо , кийбордист на алтърнатив метъл групата Дефтоунс, носители на „Грами“ за най-добро метъл изпълнение ", "date": "2018.11.29", "title": "Известните рожденици на 29 ноември"}
{"url": "https://www.blitz.bg/layfstayl/khoroskop/khoroskop-za-29-noemvri-uzhasen-den-za-3-zodii_news642592.html", "text": "Овен   Днес във вашите отношения започва нов етап. За нивото на неговата глобалност , както и за продължителността му, е трудно да се съди. Само че този ден еднозначно ще стане още едно стъпало към Вашето общо щастие, в каквото и да се заключава то. Постарайте се да направите всичко правилно и разумно.  Телец  Можете да изживеете живота си само по един начин - като постъпвате правилно. Спазвате правилата, довършвате всичко, с което се заемете и уважавате всяка изпречила се на пътя Ви персона точно толкова, колкото заслужава. По тази причина когато получите новини за нещо, на което толкова много сте разчитали, че даже сте се страхували да го споменете на глас, не трябва да се учудвате. Заслужили сте го и затова се наслаждавайте. Близнаци  Спомнете си за Вашата първа любов или за приятел от детството. Ако у Вас са се запазили координатите на тези хора, позвънете или им напишете. Те имат такава засуга за живота на Вашата личност и са направили толкова много, за да станете това, което сте! Станете за тях приятна изненада, вест от миналото и усмивката на този ден. Рак  Кога за последен път сте чели интересна книга? Защо не се обърнете към приятели, на вкуса на които може да се доверите, и да се посъветвате с тях, като ги помолите да Ви препоръчат някое и друго произведение? Или си изберете нещо от класиката, която се смята такава не просто така, а защото тези книги наистина са хубави. А след това си направете голяма чаша горещ шоколад и прекарайте вечерта в четене. Ще бъдете радостни, че сте постъпили именно така. Лъв  Днес Вашият любим човек ще си признае, че от край време не му е харесвало в противоположния пол някакво качество, което съвсем буйно разцъфтява у Вас. Оказва се, че точно Вие сте го накарали да погледне на това качество по друг начин. Може да бъдете поласкани.  Дева  Лошата новина е, че се движите по минно поле, а добрата - че посоката е правилно избрана. Включете бдителността и наблюдателността на пълна мощност, и се дръжте колкото е възможно по-далече от всичко, което напомня суета и прибързаност, и бавно се придвижвайте напред към целта. Сложно ще се подреждат и отношенията Ви с близките, на които днешното Ви поведение ще се струва до голяма степен странно. Впрочем, всички ще Ви разберат правилно, ако не пожалите време за подробни и многократни обяснения. На помощ може да разчитате през втората половина от деня, и то - от съвършено неочаквано място... Везни  Определено може да се каже, че днешният ден е много подходящо време за всякаква неформална дейност, която не изисква спазване на строг регламент и не предполага поемане на голяма отговорност. Заниманията, изискващи активизация на въображението и нешаблонно мислене - напротив - могат да се окажат приятни и продуктивни. Не може да се каже, че това е най-подходящия момент за търсене на лекар, посещение на медицинско учреждение или начало на нов курс на лечение. Не са изключени проблеми с храносмилането. Скорпион  Ако говорим по същност, целият Ви живот е основан на способността Ви да водите преговори. Малко отстъпвате, малко Ви отстъпват, и постигате взаимоизгодно съглашателство. Днес един от преговорите, които водите, ще изгуби баланс. Ако Ви се струва, че жертвате прекалено много, надигнете глас. Ако се върнете на масата за преговори, имайки в главата потенциално решение, напълно вероятно е, втората страна да изрази желание за повторно обсъждане, за да стигнете до положителен резултат. Стрелец  Завоюването на човека на Вашите мечти, отива към своя край. Скоро той ще се предаде на милостта на победителя и ще живеете, както се казва, дълго и щастливо. Само си помислете: когато тази мечта се сбъдне, няма ли да Ви стане скучно да живеете? И може би не си заслужава така да ускорявате събитията, а да завоювате непристъпното сърце по-бавно? Козирог  Има само един прост способ да облекчите себе си през следващите няколко седмици от живота си: освободете се от всичко, което не Ви е подвластно и не можете да контролирате. Да, това е лесно да се каже, но е по-трудно да се направи, но веднага щом започнете да полагате усилия, незабавно ще усетите вкуса на свободата. Понякога чувството за вина ще възпрепятства забравянето на старите неудачи, лошото отношение и други неприятни драми. Ако се чувствате виновни, задайте си въпрос защо. В миналото да се върнете е невъзможно. Единственият възможен вариант е, да продължавате напред! Водолей  Днес и през следващите няколко дни е най-добре да си сложите предупредителен знак, тъй като от Вас не трябва да очакват обективност и безпристрастност, с които по начало се славите. Позволете на чувствата си да се проявят, но ако действително се грижите за своите близки, предупредете ги от рано, че сте в несвойствено настроение, защото иначе много ще ги разтревожите. Риби  Денят е свързан с приятни семейни събития, а е възможно и получаването на добри новини от далечни роднини. Наистина, Рибите-родители може и да се пообезпокоят, тъй като има вероятност за децата им неочаквано да възникнат трудности. Запазете миролюбиво настроение и вярвайте в своите потомци: с много от проблемите те ще се справят сами. Днес може да поглезите себе си, а денят обещава изпълнението на някакви отдавнашни желания. Само при общуването с малко познати хора трябва да сте изключително предпазливи - има риск да кажете излишни неща и с това да си навлечете гнева на другите. ", "date": "2018.11.29", "title": "Хороскоп за 29 ноември: Ужасен ден за 3 зодии"}
{"url": "https://www.blitz.bg/layfstayl/khoroskop/astrologt-ivelina-pencheva-dnes-e-den-na-stradashchite-dushi_news642591.html", "text": "14-ят слънчев ден е време за любов и радост, но и на страдащите души. Проявявайте повече любов, доброта и внимание към околния свят, към всичко живо – хора, растения, животни, пише в хороскопа си за tribune.bg астрологът Ивелина Пенчева.  „Обезателно помагайте на нуждаещите се от помощ! Препоръчва се да се правят материални планове, да се грижите за земните блага. Особено се препоръчва да ухажвате, да се грижите и да нахраните животните, включително бездомните. Хубаво е в този ден да си вземете домашен любимец в къщи. Добре е да се помирявате, да се жените, да давате подаръци, да раздавате милостиня, хляб и да се молите за душите на починалите“, съветва астрологът.  „Хубаво е да си спомните за предците си и да отправите молитва за тези, които са напуснали този свят, да им запалите свещичка. Денят е добър за парични операции, за покупки, за строителни работи. Препоръчва се да натрупвате знания, да бъдете в приповдигнато настроение и да се отдадете на активна почивка. Ден на мира и съгласието. Добре е за помирение. Полезно е да се правят планове“, добавя Ивелина Пенчева.  „Не приемайте навътре това, което се случва в този ден! Да се помнят мъдрите думи на цар Соломон: ”И това ще отмине…”! Не е желателно да се внася хаос в света. Не нарушавайте хармонията, не спорете в този ден! Приветстват се тишината и спокойствието. Не нанасяте обиди и оскърбления на никое живо същество! Не се препоръчва да обличате кожени дрехи, особено родените в този слънчев ден. Не бива да се гладува“, предупреждава астрологът.  „Не вземайте никакви важни решения! Не е време за активни дела. Не общувайте с хора, които не ви харесват и са ви неприятни“, добавя тя.  „Добре е да се ядат млечни продукти, да се опече хляб, баница. Подходящо е още да се консумират орехи, ядки. Категорично се забранява да се яде телешко месо и други месни продукти“, предупреждава астрологът.  „Неясни сънища не се тълкуват. Ярките пък се сбъдват много бързо. Ако в съня си ядете, пиете, видите мляко – това е знак за просперитет. Да видите кръв е предупреждение за тежка болест“, добавя Ивелина Пенчева. ", "date": "2018.11.29", "title": "Астрологът Ивелина Пенчева: Днес е ден на страдащите души!"}
{"url": "https://www.blitz.bg/layfstayl/svetski/viktor-nikolaev-se-khili-i-previva-zaradi-konspiratsiya-v-nova-televiziya-snimki_news642597.html", "text": "Виктор Николаев започна да се хили в ефир, застанал до половинката си на екрана Аделина Радева. Водещият на \"Здравей, България\" съзря конспирация в сигналите, които телевизията е получила за рубриката \"Моята новина\".      Както всяка сутрин двамата водещи започнаха да четат материали от рубриката, но изведнъж Николаев започна да се диви.  \"Пак имаме сигнал за сняг и заледени улици. Е, не, това вече е конспирация. Отново от Варна. Това вече е четвърти сигнал от там\", заяви той и докато се хихикаше пусна картина от снежния капан, в който е бил автобус в Морската столица.      Минути по-късно обаче той и половинката му се окопитиха и продължиха със сериозни физиономии да коментират пътната обстановка в страната от последните 24 часа.     ", "date": "2018.11.29", "title": "Виктор Николаев се хили и превива заради конспирация в Нова телевизия! (СНИМКИ)"}
{"url": "https://www.blitz.bg/layfstayl/svetski/gala-poludya-ne-beshe-pravila-podobno-neshcho-v-efir-ot-godina_news642626.html", "text": "Гала буквално полудя заради снега и хукна извън студиото да цели със снежни топки колегите си. Водещата бе видимо настървена, докато обстрелваше Ева Веселинова, Юлиан Константинов, Андреа Банда Банда и Августин Господинов.     Само Кристина Патрашкова реши да остане в студиото и да не участва в боя със снежни топки, а според останалите в крайна сметка е постъпила правилно.       След като се бори да уцели някого около минутка-две, най-накрая Гала успя да удари със снежна топка Константинов. Изведнъж обаче лицето й се преобрази, а тя се затича към него, за да му се извинява. С помощта на Андреа го изтупа от снега и се върна към студиото, където бе посрещната от светската журналистка и мъжът на Никита - Боби Ръгбиста, който вчера излезе от Брадъра.  БЛИЦ припомня, че миналата година Гала  отново стартира предаването си по същия начин. Тогава обаче срещу нея бе Стефан, който бе ко-водещ в предаването. Явно по традиция и сега блондинката реши да се вдетини и да щурее на студа.  През януари т.г. пък Гала пусна провокативно видео и показа как без страх може да се хвърли гола в снега.На видеото, снимано от Стефан, което бе публикувано в Инстеграм се вижда как водещата излиза от сауната, само по халат на студа.      ", "date": "2018.11.29", "title": "Гала полудя! Не беше правила подобно нещо в ефир от година!"}
{"url": "https://www.blitz.bg/layfstayl/shoubiznes/viktor-nikolaev-i-adi-radeva-shche-poluchat-dobri-pari-ot-nova-rabota_news642633.html", "text": "Водещите на \"Здравей България\" Виктор Николаев и Аделина Радева ще участват в новия български филм на Стефан Командарев \"В кръг\".  „В кръг“ е вторият филм от планираната трилогия след реализацията на „Посоки“. Заглавието ще разкаже историите на три двойки патрулиращи полицаи в нощна София.  По примера на първия филм и този също е сниман в един кадър за по-голямо въздействие и автентичност. В лентата ще видим Ирини Жамбонас, Павел Попандов, Асен Блатечки, Иван Бърнев, Васил Василев – Зуека, Стефан Денолюбов, Стоян Дойчев, Герасим Георгиев – Геро, Николай Урумов, Анастасия Ингилизова, Ованес Торосян и др.  Режисьор е Стефан Командарев, оператор Веселин Христов, сценаристи Симеон Венциславов и Стефан Командарев, продуценти Стефан Командарев и Катя Тричкова за „Арго Филм“. Снимачният процес ще продължи до месец март 2019 година с прекъсвания. ", "date": "2018.11.29", "title": "Виктор Николаев и Ади Радева ще получат добри пари от нова работа"}
{"url": "https://www.blitz.bg/svyat/namalyavat-sotsialnite-pomoshchi-za-imigrantite-v-avstriya_news642567.html", "text": "Партиите в управляващата коалиция в Австрия се договориха за допълнителни мерки за намаляване на социалните помощи за имигрантите, предаде Франс прес, цитирана от БНР.Народната партия на канцлера Себастиан Курц и крайнодясната Партия на свободата на вицеканцлера Хайнц-Кристиан Щрахе подписаха план, според който намаляване на социалните плащания ще има за онези чужденци, чието владеене на немски език не е добро. Същото ще важи и за онези, за които се прецени, че експлоатират системата и нямат реално желание да работят в Австрия.  Според плана на управляващите минималните месечни социални плащания за търсещи убежище в Австрия ще е 863 евро. Онези с лош немски ще вземат по 563 евро.  Очаква се новите мерки да бъдат внесени в парламента във Виена през февруари или март догодина. ", "date": "2018.11.29", "title": "Намаляват социалните помощи за имигрантите в Австрия"}
{"url": "https://www.blitz.bg/svyat/ukrainski-ministr-obyasni-kak-se-izvrshva-dvizhenieto-prez-kerchenskiya-protok_news642569.html", "text": "Към вечерта на 28 ноември 2018 г. движението през Керченския пролив се извършва само в посока към руските пристанища на Азовско море, заяви министърът на инфраструктурата на Украйна Владимир Омелян във социалната мрежа „Фейсбук“, цитиран от украинската агенция УНИАН.\"Украинските пристанища на Азовско море, Мариупол и Бердянск всъщност са блокирани от Руската федерация за влизане и излизане на кораби\", отбеляза той. Има 18 кораба, чакащи да влязат в Азовско море: четири са на път до пристанище Бердянск, 14 - до пристанище Мариупол. На изхода от Азовско море към Черно море има три кораба от пристанище Бердянск и шест от пристанище Мариупол. Осем кораба са закотвени в пристанищата. \"В момента има общо 35 кораба, които са блокирани ... Действията на руската страна предполагат целенасочена ескалация на ситуацията в Азовско море и дестабилизацията на региона.“ „Налице е постепенно изместване на Украйна от нашите законни територии, закрепени от международното право\" - подчерта министърът.   Източник: \"Фокус\" ", "date": "2018.11.29", "title": "Украински министър обясни как се извършва движението през Керченския проток"}
{"url": "https://www.blitz.bg/stsena/richard-gir-nazova-lyubimite-si-seriali_news642570.html", "text": "Популярният холивудски актьор Ричард Гиър посети Москва, за да участва и да говори пред форума Synergy Global. Той отговори на въпроси за нови проекти, разказа за това как са създавани предишните и също така назова любимите си сериали, съобщават световните издания.Ричард Гиър е отбелязал, че основният проблем с новите сценарии е финансирането. Актьорът признава, че в момента търси средства за проекти. Според актьора, оценявайки проекта, той обикновено се фокусира върху режисьора на бъдещия филм, на сценария и на собствения си герой. Ако на Гиър му изглежда, че произведението не си заслужава, тогава той не започва работа върху него.  Ричард Гиър е заявил, че нито един негов филм не е преминал по най-лекия начин. Филмът \"Красива жена\" изглежда лесен, но зад него е имало много работа, признава актьорът. Сред своите любими сериали Ричард Гиър определя \"Семейство Сопрано\" и \"Игра на тронове\".     ", "date": "2018.11.29", "title": "Ричард Гиър назова любимите си сериали"}
{"url": "https://www.blitz.bg/svyat/koy-e-po-umen-video-s-reaktsiyata-na-dve-kotki-i-kuche-pred-pregrada-razsmya-potrebitelite-v-mrezhata_news642571.html", "text": "В Мрежата набира популярност забавно видео, на което е запечатана реакцията на две котки и куче на препятствие по пътя им.Виждайки скоч лентата, която е поставена около вратата, животните първоначално замръзват объркано. Тогава една от котките разбира какво трябва да направи и прескача прозрачната бариера. След това и втората котка я последвала. Но кучето остава неподвижно. Домашният любимец изучава бариерата от всички страни, но така и не разбира как може да бъде преодоляна. Той дори безпомощно стои на лапите си. Превод и редакция: БЛИЦ     ", "date": "2018.11.29", "title": "Кой е по-умен: ВИДЕО с реакцията на две котки и куче пред преграда разсмя потребителите в мрежата"}
{"url": "https://www.blitz.bg/svyat/studentka-edva-ne-umrya-ot-tova-koeto-pochti-vsichki-zheni-pravyat-vkshchi-snimki_news642572.html", "text": "В Париж, 19-годишната британска студентка Естел едва не умряла поради алергична реакция към боя за коса, съобщава Le Parisien .Младата жена купила боята в супермаркет. В инструкциите към нея производителят препоръчва клиентът да се убеди, че няма алергия към някои от елементите, които влизат в състава на боята. За да изпробва реакцията на организма, Естел си нанесла малко от боята, но не изчакала 48 часа, които са необходими, за да се види ефекта. Само след половин час тя нанесла боята върху косата си.  Естел разказва пред изданието, че е почувствала сърбеж, но също така главата й започнала да се подува. През нощта обиколката на главата й се е увеличила с повече от пет сантиметра. Студентката била откарана в болница, но там й дали лекарство и я пуснали да се прибере вкъщи. На втората нощ тя започнала да се задушава и езикът й се подул.  Тя била откарана в друга болница, инжектирали й адреналин и в крайна сметка успяла да се излекува и възстанови.  Естел признава, че е направила грешка и споделя пред изданието: \"Аз едва не умрях и не искам това да се случва на другите. Ето защо искам да ги предупредя с историята си\" Превод и редакция: БЛИЦ  ", "date": "2018.11.29", "title": "Студентка едва не умря от това, което почти всички жени правят вкъщи! (СНИМКИ)"}
{"url": "https://www.blitz.bg/svyat/stotitsi-migranti-byakha-spaseni-kray-bregovete-na-ispaniya_news642575.html", "text": "564 мигранти бяха спасени в Средиземно море край южното крайбрежие на Испания. Трима души са открити мъртви, предаде Франс прес, като се позова на испанските спасителни служби.Спасените хора били отведени в пристанищата Малага, Алмерия и Мотрил, в южната автономна област Андалусия.  От началото на годината близо 52 000 мигранти достигнаха Испания по вода, а 675 загинаха.   Източник: БНР ", "date": "2018.11.29", "title": "Стотици мигранти бяха спасени край бреговете на Испания"}
{"url": "https://www.blitz.bg/svyat/svoboden-dostp-do-originalnite-si-predavaniya-dava-youtube_news642566.html", "text": "Платформата за видеа YouTube ще позволи безплатно гледане на оригиналните си предавания. С едно уточнение - в тях ще бъдат включени реклами, пише Reuters.Промяната в стратегията означава, че от 2020 г. абонаментът за YouTube Premium няма да е единственият начин за гледане на повече оригинални програми, а всички потребители ще имат достъп.  Платената опция на YouTube ще премахва рекламите от предаванията, както и от другите видеа, като идва с възможност за музикален стрийминг. В САЩ YouTube Premium струва около 12 долара на месец.  Новата стратегия ще бъде задействана през следващата година, но на съдържание, планирано пак за 2019 г.  От компанията не разкриват точния брой на потребителите на платената си услуга.  Източник: Expert.bg ", "date": "2018.11.29", "title": "Свободен достъп до оригиналните си предавания дава YouTube"}
{"url": "https://www.blitz.bg/svyat/smrtta-na-dvama-vlyubeni-koito-izglezhdakha-idealnata-dvoyka-shokira-mrezhata-snimki_news642580.html", "text": "Млада двойка от Калифорния, 23-годишната Мишел Авила и нейният 20-годишен приятел Кристиан Кент, починаха от свръхдоза наркотици. Изданието \"Метро\" отбелязва, че отстрани влюбените са изглеждали като \"реклама на перфектната двойка\". Те непрекъснато показвали щастието си в Instagram.Телата на младите хора са били открити от майката на Авила Адриана. Те лежали в прегръдките си в стаята на Мишел. В нощта преди смъртта си двойката посетила парти в дома на приятел, но не участвали активно в забавлението. Мишел и Кристиан и Кент не са консумирали алкохол поради това, че приемали предписани противогрипни антибиотици.  Младите хора се срещали малко повече от година. Те се запознали в кафенето, където работела Мишел. Двамата влюбени имали общи интереси, по-специално те харесвали много сърфирането. Бащата на момичето разказва, че е бил убеден, че дъщеря му и приятелят й живеят \"прекрасен живот\". Той е опустошен и признава, че обвинява себе си за това, че не е успял да разбере за приемането на наркотици от Мишел.  Майката на момичето потвърждава, че никога не е забелязала наркотичната зависимост на дъщеря си. Родителите смятат, че случилото се показва, че не всичко, което е съвършено на пръв поглед, е наистина такова. Според роднините на двамата, те изглеждали щастливи и безгрижни на страниците на Инстаграм, целувайки се на плажа, държейки си ръцете. Техните снимки не показвали никакви проблеми в живота. Превод и редакция: БЛИЦ  ", "date": "2018.11.29", "title": "Смъртта на двама влюбени, които изглеждаха идеалната двойка, шокира мрежата (СНИМКИ)"}
{"url": "https://www.blitz.bg/svyat/braziliya-se-otkaza-da-e-domakin-na-mezhdunarodna-konferentsiya-za-klimata_news642583.html", "text": "Бразилия оттегля предложението си да е домакин на 25-ата международна конференция за климата догодина, предадоха световните агенции. Новината бе съобщена три дни преди началото на конференцията за климата в Полша.На 1 януари догодина в длъжност стъпва бразилският президент от крайната десница Жаир Болсонаро. По време на предизборната си кампания той обеща да изтегли Бразилия от Парижкото споразумение за климата.  Болсонаро също така обеща да помага на бразилските компании в сектора на минното дело и на агробизнеса да разширят дейностите си в защитени зони, в това число и в горите на Амазония.  Източник: \"Фокус\" ", "date": "2018.11.29", "title": "Бразилия се отказа да е домакин на международна конференция за климата"}
{"url": "https://www.blitz.bg/layfstayl/za-damite/tazi-seks-poza-na-2018-a-godina-vludi-vsichki-koito-ya-probvakha-shche-opitate-li_news642343.html", "text": "Всеки иска да достигне кулминацията по време на секс. Смяната на пози в леглото определено може да е от полза. Има обаче една поза, която ще докара всеки до оргазъм.   От   вече ви показахме   Естествено освен това ви споделихме и коя е позата,  Днс сме решили да ви потопим в зоната на удоволствията и по-точно на оралните страсти и да ви разкрием коя е новата поза на 2018 година, която ще ви докара до нечувано удоволствие. Всеки 3 от 4 жени не успяват да достигнат до оргазъм. Неотдавнашно проучване на известна марка презервативи установи, че 75% от жените на Земята не стигат до кулминацията по време на секс, в сравнение с едва 28% от мъжете.", "date": "2018.11.29", "title": "Тази секс поза на 2018-а година влуди всички, които я пробваха! Ще опитате ли?"}
{"url": "https://www.blitz.bg/svyat/zabranata-za-technosti-v-prezokeanskite-poleti-ili-kak-tsru-predotvrati-vtori-11-septemvri-snimki_news642578.html", "text": "Пътуването със самолет в наши дни може да е кошмар, особено по празниците и особено за пътуващите до и в Съединените щати. Причина за това в голяма степен са тежките мерки за сигурност на американската Администрация за транспортна безопасност (TSA). Едно от ограниченията към пасажерите е, че всеки може да носи само 100 мл бутилки с течност.Причината за това обаче е свързана със сложна терористична мисия, известна като \"Трансатлантическия заговор за течна бомба\" от 2006 г., която е била осуетена на косъм.  При нея над 20 терористи са имали намерението да качат пластмасови бутилки, пълни с течни експлозиви, както и други устройства на борда на седем самолета, излитащи от лондонското летище \"Хийтроу\" и пътуващи към Северна Америка, пише The Daily Beast. Планът е бил бомбите да бъдат сглобени на борда на самолетите, след което машините да бъдат взривени над Атлантическия океан.  При успешно реализиране на атентата, това е щяло да значи поне 1500 жертви. Цифра, която би направила  този атентат \"най-смъртоносния след 11 септември 2001\" по думите на Марк Келтън, бивш шеф по европейските операции на ЦРУ. А ако бомбите се бяха взривили над населено място, броят на загиналите е щял да бъде много по-голям.  Марк Келтън  Келтън, 34-годишен ветеран от Централното разузнавателно управление, е една от централните фигури, които са участвали в осуетяването на този заговор. Той не само е бил шеф на европейските операции на управлението, но и на контраразузнаването на ЦРУ. Освен това е ръководил операции на терен на ЦРУ в Хърватия, Австрия, Русия и Пакистан. Именно станцията в Пакистан, на която е бил ръководител, е помагала в координирането на акцията за ликвидирането на Осама бин Ладен.  В Пакистан започва и историята на трансатлантическата течна бомба.  През февруари 2006-а британското разузнаване прихваща разговор между джихадисти от \"Ал Кайда\" в Пакистан, начело с оперативния им ръководител Рашид Рауф, и британски гражданин на име Абдула Ахмед Али. Рауф е един от главните организатори на атентатите в Лондон на 7 юли 2005 г., а Али е е отговарял за подготовката на част от терористите, замесени в същите тези атентати.  Разговорът помага на британските власти да разкрият британска терористична клетка от 18 атентатори-самоубийци.  Операция \"Овърт\", както е наречена, по това време е най-голямата по рода си операция за наблюдение във Великобритания. Близо 1000 представители на различни разузнавателни агенции следят Али и неговата група, докато те планират смъртоносната си мисия. Агентите успяват да засекат Асад Сарвар, майстор-бомбаджия, да купува големи количества водороден окис и да ги транспортира до апартамент в Източен Лондон, притежаван от Али. Вътре е открита истинска фабрика за бомби, а агентите поставят там камери и подслушвателни устройства.  Сарвар, Али и екипът му възнамеряват да използват спринцовки, за да извлекат съдържанието на пластмасови бутилки за газирани напитки и да поставят в тях коктейл от водороден окис, смесен с Tang.  Наравно с пластмасовите бутилки от газирани напитки, пълни с водороден окис, терористите поставят експлозивната смес HMTD в изпразнени отвътре AA батерии Toshiba. Идеята им е да използват светкавицата от фотоапарат за еднократна употреба, за да задействат бомбата. Според плана отделните съставки трябва да бъдат пренесени поотделно и сглобени на борда на самолетите. Самият Али възнамерява да вземе съпругата си и децата си на самоубийствената си мисия.  Той и другите заговорници провеждат пробна репетиция на атентата \"няколко седмици\" преди мисията, за да проверят сигурността на летището \"Хийтроу\". На 6 август 2006-а Али е видян да проверява в интернет кафе в Източен Лондон трансатлантическите полети от \"Хийтроу\" до Северна Америка.  После се стига до пробив: ЦРУ са информирани от пакистанската разузнавателна служба ISI, че Рауф ще пътува по определен маршрут в Пакистан и могат да го заловят.  Проблемът е, че тогавашният американски президент Джордж Буш-младши вече се е договорил с британския премиер Тони Блеър да даде на страната му повече време, за да могат да бъдат събрани улики срещу потенциалните терористи. ЦРУ обаче не искат да рискуват да изпуснат Рауф и казват на ISI да го арестуват.  По това време изборът на полетите за атентатите вече е започнал, а някои от терористите вече са записали видеата, които да бъдат излъчени след самоубийството им.  Рашид Рауф  След арестуването на Рауф британските власти нахлуват в мезонета на Абдула Ахмед Али в Източен Лондон. Това става на на 9 август 2006-а. Там са открити достатъчно материали за производството на поне 20 бомби, както и карта с памет, в която в детайли са описани седем трансатлантически полета на United Airlines, Canada Airlines и American Airlines. Самолетите трябва да излетят от летище \"Хийтроу\" за Сан Франциско, Торонто, Монреал, Чикаго (два полета), Вашингтон и Ню Йорк.  Ако атентатът беше станал реалност, тези седем самолета са щели изведнъж да изчезнат от радарите.  След щурма на апартамента на Рауф се организира хайка, при която в Лондон и околността са арестувани общо 24-ма заподозрени. Същевременно в САЩ се въвежда забрана за всякакви течности на трансатлантическите полети, която впоследствие е променена на 100 мл течност на пътник, при това в запечатана пластмасова опаковка. Количеството е преценено на база на това какво може и какво не може да се постигне със 100 мл от определен тип течност. И макар крайната цел да е предотвратяване на атентати, вторичният ефект е по-мащабен - нарушаване на нормалното функциониране на летищата, и в крайна сметка ограничаване на свободите на пътниците.  По думите на бившия шеф на европейските операции на ЦРУ Майк Келтън успехът на операция \"Овърт\" е имал \"деморализиращ ефект\" върху \"Ал Кайда\", която впоследствие се е отказала от заговори с такива мащаби. Той обаче признава, че налагането на подобни ограничения \"не спира врага\", а кара терористите да търсят друг подход.  Въпреки всичко Рауф бяга от пакистанските власти. Измъква се чрез бягство от Джамия, което според Келтън \"провокира много въпроси как нещо такова би могло да се случи\" — подобно на въпросите как Осама бин Ладен е могъл \"да живее сред тях в основния им гарнизонен град в продължение на години\".  Две години по-късно Рауф е убит от дрон в Пакистан.  Но само заради опита за арестуването му от страна на ЦРУ, британските власти имат сериозни затруднения да осъдят деветимата, на които са предявени обвинения в заговор за извършване на убийство. На британските съдилища са нужни близо четири години, за да осъдят седем от деветимата атентатори — включително Али и Сарвар.  Според Келтън, големият извод от операция \"Овърт\" е, че дължим на разузнавателните агенции по света \"огромна благодарност\" за това, че предотвратяват постоянния поток от терористични заплахи, било то от \"Ал Кайда\" или други организации.  Колтън обяснява, че и в момента тече \"война с тези хора\", но от 11 септември 2001-а досега е свършена много работа. Тя обаче не означава, че \"Ал Кайда\" не представлява заплаха. Защото от агенциите се изисква да са перфектни през цялото време, а на терористите им е нужно да успеят само веднъж, за да причинят смъртоносна трагедия.  Източник: webcafe.bg ", "date": "2018.11.29", "title": "Забраната за течности в презокеанските полети или как ЦРУ предотврати втори 11 септември (СНИМКИ)"}
{"url": "https://www.blitz.bg/svyat/kakvo-izplyu-yeloustounskoto-ukho-snimki_news642582.html", "text": "Един от гейзерите в Националния парк Йелоустоун се събуди след много години и върна всичко, което туристите хвърлиха в него.Гейзерът, наречен \"Ухо\" (Ear Spring), е \"спял\" в продължение на 60 години. Но в началото на тази есен изведнъж се събужда и направи истинско шоу за посетителите на националния парк. Струя гореща вода от ухото се издигна на височина 9 метра. И заедно с врялата вода гейзерът \"извади\" от себе си боклук, който туристите непрекъснато хвърляли там.  Персоналът на Националния парк е изучил проби от отпадъците. Заедно с чашки и монети, хвърлени за късмет в гейзера, той е върнал обратно някои истински исторически находки. Сред монетите имало няколко доста стари, от началото на миналия век. \"Ухото\" също така изкарало на повърхността стар знак, предупреждаващ за мечки, и биберон от 30-те години на миналия век.  Сред вещите, които изхвърли гейзерът е имало и няколко мобилни телефона. Разбира се, нито едно устройство не е успяло да издържа на температурните условия: вече не е възможно да се идентифицират мобилните телефони.  Служителите в Националния парк Йелоустоун молят посетителите да не хвърлят повече боклуци, монети или телефони в гейзера. Персоналът на парка иска при следващото си изригване \"Ухото\" да изхвърли само онова, което се очаква  - топла вода и камъни. Превод и редакция: БЛИЦ  ", "date": "2018.11.29", "title": "Какво \"изплю\" Йелоустоунското ухо (СНИМКИ)"}
{"url": "https://www.blitz.bg/svyat/muzika-tseluvki-alkokhol-tiyneydzhri-si-organizirakha-parti-v-detski-dom-video_news642584.html", "text": "В Русия, 18-годишният син на директора на детски дом \"Лъч\" в Курск си спретна купон в предучилищното заведение, съобщават световните издания. Уточнява се, че в дома се отглеждат деца със синдром на Даун и с тежки сърдечни заболявания. Видеоклипът от случая бе публикуван в мрежата.Ситуацията е под контрола на регионалната администрация на Министерството на вътрешните работи на Русия. По-специално, полицията вече е ангажирана с идентифицирането на участниците в партито.  Според информацията, майката на организатора на купона е оставила сина си в детския дом, а самата тя спешно се прибрала у дома заедно с охраната. Когато се върнала, тя видяла младежите в нейния кабинет на фона на силна музика.  Тогава директорката решила да изведе всички от сградата. Според нея, това е единственият случай, когато синът й организира парти в детския дом.     ", "date": "2018.11.29", "title": "Музика, целувки, алкохол. Тийнейджъри си организираха парти в детски дом (ВИДЕО)"}
{"url": "https://www.blitz.bg/layfstayl/skorost/6-grubi-greshki-na-shoforite-koito-ubivat-skorostnite-kutii_news642533.html", "text": "Срокът на експлоатация на системите и агрегатите на колата зависи не само от качеството на използваните материали, производствените технологии и ръцете на фабричните работници, но и от стила на шофиране на самия водач.  За грешките при шофирането и обслужването, които водят до преждевременната смърт на скоростната кутия - както автоматична, така и механична - е темата на този обзор.   Извършвайки едни и същи манипулации всеки ден, отработени през годините, шофьорите дори не замислят как да го направят правилно, а как не е нужно. Това, което инструкторът е вкарва в главата на бъдещия водач по време на шофьорския курс, той го използва през цялата си кариера зад волана.  Но някои навици са разрушителни за колата - например, преместването на лоста на АСК от позиция D на N при задръствания и на всеки светофар.  ", "date": "2018.11.29", "title": "6 груби грешки на шофьорите, които убиват скоростните кутии"}
{"url": "https://www.blitz.bg/layfstayl/shoubiznes/geri-nikol-izbukhva-s-nov-khit_news642489.html", "text": "Гери-Никол е готова с новия си музикален проект, който се очаква с огромно нетърпение от многобройните й фенове. Атрактивната изпълнителка залага на сингъл, със заглавие „Устни“.  Младата звезда на БГ музиката отново е решена да провокира меломаните, което става ясно от споделения от нея постер към предстоящия видеоклип. „Очаквайте новото ми парче #Ustni“ – анонсира тя в социалните мрежи.  Припомняме, че актуалният хит на Гери-Никол – „Над закона“, се появи в средата на месец юни,  като само за няколко дни той се превърна в истински хит.          ", "date": "2018.11.29", "title": "Гери-Никол избухва с нов хит"}
{"url": "https://www.blitz.bg/lyubopitno/tova-sa-nay-prodavanite-marki-uiski-v-sveta_news642740.html", "text": "Оказва се, че намирането на списък с най-продаваните марки уиски в света е истинско предизвикателство.   Въпреки че същестсуват широко известни класации на най-добре продаваните марки скоч уиски или бърбън, няма публична класация, която да обхваща всички видове уиски. Поради това Forbes решава да изготви собствена класация, разчитайки на информация на компаниите за пазарни анализи IWSR и The Spirits Business, както и на други източници, където това е необходимо.  В крайна сметка се получава класация, която със сигурност ще изненада много читатели, тъй като включва брандове, за които едва ли са чували. Освен това се оказва, че много малък кръг компании контролират голяма част от марките, отчитащи най-високи продажби в света. Класацията представя най-продаваните марки уиски в света, измервайки продажбите по обем, а не по стойност. Броят на продадените бутилки е измерен на база кашони, съдържащи общо 9 литра уиски, което е стандартна единица в индустрията с алкохол. Цифрите са представени в хиляди, което ще нарече, че ако имаме продажби за 1 000, реално това означава 1 млн. кашона уиски, или продадени 9 млн. литра. 1. Officer’s Choice Страна: Индия  Собственик: Allied Blenders and Distillers  Продажби: 31 510.1 2. McDowell’s  Страна: Индия  Собственик: Diageo  Продажби: 26 338.2 3. Imperial Blue  Страна: Индия  Собственик: Pernod Ricard  Продажби: 18 847.7 4. Royal Stag Whisky  Страна: Индия  Собственик: Pernod Ricard  Продажби: 18 700 5. Johnnie Walker  Страна: Шотландия  Собственик: Diageo  Продажби: 18,300 6. Jack Daniel’s Whiskey  Страна: САЩ  Собственик: Brown Forman Corporation  Продажби: 12 900 7. Original Choice  Страна: Индия  Собственик: John Distilleries Pvt Ltd  Продажби: 10 300 8. Hayward’s Fine  Страна: Индия  Собственик: Diageo  Продажби: 8 900 9. Jim Beam  Страна: USA  Собственик: Beam Suntory  Продажби: 8 900 (включва продажбата на ароматизирано уиски) 10. Old Tavern  Страна: Индия  Собственик: Diageo  Продажби: 7 400", "date": "2018.11.29", "title": "Това са най-продаваните марки уиски в света"}
{"url": "https://www.blitz.bg/politika/valeri-simeonov-pak-izbukhna-lichno-poemam-angazhimenta-da-dam-20-400-lv-na-violeta-zheleva-za-tri-poredni-razhdaniya-na-detsa_news642691.html", "text": "Няма пряка връзка между сумата, която се определя за дете и раждаемостта. На г-жа Желева, лично аз, понеже съм леко случаен в политиката, собственик съм на няколко фирми от 1992 г. успешни, поемам сериозен ангажимент 20 400 лв. Ще ви ги дам за три поредни раждания на деца. Хайде да видим за колко време ще усвоите тези пари? Това каза народният представител от ПГ на „Обединени патриоти“ Валери Симеонов по време на дебатите по предложенията на БСП за семейните помощи за деца, предаде „Фокус“.   Симеонов подчерта, че проблемите с демографията не се решава с подхвърляне на суми в бюджета. Според него тези мерки имат за цел популизъм и са опит за саботиране на бюджета. „Не виждам нищо лошо в това вицепремиер да стане народен представител, за какъвто е избран от своите избиратели. Нищо срамно. Стигам до извода, че като че ли изпитвате някакви комплекси.  Не е добре да се захващате с една тема, спонтанно, епизодично и повърхностно. Въпросът, свързан с раждаемостта и демографията е много сериозен, дълбок. Единственото рационално, което чух в изказванията от ваша страна до момента беше, че сте съгласни да се създаде група за обсъждане на този въпрос“, обърна се вицепремиерът Валери Симеонов към БСП.  ", "date": "2018.11.29", "title": "Валери Симеонов пак избухна: Лично поемам ангажимента да дам 20 400 лв. на Виолета Желева за три поредни раждания на деца"}
{"url": "https://www.blitz.bg/zdrave/dots-ivan-ivanov-obyasni-koy-e-nay-golemiyat-problem-v-blgariya-s-antibiotitsite_news642452.html", "text": "Бактериите стават устойчиви на антибиотици на първо място заради прекомерната им и безразборна употреба. Това се случва и в болниците, и в лекарските кабинети, и у дома при самолечение, както и в животновъдството. Антибиотичната резистентност не засяга само хората, но и животните. Супербактериите се предават чрез храната и питейната вода.    Смъртността в България от инфекции, причинени от резистентни на антибиотици бактерии, е под средната за Европейския съюз. По тази причина са починали 280 българи от общо 5374 случая на инфекции от резистентни бактерии, съобщи доц. Иван Иванов от Националната референтна лаборатория по контрол и мониториране на антибиотичната резистентност.  Най-много смъртни случаи от антибиотична резистентност на микробите има в Италия - една трета от всички 33 000 починали в Европа заради резистентни на антибиотици микроби. В 75% от случаите става въпрос за вътреболнични инфекции. Това означава, че най-много се злоупотребява с антибиотиците при болнично лечение. За съжаление, 39% от инфекциите са причинени от бактерии, резистентни на последно поколение антибиотици, които трябва да се използват само за най-тежките инфекции.   ", "date": "2018.11.29", "title": "Доц. Иван Иванов обясни кой е най-големият проблем в България с антибиотиците"}
{"url": "https://www.blitz.bg/zdrave/kak-se-lekuva-cherven-vyatr-s-narodni-sredstva_news642743.html", "text": "Eризипел (червен вятър) е сериозно инфекциозно заболяване. Протича много тежко и може да нанесе тежки поражения на бъбреците и сърдечносъдовата система. В началото на ХХ век всяко второ дете, разболяло се от червен вятър, е умирало.   Сега за щастие, тази болест се среща много рядко при млади хора под 18 години. Освен това тя вече не води до фатален край. Във възрастта от 20 до 30 години страдат основно мъже, чиято професия е свързана с чести микротравми и замърсяване на кожата, както и такива, подложени на резки смени на температурата като шофьори, военни, строители, работници-товарачи и т.н. Но най-често, в 60-70% от случаите, болестта възниква при хора над 50-годишна възраст като по-голямата част от тях са жени. Кожното възпаление обикновено се появява по краката и ръцете и по-рядко по лицето, още по-рядко по тялото, по слабините и половите органи.  ", "date": "2018.11.29", "title": "Как се лекува червен вятър с народни средства?"}
{"url": "https://www.blitz.bg/zdrave/kak-da-razpoznaete-che-ste-se-otrovili-ot-neshcho-v-doma-vi_news642455.html", "text": "Днес обръщаме специално внимание на домашните отравяния. Вероятно не сте се замисляли колко лесно може да се случи нещо подобно, когато сте си у дома – не само от храна, но и от различни препарати за почистване, а също и от алкохол.   И вместо веднага да се стреснете сериозно, по-добре заложете на по-висока бдителност! Това са най-разпространените битови отравяния с летален изход. Противно на всеобщото мнение повечето от тези случаи са причинени от консумацията на висококачествен етилов спирт и само една малка част от заместители на алкохола. Оказва се, че повечето отровени приемат отровата „за здраве” или „заради компанията”, но понякога последствията са фатални. Разбира се, има и случайни отравяния. Недоизпитата бутилка ликьор, забравена на масата, например, може да доведе до тежка интоксикация, дори до смърт на дете, решило да доизпие „еликсира” от любопитство. И като казахме деца, добре е да знаете, че малките деца могат да получават опасна доза алкохол при контакт с кожата или ако вдишат алкохолни изпарения. Затова е абсолютно забранено да се използва спирт за компреси или разтриване при кърмачета.", "date": "2018.11.29", "title": "Как да разпознаете, че сте се отровили от нещо в дома ви?"}
{"url": "https://www.blitz.bg/zdrave/nay-razprostranenite-mitove-za-raka_news642457.html", "text": "  Захарта е нужна на всяка клетка за получаване на енергия, било то здрава или ракова клетка. В здравата клетка захарта се старае да се мобилизира с участието на кислорода, доколкото това е ефективно. Съществува много сложен биохимичен процес -  т.нар. цикъл на Кребс. От захарта получаваме чиста енергия.  В нормалната клетка, в зависимост от наличието или липсата на кислород, процесът се случва по два пътя: или гликолиза, или цикълът на Кребс. А в туморната клетка, независимо от това дали има или няма кислород, се случва гликолиза с образуването на млечна киселина, затова съществува и този мит, че ракът възниква заради повишена киселинност.   Как захарта може да доведе до рак? Ако употребяваме захар в големи количества, на фона на хиподинамия може да се развие затлъстяване или захарен диабет. Ако жената страда от затлъстяване, при нея се повишава 7 пъти вероятността от възникване на рак на матката, два пъти се увеличава рискът от развитие на рак на хранопровода и с 30% расте вероятността от рак на дебелото черво. Самата захар не води до развитие на рак, а до състояние, което може да доведе до неговото възникване. ", "date": "2018.11.29", "title": "Най-разпространените митове за рака"}
{"url": "https://www.blitz.bg/zdrave/s-losha-novina-za-gripa-prof-kantardzhiev-pritesni-tsyala-blgariya-no-posochi-moshchni-blgarski-lekarstva-za-zarazata_news642607.html", "text": "Преди 2 дни бе доказан първият случай на грип в София - Грип-А. Това е грипът, известен като свински грип. Това заяви в ефира на Нова тв проф. Тодор Кантарджиев, директор на Националния център по заразни и паразитни болести   \"Характерно е, че боледуват млади хора от него. По-възрастните са поразявани от друг тип на грипа. Изследвания показват, че усложнението при грипа засягат белия дроб.  „През последните години едно от усложненията на тежката пневмония при грипа се явява системната аспергилоза”, поясни проф. Кантарджиев.  Няма нищо страшно досега. Грипът обаче е много интересно заболяване. Оказва се, че при грипа има едно усложнение, което засяга белия дроб. Очаквахме го само при хора с имунен дефицит, но вече наблюдаваме, че не е само при тях. Това е доста по-лошо от пневмонията.  \"Не мога да го разбера, Българинът дава луди пари за имуномодулация, а си има туршия, кисело зеле, кисело мляко и сирене\", каза още проф.Тодор Кантарджиев. Той потвърди, че традиционните продукти предпазват от грип и дават добър имунитет, а туршията и киселото мляко могат да се използват като подкрепа на имунната ни система в зимния сезон.    ", "date": "2018.11.29", "title": "С лоша новина за грипа проф. Кантарджиев притесни цяла България, но посочи мощни български лекарства за заразата!"}
{"url": "https://www.blitz.bg/zdrave/zdravni-novini/terapiyata-s-kurkuma-shche-vi-prerodi-vizhte-kak-da-ya-pravite_news642428.html", "text": "Почти всеки знае, че куркумата не е само идеална подправка за ястията, но и биологично активно вещество! Куркумата се използва за профилактика и лечение на диабет, с помощта на куркумата хората активно губят тегло и дори увеличават размера на гърдите си, като пият чаша топло мляко с щипка златна подправка дневно. Куркумата с мляко е много полезна, тази напитка, приемана вечер, ще помогне да се решат проблемите с храносмилането, ще осигури добър нощен сън, ще увеличи имунитетът и ще нормализира нивата на холестерола в кръвта! Представяме Ви статия за невероятната подправка, удряща с лечебната си сила. Ако само 1 месец редовно приемате куркума, тогава вашето здраве ще се промени и ще почувствате сила и енергия.", "date": "2018.11.29", "title": "Терапията с куркума ще ви прероди! Вижте как да я правите"}
{"url": "https://www.blitz.bg/zdrave/zdravni-novini/6-vitamini-koito-vsshchnost-sa-opasni-za-zdraveto_news642419.html", "text": "Много хора мислят, че някои от техните здравословни проблеми са причинени от липсата на витамини, така че, за да се лекуват, те започват да пият цяла шепа капсули. Ако сте един от тях, спрете веднага! Струва си да се запомни, че витамините и микроелементите са необходими за здравето, но това не означава, че огромни дози от тези вещества ще ви спестят заболяване или ще удължат живота. Освен това ефектът може да бъде напълно противоположен! Лекарите препоръчват да се ядат повече плодове и зеленчуци, вместо да се пиян хапчета без препоръка. Ето 6 от най-често срещаните добавки, от които повечето хора не се нуждаят. 1. Бета-каротин. За повечето здрави възрастни препоръчителният дневен прием на бета-каротин (под формата на витамин А) е 3000 IU за мъже и 2130 IU за жени. Източници на този витамин в храната могат да се срещнат при морковите, спанака и пъпеша. Има мнение, че бета-каротинът е противораков антиоксидант. Не забравяйте, че няма медицински доказателства за това! Заключение: Не приемайте.", "date": "2018.11.29", "title": "6 витамини, които всъщност са опасни за здравето"}
{"url": "https://www.blitz.bg/kriminalni/sharmantnata-lyubovnitsa-na-varsanov-go-brani-ss-zabi-i-nokti-v-sda_news642634.html", "text": "Любовницата на наркобоса Илиян Варсанов го брани със зъби и нокти в съда. Шармантната 39-годишна Веселина първоначално заявила, че ще разкаже как пласира дрога и е обзавел дома си като магазин за наркотици. Щом видяла съдията обаче заявила, че го обича и няма да говори нищо. Това споделиха магистратите, цитирани от в. Телеграф.  Днес се очаква съдът да прецени дали да остави Варсанов, гаджето му и други двама дилъри в ареста за постоянно.  До ареста на Илиян варсанов, познат играч в наркобизнеса още от времето на Демби и Клюна, се стигна след като пласьор го закова с показанията си. Мъжът подробно обяснил как пазарува наркотици от Варсанов, къде живее и механизма на предаването. Ченгетата издебнали бандита пред дома му и го закопчали. В апартамента на улица „Хубча“ пък заварили любовницата му Веселина, която криела наркотици в джоба си, затова също е задържана.  Справка в съда показва, че Илиян Варсанов е продавал наркотици и кътал оръжия докато е бил в условна присъда. Той получил три години затвор с пет години изпитателен срок отново за дрога. Магистратите коментираха, че се очаква съвсем скоро той да бъде вкаран в затвора, тъй като е нарушил присъдата си.    ", "date": "2018.11.29", "title": "Шармантната любовница на Варсанов го брани със заби и нокти в съда!"}
{"url": "https://www.blitz.bg/obshtestvo/stolitsa/sofiyanets-izvadi-bmv-ot-garazha-vrna-se-da-zatvori-vratata-i-kolata-mu-izchezna_news642610.html", "text": "В \"Овча купел\" откраднаха автомобил буквално за 2 минути. Потърпевшият Вергил Боянов слязъл от колата, марка БМВ, заключил я и отишъл да си отвори гаража, за да я паркира, но когато се обърнал, видял стоповете на колата си и как тя завива по съседната пряка.\"Буквално си размених 2 думи със съседа и отидох от отворя гаража отвътре през двора. После видях стопове. Подадох сигнал в МВР и ми казаха, че още 4 автомобила от същата марка са били задигнати в същия ден (сряда) от квартала\", заяви той.      \"Застрахователите в момента издирват колата, заедно с МВР. Каското ми ще бъде изплатено, но се надявам искрено колата ми да се върне\", заяви Боянов.  \"Униформените предполагат, че е използвана някаква тапа или устройство, което записва кодовете на ключа, а после крадците просто си я отключват сами. Колата ми се заключва с бутон. Тя е произведена 2013 година\", добави потърпевшият.  \"Колата ми струва около 22 000 лева. Една от колите, които вчера са откраднати, е намерена. Надявам се и за моята да се намери. Нямам гаранция, просто се надявам колата да бъде върната. Вътре имах лаптоп, хард дискове, цялата ми работа като цяло - всичко, с което се занимавам, за да изкарвам прехраната си. Аз работя в IT сферата\". ", "date": "2018.11.29", "title": "Софиянец извади БМВ от гаража, върна се да затвори вратата и колата му изчезна!"}
{"url": "https://www.blitz.bg/kriminalni/rchni-granati-signalni-raketi-trotilova-presovka-i-oshche-kup-strakhovit-boen-arsenal-otkrikha-v-doma-na-britanets-zaselil-se-kray-varna_news642642.html", "text": "На 28 ноември т.г., около 16:45 часа, при полицейска проверка във връзка с разследване на случай, в частен имот, разположен в землището на село Константиново, са намерени и иззети 2 бр. ръчни гранати, 40 бр. патрони, над 150 гилзи с различен калибър, сигнални ракети – 25 бр., тротилова пресовка, въздушна пушка, като боеприпасите са незаконно притежавани. Това съобщиха от ОДМВР - Варна.   Намерени са също суха тревиста маса, големи саксии и помещение със специфично оборудване. Направената експертна справка установява, че се касае за марихуана с тегло 611 гр.   По случая е образувано досъдебно производство, материалите са докладвани в Районна прокуратура – Варна.   Собственикът на имота е установен и задържан за срок до 24 часа – Ф.К. (56 г.), поданик на Великобритания, пребиваващ в България.       ", "date": "2018.11.29", "title": "Ръчни гранати, сигнални ракети, тротилова пресовка и още куп страховит боен арсенал откриха в дома на британец, заселил се край Варна"}
{"url": "https://www.blitz.bg/kriminalni/tozi-kelesh-napravi-golyama-poraziya-kray-lvov-most-v-640-sutrinta-snimki_news642635.html", "text": "За изключително нагла кражба в централната част на София сигнализира Цветина Арнаудова. Става въпрос за колелото на 4-годишния й син, задигнато сутринта в делничен ден, въпреки високата ограда и половин дузината камери, гледащи към двора.   Случаят е от понеделник, района на Лъвов мост. Кадрите показват млад мъж, който около 6:40 спокойно минава покрай двора, оглежда какво има там, слага си маска, прескача, взема колелото, прехвърля се на улицата и даже успява да го подкара в неизвестна посока. Това далеч не е първата кражба в района, споделиха съседи – най-малко три велосипеда са изчезнали от близките адреси през последната година.  „Много е притеснително, когато видиш, че някой влиза в твоята къща с такова спокойствие и взима нещо, което е твое”, коментират хората.   Цветина е публикувала кадрите и в социалните мрежи, като така и други опарени от наглия крадец са се свързали с нея. Подаден е сигнал в полицията, като униформените ще анализират записите от камерите.  Момчето още не знае, че колелото му е било откраднато.  „Обича от малък да кара, участва в състезания”, разказа майка му. Семеен приятел ще му подари колело за Коледа, но надеждата на хората е, че крадецът ще бъде открит, преди да удари отново.  Източник: bTV", "date": "2018.11.29", "title": "Този келеш направи голяма поразия край Лъвов мост в 6:40 сутринта (СНИМКИ)"}
{"url": "https://www.blitz.bg/kriminalni/zadrzhakha-dvama-blgari-prenasyali-s-19-metrova-yakhta-11-tona-khashish-kray-sitsiliya-snimkavideo_news642638.html", "text": "Италианската полиция откри 11 тона хашиш на 19-метрова яхта, плаваща под холандски флаг край бреговете на остров Сицилия, съобщават местни медии.  Задържани са двама души - българи, които са били на яхтата.  Яхтата е била прехваната в международни води край бреговете на италианската провинция Рагуза на остров Сицилия. Сигналът, по който са действали полицаите, бил подаден от испанските власти. Яхтата била откарана на пристанище Поцало и там при претърсването била намерена дрогата.  Има съмнения, че наркотиците са били натоварени от Мароко и е трябвало да бъдат доставени в Либия.  Вижте видео от залавянето на яхтата с дрога   ", "date": "2018.11.29", "title": "Задържаха двама българи, пренасяли с 19-метрова яхта 11 тона хашиш край Сицилия (СНИМКА/ВИДЕО)"}
{"url": "https://www.blitz.bg/kriminalni/skandal-lozan-panov-pritiska-apelativniya-spetssd-s-proverka-zaradi-vrshchaneto-v-aresta-na-ivancheva_news642658.html", "text": "Скандалният председател на ВКС Лозан Панов е назначил проверка на Специализирания апелативен съд заради мерките за неотклонение на отстранения кмет на „Младост” Десислава Иванчева и заместника й Биляна Петрова.Според наши източници, Панов е разпоредил репресивната мярка, за да бъдат притиснати апелативните съдии, които отмениха определението на колегата им от първата инстанция Иво Хинов, с което Иванчева и Петрова щяха да се приберат у дома, въпреки солидните доказателства, които е събрала Специализираната прокуратура.   Припомняме, че на 16 ноември Хинов разпореди \"Домашен арест\" за двете обвиняеми за подкуп общинарки. Решението трябваше да влезе в сила незабавно, но те така и не напуснаха ареста. След по-малко от три часа прокуратурата протестира определението, а Апелативният специализиран съд се събра още същия следобед и постанови решението да не се изпълнява, докато не бъде потвърдено на втора инстанция.   И след като справедливостта възтържествува, Панов разпореди проверка на апелативните магистрати, която няма как да бъде тълкувана по друг начин, освен като натиск. В същото време в подкрепа на Иванчева не спират да лобира мракобесния задкулисен кръг \"Агнешки главички\".  В продължение на месеци \"главичките\" организират мероприятия в защита на обвинените в тежко криминално престъпление Иванчева и Петрова. От своя страна двете обвиняеми използват всяка секунда, за да се оплачат от условията, в които лежали в килиите.  Все едно, че очакват при такива обвинения да им бъдат подсигурени президентски апартаменти в петзвездни хотели със СПА процедури и тайландски масажи.     Сега се вижда, че в усилията на \"Агнешките главички\" се е включил лично Лозан Панов, който се ползва с подкрепата на медиите от кръга \"Капитал\".  Става очевадно, че действията на Апелативния спецсъд за запазване на законността никак не се харесват на Панов, още повече че магистратите върнаха в ареста и екскмета на „Младост“ Петко Дюлгеров. В същото време Панов не може да се похвали, че ръководената от него съдебна институция е вкарала в затвора тежки криминални престъпници. Или просто това не е случайно... ", "date": "2018.11.29", "title": "Скандал! Лозан Панов притиска Апелативния спецсъд с проверка заради връщането в ареста на Иванчева!"}
{"url": "https://www.blitz.bg/kriminalni/razbra-se-koi-sa-okosharenite-narkodilari-v-burgas_news642667.html", "text": "Станаха ясни имената на седмината от шумно арестуваните преди два дни за наркоразпространение в Бургас и София, на които прокуратурата иска постоянна мярка за неотклонение „Задържане под стража“.  Това са Слави Желязков, Румен Темелков, Томи Атанасов, Христо Янев, Петър Ганев, Данчо Данев и Димитър Дойчинов, пише Флагман.бг.  Те са с повдигнати обвинения за ръководене и участие в организирана престъпна група, създадена с цел разпространение на наркотици на територията на град Бургас, информира Специализираният наказателен съд.  По-късно днес съдът ще разгледа искането на спецпрокуратурата за мерките на обвиняемите.  Осмият обвиняем от групата е с мярка „Парична гаранция“ и със забрана да напуска страната.  Според държавното обвинение бандата се занимавала с държане и разпространение на наркотици в Бургас и София.  ", "date": "2018.11.29", "title": "Разбра се кои са окошарените наркодилари в Бургас"}
{"url": "https://www.blitz.bg/kriminalni/izvnredno-zakovakha-sluzhitel-na-nap-v-momenta-v-koyto-si-pribra-v-dzhoba-15-bona-podkup_news642670.html", "text": "Служител на НАП е заловен в момента на получаване на подкуп от 15 хил. лева. Това каза административният ръководител на Софийска градска прокуратура Емилия Русинова на брифинг във връзка с образувано досъдебно производство срещу служител на НАП за подкуп.  Русинова обясни, че образуваното досъдебно производство е след успешна акция на служители на ГДБОП под ръководството на Софийската градска прокуратура.   В рамките ѝ е задържано лице, служител на НАП, който е заловен в момент на получаване на първия транш от поискана от него сума, уточнява Фокус.   Прокурор Русинова поясни, че служители на НАП са били определени със заповед да извършат ревизия на търговско дружество.  Впоследствие въпросните служители са провели няколко срещи с управителя на дружеството. При първата от тях те са го уведомили, че по отношение на неговото дружество са установени недекларирани печалби в размер на 800 хил. лева. Служителите са предложили да му бъде изготвен акт само за 16 до 20 хил. лева. За целта управителят на дружеството е трябвало да им предостави сумата от 45 хил. лева. Сигналът за поискания подкуп е подаден от самия управител и впоследствие служителят на НАП е заловен при получаването на първия транш от 15 хил. лева, които са му били предадени в центъра на столицата.   Емилия Русинова уточни, че служителят е задържан за 72 часа и предстои да бъде поискано постоянното му задържане под стража, а процесуално следствените действия по случая да продължат, като има и още заподозрени.    ", "date": "2018.11.29", "title": "Извънредно: Заковаха служител на НАП в момента, в който си прибра в джоба 15 бона подкуп"}
{"url": "https://www.blitz.bg/kriminalni/spipakha-shefa-na-gorskoto-v-silistra-s-podkup_news642671.html", "text": "В късния следобед в сряда, 28 ноември 2018 г., в служебния си кабинет е бил задържан директорът на Териториалното поделение „Държавно горско стопанство“ в Силистра инж. Георги М., след като поискал и приел подкуп в размер на 4600 лева, за да не извърши действия по служба като длъжностно лице, заемащо отговорно служебно положение.   Парите са поискани и приети като „такса спокойствие“. Деянието е извършено чрез изнудване посредством злоупотреба със служебно положение, като директорът на Териториалното поделение „Държавно горско стопанство“ е искал по 500 лева на камион от концесионер, извършващ дърводобив в държавни гори.  Окръжната прокуратура в Силистра е повдигнала обвинение на Георги М. за престъпление по член 302, т. 1 и 2 във връзка с член 301, ал. 1 от Наказателния кодекс, което се наказва с лишаване от свобода от 3 до 10 години, глоба до 20 000 лева и лишаване от право да заема определена длъжност и да упражнява определена професия по член 37, ал. 1, т. 6 и 7 от НК.  С постановление на наблюдаващ прокурор от Окръжната прокуратура в Силистра обвиняемият е задържан за срок до 72 часа с цел довеждането му пред съда. Провеждат се активни действия по разследването по досъдебното производство, което е под наблюдението на Окръжната прокуратура в Силистра. Те се извършват съвместно с органите на ОД „Полиция“ в МВР в града.  След анализ на събраните доказателства наблюдаващият прокурор в Окръжната прокуратура в Силистра ще внесе искане в Силистренския окръжен съд за определяне мярка за неотклонение „Задържане под стража“ спрямо Георги М.  ", "date": "2018.11.29", "title": "Спипаха шефа на горското в Силистра с подкуп"}
{"url": "https://www.blitz.bg/analizi-i-komentari/poslanikt-na-ukrayna-u-nas-rusiya-pravi-opit-za-plzyashcha-aneksiya-na-azovsko-more_news642621.html", "text": "Русия прави опит за „пълзяща” анексия на Азовско море, като за първи път прибягва към открита военна агресия спрямо Украйна и една от причините за това може да е желанието на Владимир Путин да вдигне рейтинга си, който в момента е на 4-годишно дъно. Това коментира в ефира на bTV посланикът на Украйна у нас Виталий Москаленко.  По отношение на морския инцидент от почивните дни, който приключи с арест на украински кораби и ранени моряци, дипломатът беше категоричен, че сънародниците му не са навлезли в руски води с цел провокация: „Какви са тези териториални води на Руската федерация около Крим? Крим е признат от целия свят като територия на Украйна, която сега е окупирана и анексирана”.  Той отбеляза, че това е нова стъпка на ескалация в конфликта – Крим е бил окупиран от „зелени човечета или вежливи хора”, в Донбас Русия е подпалила конфликта, но „това беше хибридна война, сега вече имаме открита военна агресия на Русия против Украйна”.  Именно заради това и е на мнение, че появилите се „самопризнания” на арестувани украински матроси са в резултат от натиск и побой.  Москаленко отбеляза, че действията на Москва в Азовско море не се ограничават до последния инцидент – от април до момента над 200 кораба, сред които има и български, са били спирани и проверявани с дни наред, като това се отразява на икономическото състояние на Източна Украйна. В момента 35 плавателни съда са блокирани в Мариупол и в Бердянск, а се пропускат само кораби към Ростов на Дон.  Посланикът беше категоричен, че в такава ситуация би било „лудост” президентът Петро Порошенко да подпали военен конфликт, за да си вдигне предизборно рейтинга. Той допълни, че обявеното военно положение е в съкратен срок и само в пограничните области, като даже там не се ограничават всички граждански свободи и няма да се пречи на политическите процеси. Целта е единствено да има готовност за евентуална руска агресия, подчерта дипломатът без на коментира ниския предизборен рейтинг на Порошенко.  „Конфликт” предполага равнодействащи страни. Какъв може да е конфликтът между Фашистка Германия и Полша или между Германия и Чехословакия?”, запита Москаленко.  През цялото интервю той говори на български – бил е част от дипломатическата мисия на страната си у нас през 90-те, а след това – и посланик в Македония.    ", "date": "2018.11.29", "title": "Посланикът на Украйна у нас: Русия прави опит за \"пълзяща\" анексия на Азовско море"}
{"url": "https://www.blitz.bg/kriminalni/gdbop-s-goreshchi-razkritiya-za-zadrzhanite-blgari-s-ogromno-kolichestvo-narkotitsi-na-yakhta-kray-sitsiliya_news642679.html", "text": "Двама българи са задържани на яхта в Италия с голямо количество наркотично вещество. Това потвърди директорът на Главна дирекция \"Борба с организираната престъпност\" (ГДБОП) Ивайло Спиридонов във връзка с информацията, че   „Разполагаме с малко информация. Колегите по международно оперативно сътрудничество в момента извършват проверки и се осъществява необходимата комуникация с италианските ни колеги. Операцията е на италианските служби“, уточни гл. комисар Спиридонов.  Той не пожела да разкрие самоличността на задържаните, но поясни, че единият от тях е с криминална регистрация за шофиране в нетрезво състояние.  „В Италия ще има съдебно преследване спрямо тези лица, така че да не пречим на колегите“, отбеляза гл. комисар Спиридонов.  „По отношение на това, че се задържат поредните българи в тази схема, самите вие знаете, че българите обикновено в трафика на наркотични вещества се използват по отношение на логистиката и превоза. Така че за съжаление най-вероятно ще продължат да бъдат задържани такива българи по света“, коментира той.  ", "date": "2018.11.29", "title": "ГДБОП с горещи разкрития за задържаните българи с огромно количество наркотици на яхта край Сицилия!"}
{"url": "https://www.blitz.bg/kriminalni/novata-evtina-droga-pernik-zalya-pazara-ubiva-kato-udar-s-vinkel_news642108.html", "text": "Евтина дрога, наричана “Перник” от дилъри и наркомани пробива на черния пазар заради ниската си цена, съобщава “ ”. Синтетичният наркотик е коктейл от няколко вида психотропни вещества, в основата на които е метамфетамин, познат още под името пико, обясниха криминалисти.   Такъв вид пико е засечен за първи път в циганския квартал “Шести” още през миналата година, сега е заловен отново там. Дрогата е задържана при акции на МВР и митниците. Спипаните количества се унищожават, когато има влезли в сила присъди или за тях има издадено постановление на прокуратурата.  Дрогата “Перник” се търси най-вече, защото дозата върви по 8-10 лв., докато обикновеното пико се търгува по около 20 лв. Името е дошло от миньорския град, където се смята, че са произведени първите количества. Заради ниското качество, множеството вредни остатъци от химикали и добавки като пудра захар, брашно и тебешир, дрогата била вредна за наркоманите, действала им като удар с винкел.  Акцията на сливенската Областна дирекция на МВР била проведена на 24 и 25 ноември в Нова Загора. Започнала, когато в района на жп-гарата в града е бил спрян за проверка лек автомобил “Нисан”. Колата карал 27-годишен мъж от Казанлък, а с него е пътувала 24-годишна жена от Карнобат. При претърсването на автомобила били намерени електронна везна, епруветка и бяло кристалообразно вещество, което при полеви тест реагирало на метамфетамин. Оказало се, че самият шофьор е надрусан, най-вероятно със същия коктейл “Перник”, затова ще бъде съден и за шофиране под въздействие на дрога. Предполага се, че иззетото лабораторно оборудване е използвано за синтез на синтетичния наркотик в домашни условия. На втория ден от акцията бил заловен 36-годишен жител на квартал “Шести”, който доброволно предал на полицаите доза “Перник”, която си купил за своя употреба.  През лятото на 2017 г. след продължително наблюдение на дилъри, снабдяващи циганското гето, полицаите ги обградили и заловили, докато продават на “шведска маса”. Така се казвало когато на капака на своя автомобил пласьорите нареждат дози с марихуана, хероин, хапчета “екстази”… Именно тогава за първи път било хванато и евтиното пико, наричано “Перник”.  Иначе от няколко години Сливен се слави със своите домашни лаборатории и “готвачи” на пико, които доставят дрога за туристите в Бургаско. Пикото се „готви“ в домашни условия   Синтетичният наркотик метамфетамин, наричан “пико” “кашкавал” и др., се добива полесно от амфетамина, за който се изисква специално оборудване и познания по химия. Смята се, че името “пико” идва от популярна немска фирма за производство на модели влакчета. Добива се и в домашни условия, а тези, които го правят, на жаргон се казват “готвачи”. Целта е почти без разходи да се правят големи количества, които след разреждане и продажба на дребно да умножават всеки вложен лев от 60 до 70 пъти. След гълтане, пушене или венозен прием изостря сетивата, а сърцето започва да работи с двойно и тройно по-голямо натоварване. Предизвиква безсъние до 2-3 дни. При честа употреба “изпържва” мозъка и води до зависимост. Опасност   Предупреждават за канибализъм при наркомани  Нов вид наркотик се предлага на подрастващите, сигнализираха от Областния съвет по наркотични вещества в Благоевград. Дрогата има много наименования, но особеното при нея е, че кара потребителите си да бъдат крайно агресивни. На външен вид новият наркотик прилича много на соли за вана и е с много наименования – “Синьо кадифе”, “Ванила скай”, “Ураганът Чарли” и “Облак 9”. Химичният състав на веществото е такъв, че позволява то да се внася съвсем легално през границата – като соли за вана.  “Бяло вещество, което е под формата на кристали, може и да е прахообразно и се ползва така, както кокаинът и амфетите. Но действието му върху мозъка е много драстично, поради което наркозависимите стават неконтролируеми”, обясни д-р Теменужка Любенова, председател на областния съвет по наркотичните вещества в Благоевград. Една доза се продава за около 20 лева. “Действието трае до 30 мин и причинява халюцинации. Може да предизвика и желание за консумация на човешка плът. Мозъчните клетки подават фалшиви сигнали на рецепторите очи, уши, нос. Надрусаните с този вид дрога виждат около себе си различни неща. Скачат да ядат хора, защото не виждат тях”, обясни д-р Любенова. Новата дрога може да причини и спиране на дишането, високо кръвно налагяне, инфаркти и инсулти. От националния център по наркомании заявиха, че веществото е от групата на катиноните (пиролидинофенон) или така наречените “соли за вана”. Веществото е класифицирано под името 3,4-Methylenedioxypyrovalerone/MDPV. На пазара на наркотици е засечено за първи път в Токио през 2007 г., а по-късно и в Европа.  В България има данни за три случая на изземване от митниците през 2010 г., а през 2011 г. България е една от първите държави, поставила веществото под контрол. През 2013 г. MDPV е идентифицирано от НИКК-МВР в 2 случая на територията на страната ни. За периода 2013-2018 г. няма докладвани данни за наличие на веществото на българския пазар. Никъде в доклади не се споменава за желание за ядене на човешко месо, казаха от националния център по наркомании. Нова програма в 13 училища във Варна   Деца от прогимназията учат за зависимостите 25% от младежите опитват отровата Даниела Фархи  Нова програма за превенция на употребата на наркотици започва в 13 варненски училища. Тя ще обхване прогимназиалния курс ище се осъществява в часовете на класния, съобщи Светлана Коева, шеф на общинската дирекция “Превенции”. Програмата е разработена съвместно с доц. Пенка Кожухарова от катедра “Педагогика” в Шуменския университет и е одобрена от Националния център по наркомании. “За учителите са подготвени методически ръководства, а за децата от пети до седми клас – учебни тетрадки, чрез които ще се запознаят с вредата не само от наркотичните вещества, но и от алкохола и тютюна”, разясни Коева.  Според нея превенцията в прогимназиалния курс е наложителна, за да се намали броя на учениците в гимназиите, които посягат към дрогата. Изследвания на дирекция “Превенция” сочат, че близо 25% от тийнейджърите са опитали наркотици. “Целта ни е децата да са наясно с рисковете от по-ранна възраст. Такова е желанието на учителите и родителите, които ни провокираха да започнем програмата. Предстои в нея да се включат още училища”, разясни Коева. Анкета сред тийнейджъри  Българчетата първи в Европа по употреба на отрова  Българските ученици и младежи са на първите места в Европа по употреба на наркотици. Това показват данни от изследвания сред тийнейджъри на възраст между 15 и 16 години. Първата употреба най-често е между 14 и 16 години. “Има и изключения, когато възрастовата граница е по-ниска – между 11 и 13 години. При тези деца семейната картина обикновено е много тежка – имат разведени родители, самите родители са зависими от наркотици или алкохол”, коментира д-р Борислав Станчев.  Според доклад на Европейския център за наблюдение на наркотиците, най-често у нас се употребявала марихуана (8,3%). Екстази взимали 2,9 на сто, амфетамин – 1,3 на сто, а кокаин – 0,3 на сто. Изследване сочи, че в България наркотиците са най-леснодостъпни в цяла Европа. ", "date": "2018.11.29", "title": "Новата евтина дрога \"Перник\" заля пазара, убива като удар с винкел!"}
{"url": "https://www.blitz.bg/obshtestvo/izobilie-ot-pechalbi-v-igrata-evroshans_news642700.html", "text": "Любителите на   се радват на разкошни парични успехи! Само за няколко дни мнозина играчи спечелиха удивителни суми в една от най-предпочитаните игри на  .  Щастливецът от Плевен Тихол Мутафов е един от тях. Той прави страхотна прогноза в  , като познава 7 от 7 числа и печели  7 264 лева .  Друг голям късметлия е Георги Георгиев от Правец, който също успява да отгатне 7 числа и залогът от 1 лев се превръща в  5 000 лева .  С  5 000 лева  се сдобива и Евангелос Цецифас, който от 12 години живее в Елин Пелин. Чудесното попадение идва от познати 7 числа в    и залог от 1 лев.  Още трима щастливци се сдобиха с по  5 000 лева  от любимата числова игра. Това са Георги Миленков от Брацигово, Мюмюн Кехайа от Кърджали и Х. Кънчев от Варна.  По  4 000 лева  отнасят играчи от Луковит и Гърмен, а в София късметлиите са двама. Единият може да се похвали с  3 800   лева , а другият почти го настига, като записва в актива си  3 700   лева .  Тегленията на играта   можете да следите в пунктовете на   и онлайн на  .    ", "date": "2018.11.29", "title": "Изобилие от печалби в играта „Еврошанс“"}
{"url": "https://www.blitz.bg/lyubopitno/10-te-nay-vazhni-sveta-za-shofirane-pri-snegovalezh_news642327.html", "text": "Последната прогноза на синоптиците е за застудяване и снеговалеж. Готови ли сме обаче да шофираме на сняг? Подготовката за шофиране на сняг започва още преди да влезете в автомобила си.  Първият въпрос, който трябва да си зададете, е дали това пътуване с кола е наистина необходимо. Ако си отговорите положително, тогава планирайте внимателно маршрута си, като използвате основно главни пътища, които е по-вероятно да са опесъчени, отколкото малките улички.  В сняг и лед потегляйте плавно от място, с малко газ, на втора предавка, ако автомобилът е с ръчна скоростна кутия. На всяка цена избягвайте да форсирате двигателя през цялото шофиране и карайте с една предавка по-нагоре от обикновеното. Безопасната скорост е ключов елемент в подобни пътни условия. 10-те най-важни съвета при шофиране на сняг Направете предварителни планове в случай, че времето е възможно най-лошо. Пригответе си топли дрехи, завивка, фенерче, лопата за сняг и дори малко храна в багажника. Също така обуйте прилични обувки за шофиране, защото шофирането с ботуши за сняг или гумени ботуши е лоша идея, защото няма да усещате педала под крака си. Най-важното нещо обаче е да имате хубави зимни гуми.", "date": "2018.11.29", "title": "10-те най-важни съвета за шофиране при снеговалеж"}
{"url": "https://www.blitz.bg/politika/vodeshchiyat-kandidat-na-ekr-yan-zakhradil-startira-predizbornata-si-kampaniya-za-predstoyashchiya-evrovot_news642693.html", "text": "Водещият кандидат на Групата на европейските консерватори и реформисти (ЕКР) за председател на Европейската комисия (ЕК) и лидер на Алианса на консерваторите и реформистите (АКРЕ) Ян Захрадил официално откри своята предизборна кампания на площад “Люксембург” в Брюксел.От българска страна единствено покана за събитието са получили евродепутатът Николай Бареков и политическият съветник към секретариата на ЕКР Георги Балабанов.   Понастоящем ЕКР е третата по големина фракция в Европейския парламент със 73 места. Брекзит обаче ще се отрази неблагоприятно на формацията, тъй като 18 от консерваторите в Групата са от Обединеното кралство, респективно ще напуснат ЕП след четири месеца.  Ян Захрадил обаче е убеден, че, въпреки загубата на най-голямата национална делегация, ЕКР ще оцелее след загубата. Лидерът на АКРЕ вярва, че всяка от страните-членки на ЕС, която има представители в ЕКР, ще се представи по-добре на предстоящите европейски избори през месец май.   \"Ние ще запълним пропастта от нашите собствени ресурси\", катерично заяви Захрадил и добави, че очакваните загуби за групата на ЕНП и ПЕС ще бъдат част от \"голямо разместване\" в ЕП. “Има много свободно пространство и бихме искали да се възползваме от това\", каза още той.   В програмата на EКР е залегнало основно преразглеждане на правомощията на ЕС, включително задълбочено преразглеждане на Дипломатическата агенция на ЕС, Европейската служба за външна дейност и на финансирането на агенциите на ЕС.  Той предлага също така по-голям контрол върху националните парламенти спрямо законодателството на ЕС. Това би включвало процедура на \"червена карта\", съгласно която 1/3 от националните събрания биха могли да блокират нов закон на ЕС и клауза за преразглеждане, която да позволи на парламентите да предложат отмяна на закон на ЕС.  “Ще искаме също така да бъдат изменени договорите на ЕС, за да се даде на страните правото да останат извън еврозоната или да напуснат еврозоната, както създаване на едно единствено място за Европейския парламент, който понастоящем има две седалища - в Брюксел и в Страсбург”, обяви Ян Захрадил.  Лидерът на АКРЕ заяви още, че  ЕКР ще насърчава свободната търговия. Следващата Европейска комисия трябва да подпише поне десет споразумения за свободна търговия със страни от Азия, Африка и Латинска Америка, категоричен е Захрадил. ", "date": "2018.11.29", "title": "Водещият кандидат на ЕКР Ян Захрадил стартира предизборната си кампания за предстоящия евровот"}
{"url": "https://www.blitz.bg/politika/pak-seiri-v-parlamenta-deputatite-se-izpokarakha-za-mashinite_news642629.html", "text": "С машините нито спестяваме време, нито премахваме рисковия период, който да ограничи възможността за манипулация на вота. Това каза председателят на Правна комисия и депутат от ГЕРБ Данаил Кирилов по време на дебатите по бюджета на ЦИК за 2019 г.  „Тъй като сме свидетели на опит да се политизира разпоредбата, която обсъждаме, ще дам много данни и обстоятелства, които са известни на колегите, но те предпочитат да не ги споменават, за да можем да усетим полъха на умната реформаторска красота, която слушахме в миналия парламент. От опозицията трябва да си спомнят, че възложихме на ЦИК две групи дейности“, каза Кирилов.   По думите му едните касаят дистанционното гласуване, а другите - машинното.   „Този състав на ЦИК направи два анализа, като ги изпрати на парламента“, допълни още Кирилов.   По думите му ЦИК не може, не трябва, не бива и няма смисъл да организира изпращане на машини във всяка една секция, дори тези, които са за гласуване извън България.  „Няма как да изпрати машина във всеки кораб. Няма смисъл, подвижните СИК също да бъдат оборудвани с машини. Това е изключително нецелесъобразно и по никакъв начин не помага за истината на вота“, каза Кирилов.   Той обърна внимание, че с машините нито се спестява време, нито се премахва рисковият период, който да ограничи възможността за манипулация. Кирилов заяви, че по тази причина ГЕРБ са предложили да се обсъди отпадането на машинното гласуване само за критичната категория секции.   „Ще видите, че това не се предпочита като способ за гласуване от избирателите“, допълни още Кирилов.  „Апелирам дебатът за бюджета на ЦИК да не се превръща в дебат „за“ и „против“ машинното гласуване“, каза пък народният представител от ПГ на ДПС Йордан Цонев по време на дебатите.  „Смятам, че в тази зала има консенсус, че машинното гласуване трябва да бъде въведено в пълен обем. Разбира се, със съответните изключения за подвижните секции и с малък брой избиратели“, заяви още Цонев, цитиран от Фокус.  Според него 5 млн. лв. не стигат за машина, но и цифрите от порядъка на 50 млн. лв., каквото е предложението на БСП също са нереални.  „Машинно гласуване трябва да има, трябва да бъде обезпечено, но тези неща трябва да се случат тук по възможно най-икономичния и директен път за това“, посочи още депутатът от ДПС.   Цонев попита министърът на финансите Владислав Горанов как предпочита да бъде обезпечена ЦИК с пари за направата на такива машини - като се промени бюджета или като каже как ще ги даде от резерва и добави, че техниката да има резерв е предпочитан модел на сегашното управление.    ", "date": "2018.11.29", "title": "Пак сеири в парламента! Депутатите се изпокараха за машините"}
{"url": "https://www.blitz.bg/politika/izvnrednata-vcherashna-sreshcha-pri-borisov-se-zaplete_news642630.html", "text": "С обещания, че исканите от майките на деца с увреждания законови промени ще се запазят и след второ четене на бюджета приключи  . Днес обаче стана ясно, че сред родителите има и недоволни от начина, по който са протекли разговорите.  В сутрешния блок на bTV Вера Иванова посочи, че до срещата се е стигнало след отворено писмо до премиера, в което се обвиняват управляващите в неспособност да започнат реформата за хората с увреждания. Повод е бил скандал в социалната комисия, където при бюджетните обсъждания на второ четене експерти от Министерството на финансите са прокарали текстове, които на практика запазват сегашното положение – асистентите да са обвързани с наличните пари, а не се индивидуалните нужди.  След изпращането на отвореното писмо наново започнала работата в парламентарната комисия. „Г-жа Манолова не беше в София, но с есемеси диктуваше текстовете”, посочи Иванова.  По думите й на срещата с премиера са били всички майки от палатковия лагер. Не е такова мнението на друга от активистките на инициативата „Системата ни убива” – Весела Одаджиева.  „На тази среща, която беше тайна, и на която присъстваха майки, които не бяха изобщо влизали в работните групи по двата закона”, посочи тя.  Иванова отрече и на свой ред заяви, че Одаджиева се е оттеглила още след първите протести през 2015-2016 г., като се е върнала едва преди два месеца. ", "date": "2018.11.29", "title": "Извънредната вчерашна среща при Борисов се заплете!"}
{"url": "https://www.blitz.bg/politika/desi-atanasova-zakopa-ninova-ss-snimka-i-khapliv-vits_news642677.html", "text": "Нежното острие на ГЕРБ Десислава Атанасова захапа лидерката на БСП Корнелия Нинова. След като преди време  , то сега нежното острие на ГЕРБ реши да я подхване с виц.  Той бе по повод  .   Непосредствено след това и  .  Атанасова обаче реши да сподели снимка, на която е самата Нинова, а на фона се виждат и двама полицаи – мъж и жена.  Като комикс балонче от устата на Нинова излиза „Полицията ме следи“, а униформеният, който е с гръб към нея, й отвръща „Въобще не си ми интересна“.  Всичко това е част от публикацията на \"Стършел\", който е озаглавил снимката „Полулегалната“.   Освен това има и кратък виц, който гласи:   „За тези, които са забравили стария виц – имало и полулегални – те се били криели, но никой не ги търсел…“.   Освен това под снимката пише, че авторът й е Младен Маринов. Дали в шегата е включен и сегашният министър на МВР не става ясно. ", "date": "2018.11.29", "title": "Деси Атанасова закопа Нинова със СНИМКА и хаплив виц"}
{"url": "https://www.blitz.bg/kriminalni/prestplenie/udarikha-opasna-banda-pri-zrelishchna-spetsaktsiya-v-zhk-meden-rudnik_news642707.html", "text": "Опасна банда от петима крадци е арестувана вчера при спецакцията в бургаския жк „Меден рудник“, твърди Флагман.бг.   Както Флагман.бг пръв съобщи, зрелищната операция блокира снощи бул. „Захари Стоянов“, в близост до пресечката с бул. „Ал. Г. Коджакафалията“. В акцията участваха служители на Четвърто РУ-Бургас, и на отделите „Криминална полиция“ и „Специализирани полицейски сили“ при ОДМВР.  Униформените изведоха от Фолксваген Голф петима души – 37-годишният Стоян Л. от Средец,  37-годишният бургазлия Стоян В., 31-годишният Спас Т. от Бургас, 40-годишният Драгомир М. От Бургас, както и 36-годишната бургазлийка Силвия.  Арестуваните се оказаха стари познайници на органите на реда, извършители са на имуществени престъпления. При престърсването на четири адреса и лекия автомобил са открити и иззети различни откраднати вещи, както и наркотични вещества – около 10 грама марихуана и 2 грама пико. Бандата е задържана за срок от 24 часа. Работата по случая продължава от служители на Четвърто Районно управление – Бургас и отдел „Криминална полиция“ при ОДМВР-Бургас. ", "date": "2018.11.29", "title": "Удариха опасна банда при зрелищна спецакция в жк „Меден рудник“"}
{"url": "https://www.blitz.bg/kriminalni/sdvr-obyavi-5-vazhni-neshcha-koito-vseki-shofor-tryabva-da-znae-inache-shche-se-prosti-s-kolata-si_news642662.html", "text": "По-рано днес стана ясно, че в  . Потърпевшият Вергил Боянов слязъл от колата, марка БМВ, заключил я и отишъл да си отвори гаража, за да я паркира, но когато се обърнал, видял стоповете на колата си и как тя завива по съседната пряка.   Заради очаквания ръст на подобни кражби от СДВР Столична Полиция и Сектор „Престъпления свързани с МВС“ – СДВР направиха важно предупреждение.  То бе насочено към всички шофьори, които искат да не се простят с колите си.  Предупреждението на СДВР бе публикувано на фейсбук страницата им, а към него има и снимка на главен инспектор Пламен Максимов – началник на сектор „Престъпления свързани с МВС“ – СДВР.  Ето за какво трябва да внимават всички шофьори през зимния сезон:  С настъпване на зимния сезон зачестяват случаите на противозаконно отнемане на автомобили, оставени с работещ двигател.  За да не сте сред потърпевшите не оставяйте автомобила с работещ двигател:  - Когато слизате от автомобила, за да купувате кафе, цигари или вестник;  - Докато почиствате снега от колата си;  - Докато купувате закуски;  - Докато оставяте детето си в детската градина или училище;  - Ако се върнете до вкъщи, забравили нещо.    ", "date": "2018.11.29", "title": "СДВР обяви 5 важни неща, които всеки шофьор трябва да знае, иначе ще се прости с колата си!"}
{"url": "https://www.blitz.bg/politika/anton-todorov-skochi-na-rumen-radev-zaradi-noviya-chlen-na-upravata-na-bnb_news642710.html", "text": "Бившият депутат от ГЕРБ Антон Тодоров за пореден път нападна Румен Радев. Повод за неговото недоволство, е че президентът определи новия член на управата на БНБ Людмила Елкова като доказан професионалист.   Тодоров обаче напомни, че същата Елкова е била зам.-министър на финансите, когато КТБ е фалирала.  Ето какво написа Антон Тодоров в личния си профил във фейсбук: \"Румен Радев на церемонията по встъпване в длъжност на член на управата на БНБ:  \"Убеден съм, че като доказан професионалист Людмила Елкова ще даде приноса си – тя е доказан юрист и професионалист с дългогодишен стаж в МФ. Кризата с КТБ и банковите кризи през 1996 г. ни напомнят, че БНБ е призвана да гарантира финансовата стабилност в държавата. Това предполага и независимост от политическо влияние\". Това е поредната гавра на Радев. Елкова беше зам. министър на финансите при Орешарски, КОГАТО КТБ ФАЛИРА! Елкова е знаков политически номад - беше учредител на партията на Кунева.\"   ", "date": "2018.11.29", "title": "Антон Тодоров скочи на Румен Радев заради новия член на управата на БНБ"}
{"url": "https://www.blitz.bg/blits-tv/samo-v-blits-izpluva-unikalno-video-v-koeto-emanuela-priznava-che-e-prostitutka_news642757.html", "text": "В мрежата изплува скандално ретро видео, в което фолк певицата Емануела признава, че е платено момиче. Клипът е заснет в зората на кариерата й и е излъчен в клюкарското предаване, с което Алебна Вулева се прочу - \"Сигнално жълто\".Попитана от репортерка на предаването, Емануела признава, че прави секс срещу пари. Тя споделя, че според нея няма нищо срамно в това.  \"Това ви прави проститутка\", отвръща репортерката, а певицата еднолично отговаря, че е такава.   По време на целия репортаж Албена Вулева осмива веждите на Емануела като ги нарича \"евтини\" и на \"промоция\".   Припомняме, че Емануела и Албена Вулева бяха съквартирантки в един от най-просташките сезони на \"Биг Брадър: Ол Старс\".     ", "date": "2018.11.29", "title": "Само в БЛИЦ! Изплува уникално ВИДЕО, в което Емануела признава, че е проститутка"}
{"url": "https://www.blitz.bg/lyubopitno/khbl-s-unikalna-prva-snimka-sled-izlizaneto-mu-ot-tnar-bezopasen-rezhim-na-rabota_news642701.html", "text": "Телескопът „Хъбъл“ отново е на линия! Въпреки че работи неуморно вече близо 28 години, той продължава да снабдява учените с невероятни данни за Космоса и да прави едни от най-забележителните снимки, които някога сме виждали. На 5 октомври един общо двата работещи жироскопа на телескопа започна да се върти по-бързо от очакваното, което активира безопасния режим на работа на „Хъбъл“. Впоследствие екип от инженери и експерти работиха неуморно 3 седмици, за да го оправят. И резултатът е налице.На 27 октомври „Хъбъл“ насочи взора си към малко парченце от небето в съзвездието Пегас. Телескопът засне поле от звездообразуващи галактики на 11 млрд. светлинни години от нас – когато Вселената е била най-активна по отношение на новородени звезди.  „Сагата бе невероятна и изградена около героичните усилия на екипа на „Хъбъл“ – заяви Дженифър Уайзман, старши учен по проекта \"Хъбъл\" в Центъра за космически полети Годард на НАСА в Грийнбелт, Мериленд. „Благодарение на тези усилия телескопът отново функционира нормално и ще продължи да е от полза за астрономическото общество и всички хора по света години наред.“ Когато бе изстрелян в орбита на 570 км от Земята на 24 април 1990 г., \"Хъбъл\" разполагаше с общо шест жироскопа - специални инструменти, които му позволяват да се върти и да прихваща конкретни цели. За да функционира нормално, „Хъбъл“ се нуждае най-малко от 3 активни жироскопа. Дълги години работеше с 4, след което обаче два също отказаха да функционират (включително резервния).  Така през 2005 г. телескопът започна да работи в нов режим, използващ само 2. Техника, която NASA реши да използва, за да удължи живота му – поне до следващата мисия (4). Въпреки че „Хъбъл“ може да работи и само с един жироскоп, регионите от небето, които има възможност да изследва, ще са значително по-малко. Резервни жироскопи няма. Съответно NASA ще трябва да помисли за алтернативни методи, които да удължат живота на телескопа. ", "date": "2018.11.29", "title": "„Хъбъл“ с уникална първа СНИМКА след излизането му от т.нар. безопасен режим на работа"}
{"url": "https://www.blitz.bg/zdrave/nauchen-probiv-otkrikha-kak-da-blokirat-raka_news642748.html", "text": "Учените откриха начин да блокират на ранен стадий развитието на туморите, предизвикани от синовиален сарком. Това заболяване е един от видовете агресивен сарком на меките тъкани – може да се появи на всяко място, включително мозъка и сърцето, но най-често се появява около ставите и сухожилията.  На първия етап процесът може да протича безсимптомно, обаче след това се проявява под формата на оток, болка и изтръпване.  ", "date": "2018.11.29", "title": "Научен пробив! Откриха как да блокират рака"}
{"url": "https://www.blitz.bg/politika/nimkh-preminava-km-mon-reshikha-deputatite_news642715.html", "text": "Считано от 1 януари 2019 г. Националният институт по метеорология и хидрология (НИМХ) от основно звено при Българската академия на науките (БАН) се преобразува в юридическо лице, чийто ръководител е разпоредител с бюджет по бюджета на МОН.   Това решиха депутатите след като приеха текстове от преходните и заключителни разпоредби на Закона за бюджета за 2019 г. Съгласно приетия текст НИМХ е национална научна организация за осъществяване на оперативни дейности в областта на метеорологията, хидрологията и агрометеорологията, както и за научни изследвания и за научно-приложна, иновативна и образователна дейност. Народните представители решиха НИМХ да е националната хидрометеорологична служба на Република България и да не изпълнява функции във връзка с осъществяването на изпълнителната власт. Съгласно приетия текст дейността на Института се осъществява от служители, които работят по трудово правоотношение, в това число и заемащите академични длъжности. Народното събрание отхвърли предложението на лидера на БСП Корнелия Нинова и група народни представители учените и специалистите от НИМХ към БАН, изявили желание за това, да останат в състава на Академията в рамките на новосформираното звено.", "date": "2018.11.29", "title": "НИМХ преминава към МОН, решиха депутатите"}
{"url": "https://www.blitz.bg/politika/dzheykhan-ibryamov-kogato-upravlenieto-olekva-tezhestta-na-opozitsiyata-narastva_news642719.html", "text": "Машинно гласуване трябва да има. Рано или късно ще бъде въведено, то говори за честност на избора. Това коментира Джейхан Ибрямов от ДПС в предаването \"Плюс-Минус\" по Нова телевизия.   Ние сме пионери в тази област. Председателят на ДПС Мустафа Карадайъ беше дълги години секретар на ЦИК. Негова беше идеята да се въведе машинно гласуване експериментално в някои секции, коментира още Ибрямов. Що се отнася до цената на машинното гласуване, депутатът смята, че няма да излезе толкова скъпо, колкото всички предполагат. По повод тежестта на ДПС в парламента Джейхан Ибрямов заяви: \"Ако приемем управляващи и опозиция като една везна, когато управлението олеква, другата страна на везната се покачва\". Ибрямов коментира и Бюджет 2019. Според нас има големи диспропорции в него – в селското стопанство, социалната сфера, здравеопазване, заяви депутатът.", "date": "2018.11.29", "title": "Джейхан Ибрямов: Когато управлението олеква, тежестта на опозицията нараства"}
{"url": "https://www.blitz.bg/politika/aleksandr-sidi-szdadokhme-izklyuchitelno-cheren-obraz-na-obedinenite-patrioti_news642725.html", "text": "Обединените патриоти не водят разговор за това дали да се явяват поотделно на избори, а за това дали и по какъв начин да участват в управлението. Това зяви в студиото на \"Плюс-Минус\" по Нова телевизия депутатът от коалицията Александър Сиди.   В групата не сме се карали, но по медиите успяхме да създадем изключително черен и негативен образ и няма как той да не се отрази на обществената нагласа към Обединените патриоти. Не трябваше който и да било от тримата лидери на партиите в коалицията да действа по този начин. Той добави още, че причината за скандалите в малката коалиция от последните месеци не е евентуалното желание на трите партии да се конкурират помежду си и да се явяват отделно на следващите избори.   Такъв разговор не е имало, разговорът винаги е бил в посока на това дали трябва да участваме в управлението, как да участваме в управлението и какви идеи да предлагаме, каза още Сиди. По темата за отлагането на машинното и електронното гласуване Сиди коментира, че целта е да се гарантира сигурността на вота. Аз лично смятам, че това е правилно, че трябва да има машинно и електронно гласуване, че трябва да улесним достъпа на хората. Проблемът обаче е сигурността. От една страна – сигурността на доставяне на машините, защото помним, че на предишните избори имаше проблем с това да бъде доставен необходимият брой машини с достатъчно сигурен софтуер. От друга страна, при електронното гласуване никой не може да гарантира тайната на вота. При електронното гласуване все още не е измислен начинът да се гарантира, че човекът, който гласува, е този, който гласува и той не гласува под натиск, каза още Сиди.", "date": "2018.11.29", "title": "Александър Сиди: Създадохме изключително черен образ на Обединените патриоти"}
{"url": "https://www.blitz.bg/politika/borisov-se-dokosna-do-edna-ot-nay-golemite-svetini-v-maroko-snimki_news642724.html", "text": "Министър-председателят Бойко Борисов посети мавзолея „Мохамед V“ в мароканската столица Рабат. Той беше посрещнат с официална церемония в мемориалния комплекс.     В мавзолея „Мохамед V“ българският премиер поднесе цветя на гроба на Крал Мохамед V и на гроба на Крал Хасан II.     Мавзолеят „Мохамед V“ е една от най-големите забележителности в Мароко, но също емблематично и свято място за Рабат. Смята се за шедьовър на модерната архитектура на Алауитската династия и е последен дом на трима значими членове на кралската фамилия – на мароканския крал Мохамед V и неговите двама синове.                                                     ", "date": "2018.11.29", "title": "Борисов се докосна до една от най-големите светини в Мароко (СНИМКИ)"}
{"url": "https://www.blitz.bg/politika/maya-manolova-spornite-tochki-ot-zakona-za-lichnata-pomoshch-shche-bdat-promeneni_news642728.html", "text": "Водя тази битка от 7 месеца, а майките от 7 години. Минахме през протести, блокади, през оставки на министри, на вицепремиер, участия в различни комисии... Наистина се положиха много усилия, много обещания и накрая ни бе сервирано, че обещаното няма да се случи, просто защото последните корекции обезсмислят текстовете. Това коментира националният омбудсман Мая Манолова във връзка с промените в Закона за личната помощ, около които възникнаха полемики, в ефира на bTV.  ,,С тези текстове излиза така, че след 1-ви септември пари за лична помощ няма да има и хората няма да получат средства за лична помощ. Това е първият закон, в който се казва, че той ще действа, докато се изразходят парите. Явно през онази нощ експерти от финансовото министерство са решили да променят текстове. Образно казано, нещата стоят така: \"Вие искате закон, но той няма да работи след 1-ви септември\". Това ми звучи като ето ви кола, но тя няма бензин'', обясни Манолова.  ,,В крайна сметка след вчерашната среща с премиера Борисов получих уверението, че тези проблемни текстове ще бъдат коригирани. Така че спорните точки от Закона за личната помощ ще бъдат променени'', каза още омбудсманът и обяви, че утре социалната комисия ще промени решението си от онзи ден.  ,,Това беше лошо решение спрямо майките. Защо трябваше да минат 7 месеца?! Тази кауза ще завърши успешно, заради която понесох нападки и обиди. В крайна сметка единодушно приеха този закон, а сега ще го приемат по начин, по който трябва да изглежда. Изхаби се много енергия и в този смисъл майките заслужават поздравления за това как се отстояват каузи'', допълни Манолова.  ,,Имаме повече от 10 жалби от Иванчева и заместник-кметицата. Във всяка една проверка, била тя затвор, психиатрия, старчески дом или имигрантски център онагледяваме нашите проверки с такива снимки. Това са снимки от вчера. Колегите, които ги направиха, споделиха с мен, че килиите не отговарят на условията, на минималните стандарти, няма ги необходимите 4 квадратни метра. Тоалетните са с ниски прегради, което е унизително, няма и достатъчно светлина'', разказа Манолова относно препоръката, която бе изпратена по-рано днес до министъра на правосъдието Цецка Цачава относно условията в килията на Десислава Иванчева.  ,,Генералното решение е Софийският затвор да бъде преместен, тъй като тй не отговоря на изискванията. Ремонтът едва ли ще го превърне в по-добро място. В крайна сметка хората, лишени от свобода, също имат права. Освен това тези килии са изглеждали по този начин преди Иванчева, ще изглеждат по този начин и след нея. Това са условията, в които са задържани хора. Аз трябва да се погрижа за правата на всеки'', защото съм национален омбудсман, каза Манолова.  Накрая тя сподели, че продължава да използва услугите на обществения транспорт. ", "date": "2018.11.29", "title": "Мая Манолова: Спорните точки от Закона за личната помощ ще бъдат променени"}
{"url": "https://www.blitz.bg/politika/izvnredno-ot-parlamenta-deputatite-s-golemi-promeni-za-ombudsmana_news642729.html", "text": "През държавния бюджет парламентът измени Закона за Националната служба за охрана, предаде „Фокус“. Депутатите решиха на омбудсмана да не се осигурява специализиран транспорт на НСО.  „За“ гласуваха 113 народни представители, а 57 бяха „против“. По закона на транспорт от НСО имат право членовете на Министерския съвет, на Конституционния съд, заместник-председателите на Народното събрание, председателя на Върховния касационен съд, председателя на Върховния административен съд и кмета на столицата.  От БСП предложиха кметът на София също да не използва транспорт от НСО, но депутатите го отхвърлиха. Предложението на ДПС на омбудсмана да не се отнема транспорта от НСО също не беше прието. ОЧАКВАЙТЕ ПОДРОБНОСТИ В БЛИЦ!  ", "date": "2018.11.29", "title": "Извънредно от парламента! Депутатите с големи промени за омбудсмана"}
{"url": "https://www.blitz.bg/politika/vodeshchiyat-kandidat-na-ekr-yan-zakhradil-startira-predizbornata-si-kampaniya-za-predstoyashchiya-evrovot_news642698.html", "text": "Водещият кандидат на Групата на европейските консерватори и реформисти (ЕКР) за председател на Европейската комисия (ЕК) и лидер на Алианса на консерваторите и реформистите (АКРЕ) Ян Захрадил официално откри своята предизборна кампания на площад “Люксембург” в Брюксел.   От българска страна единствено покана за събитието са получили евродепутатът Николай Бареков и политическият съветник към секретариата на ЕКР Георги Балабанов. Понастоящем ЕКР е третата по големина фракция в Европейския парламент със 73 места. Брекзит обаче ще се отрази неблагоприятно на формацията, тъй като 18 от консерваторите в Групата са от Обединеното кралство, респективно ще напуснат ЕП след четири месеца. Ян Захрадил обаче е убеден, че, въпреки загубата на най-голямата национална делегация, ЕКР ще оцелее след загубата. Лидерът на АКРЕ вярва, че всяка от страните-членки на ЕС, която има представители в ЕКР, ще се представи по-добре на предстоящите европейски избори през месец май. \"Ние ще запълним пропастта от нашите собствени ресурси\", катерично заяви Захрадил и добави, че очакваните загуби за групата на ЕНП и ПЕС ще бъдат част от \"голямо разместване\" в ЕП. “Има много свободно пространство и бихме искали да се възползваме от това\", каза още той. В програмата на EКР е залегнало основно преразглеждане на правомощията на ЕС, включително задълбочено преразглеждане на Дипломатическата агенция на ЕС, Европейската служба за външна дейност и на финансирането на агенциите на ЕС. Той предлага също така по-голям контрол върху националните парламенти спрямо законодателството на ЕС. Това би включвало процедура на \"червена карта\", съгласно която 1/3 от националните събрания биха могли да блокират нов закон на ЕС и клауза за преразглеждане, която да позволи на парламентите да предложат отмяна на закон на ЕС. “Ще искаме също така да бъдат изменени договорите на ЕС, за да се даде на страните правото да останат извън еврозоната или да напуснат еврозоната, както създаване на едно единствено място за Европейския парламент, който понастоящем има две седалища - в Брюксел и в Страсбург”, обяви Ян Захрадил. Лидерът на АКРЕ заяви още, че ще насърчава ЕКР ще насърчава свободната търговия. Следващата Европейска комисия трябва да подпише поне десет споразумения за свободна търговия със страни от Азия, Африка и Латинска Америка, категоричен е Захрадил.", "date": "2018.11.29", "title": "Водещият кандидат на ЕКР Ян Захрадил стартира предизборната си кампания за предстоящия евровот"}
{"url": "https://www.blitz.bg/ikonomika/loshi-novini-za-trbata-na-turski-potok-prez-blgariya_news642601.html", "text": "Продължението на газопровода „Турски поток“ в Европа ще бъде готово с минимум една година забавяне. Това съобщават международните агенции.  Причината е забавянето на изграждането на съответната газотранспортна инфраструктура в Централна и Източна Европа.  Сръбският и българският участък от продължението на „Турски поток” ще бъдат готови не по-рано от края на 2020 г. и съответно ще могат да заработят през януари 2021 г.  В същото време и двете линии на морския газопровод „Турски поток“ могат да заработят в края на 2019 г., което ще принуди „Газпром” да чака.    ", "date": "2018.11.29", "title": "Лоши новини за тръбата на „Турски поток” през България"}
{"url": "https://www.blitz.bg/obshtestvo/stolitsa/prof-todor-kantardzhiev-s-oshche-loshi-novini-za-gripa_news642668.html", "text": "Националната референтна лаборатория доказа трети случай на грип H1N1, пандемичен или свински. Това съобщи директорът на Националния център по заразни и паразитни болести и епидемиолог проф. д-р Тодор Кантарджиев, предава \"Фокус\".  „Случаят е с дете на 10-годишна възраст, което е прието за решение в софийска болница“, добави проф. Кантарджиев. БЛИЦ припомня, че  по-рано днес проф. Кантарджиев разкри за важно усложнение,   ", "date": "2018.11.29", "title": "Проф. Тодор Кантарджиев с още лоши новини за грипа!"}
{"url": "https://www.blitz.bg/layfstayl/ptuvane/turist-se-vrna-ot-istanbul-i-spodeli-tova-yastie-ot-turskata-kukhnya-nyama-da-opitam-nikoga_news642309.html", "text": "Във всяка национална кухня има блюда, достатъчно спорни като вкус или естетични качества. Разбира се, всичко е индивидуално, но ето какво разказва пътешественик за едно от най-популярните ястия в Турция - кокореч.  Може да го намерите само на улицата или в специалните заведения, независимо че се смята за деликатес.  ", "date": "2018.11.29", "title": "Турист се върна от Истанбул и сподели: Това ястие от турската кухня няма да опитам никога!"}
{"url": "https://www.blitz.bg/obshtestvo/stolitsa/samo-v-blits-tuzar-razvede-madama-po-golo-dupe-na-studa-v-tsentra-na-sofiya-snimka_news642605.html", "text": "Изискан господин направо изби рибата с дамата, която реши да разведе из столичните булеварди. Мъжът се бе тупнал в палто и цъфна на пешеходната „Витошка” в София с мадама по голо дупе.  Брюнетката е заголила задни части изпод черно полупрозрачно минижупче. Въпреки това в ръката си държи лъскава чанта и пликче с покупки от магазин. Не е ясно какво точно прави спретнатият господин с тази интересна мадама, но дори бездомна жена е залепила погледа си за тях, явно шокирана от гледката.  Времето, по което е заснет кадъра, също е неизвестно, но личи, че е дни преди да прехвърчат снежинките. Всички, освен горещата брюнетка, са с дебели палта, а навън обстановката е есенна.  „Времето застудя, но модата си е мода” гласи коментарът над фотоса, публикуван в една от столичните групи.          ", "date": "2018.11.29", "title": "Само в БЛИЦ! Тузар разведе мадама по голо дупе на студа в центъра на София (СНИМКА)"}
{"url": "https://www.blitz.bg/politika/slavcho-velkov-si-razvya-fisha-ot-zaplatata-pred-khekimyan-no-se-namesi-desi-atanasova-i-nastana-tarapana-snimki_news642608.html", "text": "Депутатът от БСП Славчо Велков показа в студиото на сутрешния блок на bTV каква е заплатата му в парламента и какви са удръжките му от последните месеци. Той коментира и гостуването на депутатката от ГЕРБ Десислава Атанасова, която също показа фиша си преди няколко дни.   \"Тя онзи ден ви показа фиш, който не е реален. Ето това е фиш (бел.а. тук Велков показва своя документ). Тя го показа без тази долна част отляво. Не знам какво крие, сигурно сумата, която получава. При всеки е различно, защото някои участват в комисии. На мен са ми удържани за октомври общо 1998,44 лев, от които 938 и нещо за отсъствия от пленарна зала, във връзка със срещите на БСП за \"Визия за България\". От септември пак има нещо подобно около 650 лева за 12 дни присъствие. През ноември вероятно пак ще бъде нещо подобно. Около 2900 лева съм взел за октомври. От средата на септември до ноември имам 21 срещи в 12 града. Когато ГЕРБ отсъстваше от залата тези пари им ги покриваха от субсидиите\", каза Велков. В този момент в студиото бе включена телефонна връзка с Атанасова, която сама потърсила контакт с предаването, след като чула думите на Велков.  \"Фишът е публично обявен от около седмица. За това време БСП сътвори единствено това да прати Славчо Велков да разпръсква някакви лъжи в национален ефир. Много лъжи станаха, които се изрекоха към нас\", каза тя.  Велков попита дали Атанасова ползва служебен автомобил на парламента при пътуване извън София, а тя отговори: \"Да, ползвам, и мога да обявя, че го правя когаго се съчетава пътуването с моя изборен район, но не в дните и часове, в които гласуваме в Пленарна зала. В тези моменти колегите от БСП не правят нещо друго, а говорят за своята визия за България За всяко нещо има време, могат да го правят извън работа\". Велков отговори, че не е бил пратен в студиото от БСП, а това е станало след личен разговор с водещия Антон Хекимян, който потвърди.  \"Предложението на Корнелия Нинова да се намалят депутатските заплати с 543 лева не е популистко. Има депутати, които не ги заслужават, има такива, ъкоито не знаят защо са в парламента. Аз предлагам тези 543 лева да ги дарявам всеки месец за каузи за деца, които вие ни посочите\", каза Велков.", "date": "2018.11.29", "title": "Славчо Велков си развя фиша от заплатата пред Хекимян, но се намеси Деси Атанасова и настана тарапана (СНИМКИ)"}
{"url": "https://www.blitz.bg/ikonomika/sindikati-alarmirat-ako-komplekst-maritsa-iztok-zatvori-shche-ostanem-bez-tok_news642618.html", "text": "Миньори и енергетици излизат на протест в София. Митингът се организира от синдиката КТ \"Подкрепа\". Работещите в „Мини Марица-изток\" и ТЕЦ \"Марица-изток 2\" вчера са събраха в Раднево с настояване за яснота как ще продължи да работи енергийният комплекс.   „ Ако комплексът затвори, ще останем без ток . Ако случайно имаме, той ще бъде безбожно скъп. Няма алтернатива и никой няма да ни предложи ток на по-ниска цена от тази, която произвеждаме”, заяви в „Здравей, България” президентът на КТ „Подкрепа” Димитър Манолов. „По темата енергетика има образувана една коалиция от потърпевшите страни и ние настояваме България да бъде част от нея. Сред засегнатите страни са Германия и Полша”, допълни той. „Миньорите и енергетиците ясно казаха за какво се борят. Искат бъдеще за енергийното сърце на България. Там се произвежда около 45% от електроенергията”, коментира от своя страна президентът на КНСБ Пламен Димитров, допълвайки, че предстоят срещи с премиера Бойко Борисов и президента Румен Радев. „ Тази мантра, че ТЕЦ-овете цапат е лъжа . Цапаме с въглищата и дървата в домакинствата. Еврокомисията има наказателна процедура срещу България заради фините прахови частици, които са над нормата. Ако има негативно решение с въглищните централи, това цапане ще стане доста по-голямо. Тоест екологичният аргумент не действа”, заяви Димитров. Той е на мнение, че ако няма устойчиво решение на въглищните централи, България няма да издържи на никакъв друг сценарий за осигуряването на ток. Президентът на КНСБ допълни, че ако до февруари няма решение, следващият протест ще бъде в Брюксел.", "date": "2018.11.29", "title": "Синдикати алармират: Ако комплексът „Марица-изток” затвори, ще останем без ток"}
{"url": "https://www.blitz.bg/analizi-i-komentari/prezidentt-radev-s-izvnreden-komentar-za-sluchvashchoto-se-v-blgariya-i-po-sveta_news642623.html", "text": "„На 3-4 декември 2018г. в Катовице, Полша, ще представя позицията на страната ни на Конференцията на страните по Рамковата конвенция на ООН за изменението на климата“, това написа преди минути президентът Румен Радев в личния си фейсбук профил.  „България подкрепя Споразумението от Париж 2015 г. и споделя решението, че мерките за борба с климатичните промени са необходими и неотложни. В същото време тези мерки следва да се запазят в рамките на постигнатите вече договорености, без допълнително повишаване на изискванията и при отчитане на състоянието и перспективите за развитие на националните енергийни системи. България не може да допусне загуба на конкурентоспособност в енергетиката и ще работи за запазването на социалните права на работещите в сектора“, поясни още главнокомандващият.  „Отстоявам тази позиция от встъпването си в длъжност като президент и я представих на заседанията на Европейския съвет в началото на 2017 г., още преди сформирането на настоящото правителство. По мое указание служебният министър Костова я постави на заседанието на Съвета на министрите по околна среда на ЕС, на което страната ни призова за постигане на укрепена схема за търговия с емисии, с ясни и предвидими правила и защита на конкурентоспособността на индустрията. Още тогава България не прие възможността за ревизия на вече определената цел за намаляване на емисиите. Заявих категорично тази позиция и на пресконференцията след срещата ми с президента на Полша Анджей Дуда преди няколко дни.  Утре, 30 ноември, предстои да приема представители на КНСБ и КТ „Подкрепа“ по тяхна молба, за да чуя мнението на синдикатите, което, убеден съм, ще бъде в съзвучие с вече изразената от мен позиция“, написа още президентът.       ", "date": "2018.11.29", "title": "Президентът Радев с извънреден коментар за случващото се в България и по света"}
{"url": "https://www.blitz.bg/politika/tezhko-poryazakha-bnt-bnr-i-bta-7-dushi-tam-pravyat-edna-novina_news642669.html", "text": "Време е за дебат за реформа в обществените медии. Това обяви от парламентарната трибуна шефът на ресорната комисия Вежди Рашидов, а от опозицията подкрепиха подканата му.   Според бившия министър на културата, едва след дебати по темата  може да се мисли за увеличаване на субсидиите им. Апелът му прозвуча по време на дебатите по бюджета на БНТ и БНР и поисканото от БСП увеличение на парите им с по пет милиона лева. Предложението е направено от Стефан Данаилов, а в залата го защитиха Александър Симов и Иван Ченчев. Симов изтъкна, че именно обществената телевизия и радио са тепихът, на който се преборват успешно фалшивите новини, предаде Канал 3. \"С добре финансирани обществени медии опасността от фалшиви новини най-малкото ще бъде намалена. Когато имаме добре функциониращи обществени медии, фалшивите новини няма да бъдат чак такъв проблем, защото ще имаме нормален коректив в журналистиката\", мотивира той искането на левицата. \"Не смятам, че по-голямото финансиране ще реши проблема с фалшивите новини\", включи се в дебатите и Тома Биков. Той напомни, че борбата с тях е въпрос на националната сигурност. \"Те се правят целенасочено, за да създадат хаос и да провокират напрежение\". Депутатът от ГЕРБ все пак обобщи, че в момента обществените медии, с всичките критики към тях, изпълняват задачите си. И дори посочи, че БНР са едни от най-критичните към властта. Иван Ченчев от БСП пък похвали БТА, че засега се запазвали като \"един оазис на липсата на фалшиви новини\". Оказа се, че само БНТ остана без покровител в пленарната зала. Затова пък забележки към обществената телевизия имаше. Вежди Рашидов сложи пред парите реформата в държавните медии. \"Зад една новина в БНТ седят 7 журналисти! Три обществени медии с по един генерален директор, с по трима заместници. Време е да обсъдим каква реформа да се направи в тях\", репликира шефът на комисията по култура и медии. Рашидов констатира, че в БНТ, БНР и БТА много отдавна реформа не е правена. И отбеляза, че \"парите невинаги служат на обществото\". Финансират се и отвън, изрази недоволство от ситуацията с днешна дата в обществените медии депутатът от ГЕРБ. Антон Кутев от БСП пък напомни, че редица парламенти от десетина години насам не спазват медийния закон, който предвижда създаване на Фонд за радио и телевизия. Според социалиста управляващите се притесняват от предвидените в него такси, които ще стреснат хората в ролята си на нов данък. Кутев наблегна, че от този фонд трябва да се подкрепят не само държавните медии, но и частните, които изпълняват обществени функции. \"Надявам се, че когато заработи този фонд, той би трябвало да се грижи и за обществените функции на частните медии\", каза Кутев, като изтъкна, че това трябва да се насърчи от държавата. В крайна сметка мнозинството отказа да увеличи парите на държавната телевизия и радио, като гласува миналогодишните им бюджети, в размер на 67 млн. за БНТ и 44 млн. - за БНР.", "date": "2018.11.29", "title": "Тежко порязаха БНТ, БНР и БТА: 7 души там правят една новина!"}
{"url": "https://www.blitz.bg/ikonomika/eto-kakvo-se-sluchva-s-petrola_news642688.html", "text": "Азиатските акции поскъпват днес, следвайки движението на индексите на Уолстрийт вчера, след като председателят на Федералния резерв на САЩ намекна, че централната банка може би е към края на тригодишния си цикъл за затягане на паричната политика, което повиши интереса към по-рисковите активи.   Доларът поевтиня, а лихвите по щатските държавни облигации се понижиха, след като Джером Пауъл заяви, че лихвите в САЩ са “точно под” неутралното ниво, по-малко от два месеца, след като каза, че са вероятно са “далече” от това ниво. Азиатско-тихоокеанският индекс на MSCI нарасна с 0.8%. Индексът Shanghai Composite добави 0.2%, основният австралийски индекс се повиши с 0.5%, а японският Nikkei отчете ръст от 0.9%. Ръстът в Азия обаче бе ограничен от напрежението преди очакваните разговори между президента на САЩ Доналд Тръмп и неговия китайски колега Си Дзинпин в събота по време на срещата на Г-20 в Аржентина. Анализатори смятат, че евентуални признаци за намаляване на напрежението между САЩ и Китай може да предизвикат ръст на пазари, който обаче ще е краткотраен, освен ако и от двете страни не се направят значителни компромиси — най-вече ако Си успее да убеди Тръмп да отложи рязкото вдигане на митата върху китайски стоки, предвидено да влезе в сила на 1 януари. Междувременно Dow Jones се повиши с 2.5% вчера, а Nasdaq скочи с близо 3%, след като изказването на Пауъл намали опасенията относно по-бързия темп на вдигане на лихвите през 2019 г. “Вероятността за по-бавно затягане на паричната политика на САЩ доведе до обезценяване на долара спрямо основните валути, най-вече срещу еврото, което скоро може да се облагодетелства от вдигане на лихвите от страна на Европейската централна банка (ЕЦБ)”, според Масафуми Ямамото, старши валутен анализатор в Mizuho Securities в Токио. Еврото отчита леко повишение до 1.1374 долара, след като поскъпна с 0.7% в предходния ден. Доларът поевтиня с 0.2%, до 113.46 йени, след като отстъпи от двуседмичния си връх от над 114.00, достигнат вчера. Австралийският долар скочи с над 1% в сряда и за последно се търгуваше без промяна на ниво от 0.7302 спрямо щатския долар. Доларовият индекс, който следи представянето на долара спрямо кошница от шест други основни валути, на практика остана без промяна на ниво от 96.805, след понижение от 0.6% вчера. Лихвата по щатските двегодишни облигации продължи спада си от предходния ден след коментара на Пауъл. Лихвата губи близо 1 базисен пункт до 2.796%. Цените на петрола възстановиха част от позициите си след загубите от предходната сесия, но увеличението в петролните запаси на САЩ и несигурността преди срещата на ОПЕК през следващата седмица оставиха пазарите под натиск. Фючърсите на щатския лек суров петрол поскъпват с 0.8%, до 50.66 долара за барел, след като поевтиняха с 2.5% в предходния ден. Петролът от сорта брент се обезцени с 0.6%, до 59.13 долара за барел. Цената му пада с 21% този месец, като се понижи и до 13-месечно дъно от 58.41 долара за барел.", "date": "2018.11.29", "title": "Ето какво се случва с петрола"}
{"url": "https://www.blitz.bg/ikonomika/zashcho-v-komunisticheski-kitay-ima-tolkova-mnogo-miliarderi_news642692.html", "text": "Джак Ма, чиято принадлежност към Китайската комунистическа партия бе обявена преди броени дни, официално е най-богатият човек в Поднебесната империя.  Неговото състояние се оценява на близо 40 милиарда долара, но в групата на китайските свръхбогаташи присъстват още много имена от най-различни индустрии, пише Bloomberg.  Защо комунистическият строй в Китай, който идеологически се противопоставя на капиталистическата система, създаде условия за създаването на толкова голямо социално разслоение?  Отговорът се крие в реформите, които китайският комунистически лидер Дън Сяопин провежда през 70-те години на миналия век. Именно благодарение на тях Китай се отваря към света и успява да се превърне във втората най-мощна икономика. Колко са милиардерите в Китай? Индексът на милиардерите, изчисляван от Bloomberg, включва 500-те най-богати хора на планетата. 38 от тях са китайци. Консултантската компания Wealth-X пък твърди, че в света има общо 2 754 души с нетно състояние от над 1 милиард долара, от които 680 (или около една четвърт) са в САЩ, а 338 (12%) са китайци.  Според швейцарската банка UBS, в Китай на всеки два дни се \"появява\" по един нов милиардер. Защо комунистическата партия позволява на хората да натрупват такива богатства? Партийните лидери гледат на забогатяването като на \"необходимо зло\". Като основен свой приоритет китайската компартия поставя икономическото благоденствие на \"широките народни маси\".  През 70-те години обаче Дън Сяопин издига лозунга, че \"бедността не е социализъм\". Той счита, че няма нищо лошо в това предприемачите да натрупват лични богатства, стига това да е от полза и за мнозинството от хората. От началото на неговата реформа над 700 милиона китайци успяват да се измъкнат от капана на крайната бедност. Означава ли това, че партията не се интересува от комунизма? В конституцията на Китай е записано, че най-високият идеал на партията и нейната крайна цел е реализацията на комунизма, но не е заложен краен срок за постигането й. Това дава възможност на партийните лидери да правят различни \"маневри\" в краткосрочен план в името на този абстрактен идеал.  Тази среда създава възможност за съвместно съществуване на различните гледни точки. Създателят на Китайската народна република Мао Дзедун, например, все още е обект на масова почит, макар че някои от политическите му ходове причиняват глад и кръвопролития.  Но това не пречи на китайците да уважават по същия начин и Дън Сяопин, на когото дължат икономическия си прогрес. За китайските политици обаче е важно да демонстрират уважението си към основните идеали на партията. Президентът на страната Си Дзинпин, например, тази година чества публично 200-годишнината от рождението на Карл Маркс и дори подари негова статуя на родния му град Трир.   Как би изглеждал китайският комунизъм? Официалната китайска версия за комунизма е нещо като модерна утопия - средствата за производство са собственост на цялото общество, всички граждани работят за общото благо и имат еднакви права, а \"благата\" се разпределят според нуждите.  Дали това е реалистична представа е отделен въпрос, но така или иначе, Китайската комунистическа партия е очертала етапите, през които страната трябва да премине, преди да достигне крайната цел. Преди осъществяването на идеалния комунистически строй, първо трябва да бъде изграден социализмът. За този етап обаче има поставен краен срок, и то лично от президента Си Дзинпин - 2035 г. Какво представлява социализмът? В едно от своите изказвания китайският президент Си Дзинпин заяви, че социалистическата модернизация трябва да превърне Китай в световен лидер в сферата на иновациите, да осигури пълно върховенство на закона и да увеличи влиянието на китайската култура по света.  Хората ще живеят комфортно, всички ще имат достъп до базовите публични услуги, а социалните и икономическите различия, особено тези между градовете и селата, ще бъдат сведени до минимум. Освен това се предвижда качествено подобряване на околната среда и условията за живот. Защо компартията подкрепя предприемачеството? Този въпрос винаги е бил сложен за управляващите в Пекин. Партията подкрепя развитието на частния бизнес и предприемачеството, тъй като те са основният двигател на икономическия растеж и създават работни места. Що се отнася до личните богатства, отношението й не е еднозначно, тъй като то води до задълбочаване на социалните неравенства, а те съвсем не са в духа на комунистическата идеология.  Според Си Дзинпин, Китай се стреми да намали тези социално-икономически различия. Един от инструментите за постигането на тази цел е данъчната политика. Правителството намали данъците на хората с ниски доходи и увеличи значително налозите върху активите на по-заможните китайци, включително и таксите за притежателите на повече от едно жилище. Какви са рисковете за китайските милиардери? Администрацията на Си Дзинпин през последните няколко години предприе сериозни мерки за затягане на финансовия контрол, а китайските богаташи бяха принудени да доказват произхода на своите активи.  Някои от тях се простиха с богатствата си и дори получиха ефективни присъди за корупция и финансови престъпления. Такъв бе случаят с изпълнителния директор на Anbang Insurance Group Ву Сяохуй, който е женен за внучката на Дън Сяопин, както и с финансиста Сяо Джанхуха. Десетки китайски бизнесмени и политици са обявени за изчезнали, а някои от тях потърсиха спасение зад граница. Милиардерът Гуо Венгуй, например, който е основател на Beijing Zenith Holdings, избяга в Съединените щати и се \"съюзи\" с бившия съветник на Доналд Тръмп Стив Банън.  Той заяви, че с негова помощ ще се опита да набере 100 милиона долара, които да бъдат използвани за разследване на подобни случаи на \"изчезнали\" хора в Китай. Какво е влиянието на богатите хора в Китай? Отговорът е - значително. Много от най-богатите граждани на Китайската народна република са членове на парламента или на различни държавни комисии и учреждения. Това им дава възможност да влияят върху държавната политика и решенията на правителството.  Ма Хуатенг, например, който е основател на технологичния гигант Tencent Holding, е част от близкото обкръжение на президента Си Дзинпин и миналата година бе сред делегатите на Националния партиен конгрес. Най-богатите китайци", "date": "2018.11.29", "title": "Защо в комунистически Китай има толкова много милиардери?"}
{"url": "https://www.blitz.bg/politika/parlamentt-zamrazi-partiynata-subsidiya-za-edin-poluchen-deystvitelen-glas-na-11-lv_news642697.html", "text": "Годишният размер на държавната субсидия за един получен действителен глас, съгласно Закона за политическите партии, за 2019 г. остава 11 лв.. Това прие без дебат парламентът с гласувани текстове от закона за държавния бюджет за 2019г.   Минималният размер на фискалния резерв към 31 декември 2019 г. е 4,5 млрд. лв., а държавният дълг не може да надвишава 22,2 млрд. лв, одобри Народното събрание. Максималният размер на новия държавен дълг, който може да бъде поет по реда на Закона за държавния дълг, е 1 млрд. лв.  За 2019 г. приходите, разходите, вкл. за сметка на националното съфинансиране, както и елементите на финансирането, свързани с държавните инвестиционни заеми и държавните инвестиционни заеми с краен бенефициент - търговско дружество, администрирани и управлявани от разпоредители с бюджет по държавния бюджет, са планирани по централния бюджет като общият лимит на разходите е в размер до 77 780 200 лв.  Депутатите записаха също, че средствата за ликвидация на Министерството на Българското председателство на Съвета на Европейския съюз, са планирани в централния бюджет и се предоставят с акт на Министерския съвет по предложение на заместник министър-председател. Националното съфинансиране на средствата от помощта, предоставена от ЕС и от други донори по Европейския фонд за регионално развитие, Европейския социален фонд, Кохезионния фонд и др., се предоставя като трансфер от държавния бюджет по сметката за средствата от Европейския съюз на Националния фонд.При необходимост възстановяването на средства към Европейската комисия по предприсъединителните финансови инструменти, Европейския фонд за регионално развитие, Европейския социален фонд, Кохезионния фонд и др. е за сметка на трансфера от централния бюджет и/или на такъв от минали години по сметката за средства от Европейския съюз на Националния фонд.", "date": "2018.11.29", "title": "Парламентът замрази партийната субсидия за един получен действителен глас на 11 лв."}
{"url": "https://www.blitz.bg/ikonomika/temenuzhka-petkova-s-vazhno-obeshchanie-km-protestirashchite-svrzano-s-tets-maritsa-iztok-2_news642711.html", "text": "\"Надявам се до края на годината дерогацията за ТЕЦ \"Марица изток 2\" ЕАД да бъде факт. Правителството стои твърдо зад българските енергетици и полага всички усилия за осигуряване на безпроблемна работа на комплекса \"Марица изток\". Това е казала министърът на енергетиката Теменужка Петкова, цитирана от пресцентъра на ведомството, пред енергетици от КТ \"Подкрепа\", които протестираха в София в защита на работните си места.    Министър Петкова е уверила протестиращите, че никой не би си позволил да посегне на въглищните централи, които осигуряват 46 на сто от електроенергията в страната, а през зимата този процент достига до 60. По думите на енергийния министър българската електроенергетика разчита на въглищните централи за нормалното си функциониране.  Тя е запознала присъстващите и с позицията на правителството за предстоящия форум в Катовице, Полша, свързан с климатичните промени. България категорично не подкрепя по-амбициозни цели, свързани с въглеродните емисии, гласи официалната позиция, одобрена от Министерския съвет, се припомня в съобщението.  Енергийният министър е информирала присъстващите още, че една четвърт от необходимите квоти за работата на ТЕЦ \"Марица изток 2\" ЕАД вече са купени, а до 21 декември ще бъдат осигурени и останалите. ", "date": "2018.11.29", "title": "Теменужка Петкова с важно обещание към протестиращите, свързано с ТЕЦ \"Марица изток 2\""}
{"url": "https://www.blitz.bg/ikonomika/sheft-na-lukoyl-valentin-zlatev-obyasni-pred-blits-tv-na-kakvo-se-dlzhi-spadt-na-tsenite-na-gorivata-snimki_news642706.html", "text": "Странно е, че протестите продължават на фона на това, че цените на горивата поевтиняват. Те ще спадат още надолу. Това коментира в Стара Загора на семинар на „Българска петролна и газова асоциация-БПГА“ шефът на „Лукойл“ Валентин Златев и председател на БПГА.  Той подчерта, че според него в протестите има чужда намеса и те не са единствено и само инициирани от хора, недоволни от цените в страната. „Аз разбирам, че сред недоволните има и такива, които са с ниски доходи, те също са наши клиенти и ние ги уважаваме и държим на тях. Има обаче и хора, които са там заради подбудители, тези провокатори се от сивия сектор, а недоволните не знаят за какво протестират. Годишно държавната хазна има загуби от горивата заради сивата икономика в размер на около милиард лева.  Когато цените на горивата преди време се вдигаха няколко пъти, никой не протестираше, а сега това е факт, въпреки спада на цените. По-ниските цени, обаче, пак повтарям, не са под въздействие на протестите, а са съобразени със световния пазар, коментира още Валентин Златев.   Диалогът с вицепремиера Томислав Дончев беше изключително конструктивен, каза Златев за проведената наскоро среща. Проведохме с него изключително конструктивен разговор и обсъдихме възможността да се намалят цените. Те няма как да се намалят в рамките на очакваните 30-40 стотинки, в момента няма такава възможност. Горивата могат да паднат максимум в порядъка на 5-6 стотинки с тогавашна дата, защото цените варират. Тук по-скоро големият въпрос е защо има бензиностанции, които продават за 2.20, има други за 1.80 лева.  Така започнаха протестите на хората. Ние обявихме изцяло каква е  била структурата на цената на всеки един литър бензин и дизел. Аз очаквам по същия начин хората, които продават на 1.80 лева, да излязат и да обявят по същия начин структурата на цената си и очаквам НАП и Министерството на финансите това е ли е възможно.   Валентин Златев подчерта още, че в България има общо 121данъчни склада. „Лукойл“ притежава само 3 от тях и няма как да влияе върху вноса на горива от чужбина например. Той отхвърли всички твърдения, че през неговите данъчни складове минават всички горива, внесени в страната.  Кристина ИВАНОВА, БЛИЦ  Оператор: Любомир БАКЪРДЖИЕВ, БЛИЦ                          ", "date": "2018.11.29", "title": "Шефът на „Лукойл“ Валентин Златев обясни пред БЛИЦ TV на какво се дължи спадът на цените на горивата (СНИМКИ)"}
{"url": "https://www.blitz.bg/politika/neno-dimov-ako-iskame-po-chist-vzdukh-tryabva-da-imame-stabilna-energetika_news642736.html", "text": "Правителството прие позиция, че не могат да бъдат правени никакви промени по приетите международни споразумения за вредните емисии. Това каза в предаването \"Още от деня\" по БНТ министърът на околната среда и водите Нено Димов.   Предимно скандинавски страни искат повишаване на амбициите. Нашата позиция е - никакви амбиции повече от тези, които вече са договорени, както и категорично нежелание Европейският съюз да отделя повече средства от тези, които вече е приел. Европейският съюз ще има обща позиция, а тъй като ние в момента сме лидер, има доста голяма вероятност това, което зададем като тон, да бъде прието, посочи Димов. По думите му до края на годината трябва да бъде издаден документ за дерогация на ТЕЦ \"Марица изток 2\". Ако искаме по-чист въздух, трябва да имаме стабилна енергетика, защото основен източник на замърсяването са фините прахови частици от отоплението на твърди горива. В момента много хора се отопляват на ток и ако бъдат затворени електроцентрали, това ще доведе до по-голямо замърсяване на въздуха, подчера екоминистърът. Трябва да има баланс между развитието на икономиката и опазването на околната среда, добави той. Замърсяването на въздуха в България е само от фини прахови частици, за разлика от други европейски държави, където има и замърсяване по други показатели, отбеляза Нено Димов. По думите му една от основните мерки за борба с мръсния въздух у нас е завишаването на изискванията за качеството на твърдите горива за битово отопление. Всеки производител трябва да има сертификат от сертифициарна европейска лаборатория, че той има право на това. Горива, които не отговарят на критериите, ще се конфискуват в полза на държавата, категоричен е Димов. Горенето на гуми трябва да се спре още на изхода – сервизите, където се изхвърлят, местата, на които се продават. Трябва да се прекъсне линията до дома на хората, които ги горят, заяви той. Министърът на околната среда и водите каза още, че български неправителствени организациии са поискали външен преглед за оценката за въздействие на околната среда на Лот 3.2 на магистрала Струма. Бернската конвенция категорично отхвърли тези искания и процедурата за строеж на Струма може да продължи извън екологичните процедури, уточни Нено Димов.  ", "date": "2018.11.29", "title": "Нено Димов: Ако искаме по-чист въздух, трябва да имаме стабилна енергетика"}
{"url": "https://www.blitz.bg/obshtestvo/obrazovanie/stana-yasno-s-kolko-shche-uvelichat-zaplatite-na-uchitelite_news642739.html", "text": "Индивидуалните работни заплати на педагогическите специалисти се увеличават с не по-малко от 20% от 1 януари 2019 година. Това предвижда подписаният Анекс към  Колективния трудов договор за системата на предучилищното и училищното образование, съобщава Нова телевизия.   От 01.01.2019 г. минималната основна работна заплата за директор на директор на училище, детска градина и обслужващо звено става 1140 лв., на заместник-директор - 1065 лв., на педагогически специалисти - учител, ръководител ИКТ, логопед, психолог, педагогически съветник, корепетитор, хореограф, ресурсен учител, педагог, възпитател, рехабилитатор на слуха и говора, треньор по вид спорт - 920 лв., на старши учител и старши възпитател - 955 лв. И на главен учител и главен възпитател -1005 лв. Предвидени са 39 млн. лева за увеличение на индивидуалните основни работни заплати на непедагогически персонал и съответните разходи за осигурителните им вноски за сметка на работодателя. Анексът предвижда промяна и при назначаването на психолози, педагогически съветници или социални работници. 1 щатна бройка ще се разкрива при над 350 ученици в училище, а не както до сега при над 400 ученици, а 2 щатни бройки – при над 800 ученици,  до сега това се правеше при над 900 ученици в училище. “С този анекс изпълняваме ангажиментите си към учителите, всички те са най-важни за системата“, заяви при подписването министърът на образованието и науката Красимир Вълчев. По думите на председателя на Синдиката на българските учители Янка Такева през тази година са договорени най-добрите финансови параметри за образованието. Председателят на Съюза на работодателите в системата на образованието Надежда Николчева отбеляза, че образованието е приоритет и увеличението на учителските заплати го доказва.", "date": "2018.11.29", "title": "Стана ясно с колко ще увеличат заплатите на учителите"}
{"url": "https://www.blitz.bg/kriminalni/eto-koya-e-zhenata-zad-bandata-zadignala-5-mln-ot-kriptovaluti-napirala-da-vliza-v-parlamenta-ot-sds_news642374.html", "text": "Пазарджиклийката Милена Митева, известна в града като кандидат-депутат от коалиция „Достойна България“ и Коалиция СДС, е сред задържаните от ГДБОП за групата, „дръпнала“ 5 млн. лв. криптовалута, съобщава „Телеграф“.     Специализираната прокуратура повдигна обвинения, освен на Митева, и на съгражданина ѝ Димитър Карбанов, и на Любомир Болчев, след като на 22 ноември бяха иззети ползвани от тях компютри и флашпамети, хардуерни портфейли, тефтери с данни за множество акаунти на съществуващи и фиктивни физически лица, които са били използвани в незаконната схема за придобиване на криптовалута.     Митева е добре позната в Пазарджик, след като се занимавала в града с рекламна дейност и застраховане, а няколко години се пробваше и в политиката – на местно и централно ниво.     Другият с обвинение е в групата е младият джаз певец Димитър Карбанов, който е завършил Академията за музикално, танцово и изобразително изкуство в Пловдив. Третият – Любомир Болчев, пък е учил компютърни науки във филиала на Техническия университет в града под тепетата.      ", "date": "2018.11.29", "title": "Ето коя е жената зад бандата, задигнала 5 млн. от криптовалути – напирала да влиза в парламента от СДС"}
{"url": "https://www.blitz.bg/intsidenti/byalata-smrt-vze-prvata-si-zhertva-u-nas-snimki_news642620.html", "text": "Труп на мъж е бил открит тази сутрин във Врачанско. Информацията беше потвърдена от полицията.   Според органите на реда, трупът на мъж е открит към 4 часа пред блок 7 в ж.к. „Младост“.  Към този момент от ОД на МВР не съобщават дали по издъхналия човек е имало следи от насилие, или той е починал от измръзване. Трупът е приведен в моргата, а след аутопсията ще има повече информация.  Източник: konkurent.bg", "date": "2018.11.29", "title": "Бялата смърт взе първата си жертва у нас (СНИМКИ)"}
{"url": "https://www.blitz.bg/intsidenti/ot-poslednite-minuti-uzhas-s-plen-avtobus-na-trakiya_news642637.html", "text": "Автобус се е запалил в задната част по време на движение в района на 26-27 км на автомагистрала „Тракия“ в посока София. Това съобщиха от пресцентъра на ОДМВР-София.   Пътниците са изведени невредими. Изпратен е екип на пожарната.  Движението в района на инцидента се регулира от полицейски служители.  Сигналът е подаден към 10.12 часа.  ", "date": "2018.11.29", "title": "От последните минути: Ужас с пълен автобус на \"Тракия\"!"}
{"url": "https://www.blitz.bg/intsidenti/politseyski-nachalnik-zabrani-na-podchinenite-si-da-spasyavat-udavnik-i-te-prosto-gledakha-kak-bavno-umira-snimki_news642568.html", "text": "Британският полицейски инспектор Хари Крос наредил на подчинените си да не спасяват давещ се мъж и полицейските служители просто гледали последните му мигове. Полицейският началник е признал, че наистина е дал такава заповед, когато служителите на реда са пристигнали на мястото на произшествието. Впоследствие Джон Бърн се е удавил с автомобила си в река Темза, Англия, съобщава \"Сън\".В деня на трагедията 39-годишният Джон, който има малко дете, поставил две дъски над тясното устие на реката и се опитал по този начин да премине с колата си. Мъжът правел това не за пръв път, но нещо се объркало: ванът паднал във водата и бил понесен от течението.  \"Първото нещо, което ни съобщиха, беше, че неговият ван е паднал в Темза. Ние използвахме всички възможни ресурси, за да разберем пълната картина на случващото се. Обърнахме се за помощ към хеликоптерното подразделение\", разказва Хари Крос.  Починалият Джон Бърн  Помощникът на инспектора, Дарън Стюарт, предостави на съда извадки от телефонните разговори между полицията и жител, който съобщил за инцидента.  \"В 20:22 той каза, че предното стъкло напълно е под водата, а след това каза: Вече не виждам мъжа, чуват се викове. Колата се движи по реката, човекът просто вика\", казва Дарън Стюарт.  Полицейският инспектор Хари Крос  Спасителните лодки и противопожарните служби се движели към мястото на инцидента, но нямало време. И в този момент Хари дал заповед на подчинените си да не навлизат във водата. Разследването продължава.  \"Служителите не разполагаха с подходящото оборудване и никой от тях не се беше сблъскал със силно подводно течение. Не съм сигурен, че те имаха достатъчно подготовка, за да се справят със задачата. Рискът беше голям и можеха да загинат много повече хора\", казва още Хари Крос.  Превод и редакция: БЛИЦ  ", "date": "2018.11.29", "title": "Полицейски началник забрани на подчинените си да спасяват удавник и те просто гледаха как бавно умира (СНИМКИ)"}
{"url": "https://www.blitz.bg/intsidenti/katastrofi/prvo-v-blits-mele-kato-tova-na-stolichnata-stochna-gara-otdavna-ne-se-be-sluchvalo-snimka_news642639.html", "text": "Ежедневно по пътищата на България стават катастрофи. За съжаление при някои от тях има сериозно ранени или дори починали хора.  За щастие по-леките инциденти без жертви, а само с материални щети, са по-често срещани.  Но катастрофа, която стана преди минути в близост до столичната Сточна гара, успя да изуми всички.  „Подобно нещо не се вижда всеки ден. Направо е чутовна глупостта и наглостта на водача“, дивят се всички, минали от там или видели снимката във фейсбук.  От фотоса се вижда, че бая големичък камион се е опитал да мине под моста, който обаче не е достатъчно висок, за да осигури преминаването на големи камион.   Все още не е ясно дали при инцидента има пострадали хора.  Факт е обаче, че тъй като улицата, която води към Сточна гара е еднопосочна там се е образувало огромно задръстване.  На   БЛИЦ очаква новини, снимки и видео от своите читатели в цяла България и по света  ", "date": "2018.11.29", "title": "Първо в БЛИЦ! Меле като това на столичната Сточна гара отдавна не се бе случвало (СНИМКА)"}
{"url": "https://www.blitz.bg/layfstayl/skorost/zla-spruga-predizvika-strashna-katastrofa-izletya-vv-vzdukha-i-se-naniza-na-ograda-a-epilogt-e-smayvashch-video_news642561.html", "text": "Жителка на град Кайли в китайската провинция провинции Гуйчжоу, се скарала с мъжа си, докато той бил зад волана на семейната им кола.   Свадливата жена в продължение на няколко минути крещяла на съпруга си, а той, опитвайки се да я успокои, загубил управлението на колата и тя се врязала на голяма скорост в крайпътни предпазни съоръжения.  В резултат на страховития удар автомобилът направил няколко салта във въздуха, а изпадналата в делириум жена изхвърчала през прозореца и се нанизала върху ограда на зелена площ, съобщава  Daily Mail.  ", "date": "2018.11.29", "title": "Зла съпруга предизвика страшна катастрофа, излетя във въздуха и се наниза на ограда, а епилогът е смайващ (ВИДЕО)"}
{"url": "https://www.blitz.bg/intsidenti/potreseni-ochevidtsi-do-blits-obesen-mzh-visi-kray-tsentralna-stolichna-gimnaziya-snimka_news642650.html", "text": "На изключително зловеща сцена са се натъкнали учениците от столичната Национална търговско-банкова гимназия. Край школото, което се намира на булевард „Витоша“ 91, е открит труп на мъж.  Всичко се е разиграло в парка, който е в близост до гимназията и между пространството на булевардите „Витоша“ и „България“.  Там на едно от дърветата е намерено да виси безжизненото тяло на мъжа.      „Мястото е изключително оживено. Всеки ден от там минават стотици ученици, а също така и пешеходци. Тези, които видяха трупа на обесилия се мъж са шокирани“, споделя читателка на БЛИЦ, която сигнализира медията ни за случилото се.  Самоличността на мъртвия мъж все още не е ясна. Не се знае и дали става въпрос за самоубийство или убийство.  На място има разследващи, които нищят случилото се.  На  БЛИЦ очаква новини, снимки и видео от своите читатели в цяла България и по света    ", "date": "2018.11.29", "title": "Потресени очевидци до БЛИЦ: Обесен мъж виси край централна столична гимназия (СНИМКА)"}
{"url": "https://www.blitz.bg/intsidenti/katastrofi/izvnredno-avtobus-s-detsa-katastrofira-v-gornooryakhovsko_news642687.html", "text": "Две деца пострадаха при катастрофа с автобус на пътя Пиперково – Джулюница, съобщава bTV.   В автобуса са пътували общо четири деца. По първоначални данни нараняванията на пострадалите не са тежки. Откарани са в болница. На този етап обстоятелствата около катастрофата не са ясни.", "date": "2018.11.29", "title": "Извънредно! Автобус с деца катастрофира в Горнооряховско"}
{"url": "https://www.blitz.bg/obshtestvo/sinoptikt-krasimir-stoev-obeshcha-oshche-snyag-no-samo-v_news642594.html", "text": "Днес преди обяд все още на места, главно в Южна България ще превалява сняг, но в процес на отслабване и спиране. След обяд над Западна България облачността временно ще се разкъса и намалее. Ще духа умерен, в Източна България силен до бурен вятър от север-североизток и с него застудяването ще продължи.  Максималните температури ще са от минус 5°- минус 2° в Северна до минус 1° - плюс 4° в Южна България. Това съобщи дежурният синоптик Красимир Стоев от Националния институт по метеорология и хидрология (НИМХ) към Българската академия на науките (БАН).  Атмосферното налягане ще продължи да се повишава и ще бъде значително по-високо от средното за ноември. По Черноморието ще остане ветровито със силен до бурен вятър от север-североизток.  След обяд и в южните райони валежите ще спират. Температурите ще продължат да се понижават и максималните ще са от минус 1 до 2°, само в най-южните райони до 5°. Температурата на морската вода е 10-13°. Вълнението на морето ще бъде 4-5 бала.  В планините в сутрешните часове все още ще вали слаб сняг, но до обяд в повечето места ще спре. След обяд над масивите от Западна България облачността временно ще се разкъса и намалее. Най-късно ще спрат снеговалежите в Рило-Родопската област и Странджа и Сакар.  Ще духа умерен до силен североизточен вятър. Застудяването ще продължи и максималната температура на височина 1200 метра ще е около минус 4°, на 2000 метра – около минус 8°.  Жълт код за ниски температури и вятър е обявен в 23 области на страната, сочи справка на сайта на НИМХ.  Предупреждението за ниски температури е в сила за областите Кюстендил, София град, София област, Видин, Враца, Монтана, Плевен, Ловеч, Габрово, Велико Търново, Русе, Търговище, Шумен, Силистра, Смолян.  Жълт код за ниски температури и вятър е обявен в Добрич, Варна, Бургас, Сливен, Ямбол, Хасково, Кърджали. В тези райони ще духа север-североизточен вятър, като усещането ще е за много студено време.  По Черноморието ще духа силен и бурен север-североизточен вятър. Във всички области с обявена жълта степен на опасност дневните температури ще са под нулата.     ", "date": "2018.11.29", "title": "Синоптикът Красимир Стоев обеща още сняг, но само в..."}
{"url": "https://www.blitz.bg/layfstayl/top-barmani-miksirat-unikalni-kokteyli-ss-straldzhanska-na-rakiya-festa-snimki_news642485.html", "text": "Топ бармани ще представят модерни интерпретации на българска мускатова ракия и комбинацията й с интересни традиционни билки и подправки. Това ще се случи на бара на  „Стралджанска“ в рамките на шестото издание на Balkan Rakia Fest. Шестото издание на Балканския фестивал на ракията и спиртните напитки  ще се проведе този уикенд в София.    Зад бара на „Стралджанска“ ще застанат Александър Симеонов и Николай Вангелов. Александър има над 15 години опит в сферата на миксологията. Участник е в многобройни национални и международни конкурси. Финалист и носител на няколко титли на най-престижните бармански състезания. Николай Вангелов е едно от най-известните лица в бранша и със сигурност най-атрактивният флеър барман в България. Той е международен състезател и носител на множество титли. Алекс и Ники са подготвили уникални коктейли със „Стралджанска“ като ще съчетаят деликатния мускатов вкус на напитката с български подправки. „Все по-често може да открием ракията в коктейли, но това не е тенденция, от която трябва да се плащат производителите, тъй като именно тя би могла да послужи за популяризирането на напитката“, смятат от “Вила Ямбол“, които произвеждат „Стралджанска“ ракия. Тя се прави при стриктен подбор само на най-качественото и добре узряло грозде от сорта Мускат Отонел.  Ракията отлежава в дъбови бъчви с различна вместимост от 250 до 500л. За отлежаването на „Стралджанска Мускатова“ се използват бъчви, произведени от Странджански дъб, който е със специална структура и характеристика.   Любопитна подробност е, че „Вила Ямбол“ е единствената изба със собствен цех за производство и рециклиране на бъчви. Технолозите на избата вярват, че именно качествения български дъб обогатява и формира финалните нюанси в аромата и вкуса на „Стралджанска“ ракия. Рецептата е семейна и се е съхранявала от поколение на поколение. Финално блендираната ракия е със средна възраст 12 месеца. Друга отличителна особеност на марката е, че целият процес на производство се извършва без употребата на серен двуокис, който предизвиква силно главоболие. Това отличава истинските производители на ракии от тези, преработващи вторични продукти от виното. Уникалният аромат и остатъчен вкус на ракията е чудесна отправна точка на всеки интересен коктейл, споделиха барманите на „Стралджанска“ в навечерието на форума.   Balkan Rakia Fest ще събере над 300 марки и разновидности на алкохолната напитка. Освен коктейлите с ракия, които стават все по-модерни, феновете ще могат да опитат бразилска кашаса и най-популярната китайска напитка байджо. ", "date": "2018.11.29", "title": "Топ бармани миксират уникални коктейли със \"Стралджанска\" на ракия феста (СНИМКИ)"}
{"url": "https://www.blitz.bg/obshtestvo/prvi-podrobnosti-za-zhestokata-katastrofa-s-avtobus-s-detsa-v-gornooryakhovsko-snimki_news642702.html", "text": "В 14.28 часа на тел. 112 е постъпил сигнал за възникнал пътен инцидент между бус и ученически автобус на пътя между селата Пиперково и Джулюница. Това съобщиха от ОДМВР-Русе.     На местопроизшествието веднага са изпратени екипи на районното управление в град Бяла, Районната служба „Пожарна безопасност и защита на населението“ в града и Спешна помощ.     Според първоначалната информация бус „Форд Транзит“, управляван от 20-годишен водач, е навлязъл в лентата за насрещно движение и се е блъснал челно с ученически автобус „Ситроен“, управляван от 62-годишен водач.     Автобусът е превозвал ученици от учебно заведение в гр. Бяла. Екипът на Спешна помощ е откарал две от пътничките в автобуса - момичета на 15 и 17 г. за преглед в МЛБАЛ – Бяла, а впоследствие за оказване на медицинска помощ е отведен и 20-годишен пътник от буса.     Местопроизшествието е запазено от полицията. Предстои изясняване на причините и обстоятелствата, при които е възникнало пътно-транспортното произшествие.   ", "date": "2018.11.29", "title": "Първи подробности за жестоката катастрофа с автобус с деца в Горнооряховско (СНИМКИ)"}
{"url": "https://www.blitz.bg/obshtestvo/tova-sa-mestata-na-koito-ne-tryabva-da-slagame-telefona-si-video_news642588.html", "text": "Повечето съвременни хора не могат да си представят живота без мобилния си телефон. Но макар да заем, колко е вреден за здравето ни, не се замисляме и за миг, че можем да го оставим за малко настрана. Дали наистина е нужно го вземаме в банята или в леглото?Но това не са единствените места, на които е по-добре да не взимаме със себе си устройството.  Вижте примери за местата, на които често оставяме смартфона си, без дори да осъзнаваме, че си вредим.  Най-голямата грешка, която всички правим, е да слагаме телефона си под възглавницата. Вълните, които излъчва устройството, могат да ни причинят главоболие, проблеми със съня, които да доведат до още по-сериозни проблеми.  Със сигурност е много удобно да слагате телефона в джоба си, но това крие редица опасности. Първо, лесно можете да счупите екрана му. Също така е изключително лесно за крадците да ви го вземат, без дори да разберете. А сещате ли се колко пъти сте набирали някой случайно, защото сте седнали върху телефона си? Да не говорим за вредите, които сигналът от телефона причинява на нашето здраве.  Учени от различни институции са доказали, че електромагнитните вълни от устройството афектират количеството и качеството на семенната течност на мъжете.  Жените пък са склонни да слагат телефона в сутиена си, но се препоръчва да не го правят, тъй като така се увеличава риска от рак.  Много майки неволно си създават навик да слагат телефона си в количката на бебето. Това също не е уместно. Проучване сочи, че този навик може да доведе до проблеми с поведението на децата, като хиперактивност и липса на внимание.  Не е хубаво да оставяте телефона си и на студено. Ако температурата е под 0 градуса и след това влезете в топло помещение, ще се получи кондензация, която ще влоши състоянието на телефона. Най-добрият начин е да си купите специални калъфи, които се пригаждат към всякакви температури.     Източник: fakti.bg ", "date": "2018.11.29", "title": "Това са местата, на които НЕ трябва да слагаме телефона си (ВИДЕО)"}
{"url": "https://www.blitz.bg/intsidenti/vnimanie-nova-opasna-igra-sred-detsata-mozhe-da-zavrshi-ss-smrt-snimki_news642732.html", "text": "Поредната опасна мода сред подрастващите е така нареченият \"Зацепинг\" - пътуване на сцепните устройства на релсов подвижен състав, сигнализира очевидец, цитиран от Novini.bg.   Опасното забавление набира скорост от видеоклипове, разпространявани в Интернет и води началото си от Русия, където е широко разпространено. У нас, едва наскоро се наблюдава по-широкото му разпространение сред малчуганите, които излагат на риск живота си за няколко лайка в социалните мрежи. Предизвикателството \"Зацепинг\" представлява усвояване на уменията за пътуване на автосцепките на трамвайни, метро и ЖП мотриси, катерене по покривите на вагони и дори каране на скейтборд, хващайки се за задницата на превозно средство. В Русия имаше не един и два трагични завършека на тази безумна игра, у нас за щастие, все още няма трагични случаи. Не отдавна, водачи на трамвайни мотриси същи алармираха в социалните мрежи за проблема и за рисковете, които се крият в опасната игра. Проблем според водачите на превозни средства е и безразличието на пътниците, които виждат детето, покатерено на задното сцепно устройство, но не алармират, а се забавляват от опитите на малките каскадьори. С идването на зимата, играта може да е още по-опасна, тъй като често тези външни части са заледени и дори опитен каскадьор не би успял да се задържи върху малката площ. ,,Необходими са спешни мерки за превенция чрез медиите, училищата и съвети от страна на самите родители\", заяви за \"Новини.бг\" водач на трамвайна мотриса по линия номер 22, който е ставал свидетел на няколко опасни детски каскади.", "date": "2018.11.29", "title": "Внимание! Нова опасна игра сред децата може да завърши със смърт (СНИМКИ)"}
{"url": "https://www.blitz.bg/ikonomika/ofitsialno-deputatite-vzekha-vazhno-reshenie-koeto-kasae-dzhoba-na-vsichki-blgari_news642742.html", "text": "ДДС остава 20 на сто и догодина, запазва се плоският налог. Това реши мнозинството в парламента с гласувани окончателно текстове от закона за държавния бюджет за 2019 г., предаде БТА.   И тук БСП и управляващите спориха по предложенията на левицата, които в крайна сметка бяха отхвърлени. Това предизвика и коментара на Георги Гьоков, който упрекна мнозинството, че се държи \"също като Мария Антоанета, тази френска жена, която като й съобщават, че хората се бунтуват, защото няма хляб, тя казва - като няма хляб, да ядат пасти. Тя беше свалена по време на Френската революция\".  Нападки социалистите отправиха към патриотите, защото не гласуват \"за\" намаляване на ДДС за лекарствата /на 9 на сто/ и хляба /5 на сто/, каквото беше предложението на левицата, както и искането им да бъде отменен приетият по-висок налог върху старите автомобили от догодина. Не се прие и идеята на БСП всяко данъчно задължено лице с облагаем оборот 100 000 лв., вместо досега 50 000 лв, в 7-дневен срок от изтичането на данъчния период, през който е достигнало този оборот, да подава заявление за регистрация по ДДС.  Социалистите предлагаха още за всички работещи родители да се намалява с 500 лв. данъчната основа при едно дете, както и да се разшири кръгът за еднократна помощ за първолаците и към тях да се присъединят и тези от 2-ри до 4-ти клас. Депутатите, чрез бюджета на държавата за 2019 г., актуализираха този за 2018 г. в частта за МВР и Министерството на правосъдието във връзка с увеличението на заплатите на служителите.  ", "date": "2018.11.29", "title": "Официално! Депутатите взеха важно решение, което касае джоба на всички българи!"}
{"url": "https://www.blitz.bg/layfstayl/za-damite/zhenite-koito-pravyat-tezi-4-neshcha-kato-nishcho-shche-ostanat-stari-momi-a-mzhete-shche-byagat-s-pistsi-ot-tyakh-snimki_news642479.html", "text": "Чудили ли сте се защо някои жени, независимо от тяхната интелигентност, красота и доброта остават самотни? Или по-зле – има ли са мъж, но той е избягал от тях като Дявол от тамян.    Животът знае много истории, когато даден представител на силния пол, който до един момент е бил лудо влюбен в някоя жена, изведнъж я напуска. Или пък никои мъж не се задържа дълго при дадена дама. Може и да не подозирате, но това може да се дължи на навиците на жената и начинът й на поведени и живот.  Дами, нека го заявим открито – понякога с поведението си тотално отблъсквате мъжете. Преди обаче да се отчаяте от живота и да решите, че завинаги ще останете самотни, то от   ще ви разкрият кои са четирите навика, които тотално отблъскват мъжете и те бягат с писъци от жени, които правят тези неща. И само да уточним – лично няколко представители на силния пол ни издадоха тези отблъскващи навици на жените, така че доверете им се.", "date": "2018.11.29", "title": "Жените, които правят тези 4 неща като нищо ще останат стари моми, а мъжете ще бягат с писъци от тях (СНИМКИ)"}
{"url": "https://www.blitz.bg/obshtestvo/blits-tv-tsentrt-na-sofiya-e-paraliziran-snimki_news642694.html", "text": "Пълен кошмар е настъпил в центъра на София, където в момента се провежда протест на миньори и енергетици от \"Мини Марица-изток\" и ТЕЦ \"Марица-изток 2\". Движението на автомобили и градски транспорт на пъпа на столицата е напълно блокирано, въпреки голямото количество пътни полицаи, които са разположени в района на протеста.   Около 1000 миньори и енергетици, дошли от Хасково, Ямбол и Стара Загора, излязоха на протест на площад \"Княз Александър I Батенберг\" в София в защита на работните си места. Протестът се провежда при засилено полицейско присъствие. Причината за недоволството е неяснотата около бъдещето на \"енергийното сърце\" на България, което по думите им, осигурява 45% от електроенергията в страната и работните места в региона.  Те искат конструктивни мерки в кратък срок, придружени с анализ, които да доведат до реална перспектива за финансова стабилност на двете държавни дружества. Протестиращите искат и спешни мерки, взети на базата на анализ, които да доведат до финансова стабилност на двете дружества Мини \"Марица-изток\" и ТЕЦ \"Марица-изток\". Очакванията им са за нова енергийна стратегия с хоризонт 2030-2050 г.                                 Снимки: Георги КОЛЕВ, БЛИЦ  Оператор: Съйко СЪЕВ, БЛИЦ  ", "date": "2018.11.29", "title": "БЛИЦ TV: Центърът на София е парализиран (СНИМКИ)"}
{"url": "https://www.blitz.bg/obshtestvo/babkh-startira-izvnredni-proverki-v-tsyalata-strana-po-povod-nikulden_news642699.html", "text": "Във връзка с предстоящия празник Никулден, Българската агенция по безопасност на храните (БАБХ) стартира извънредни проверки на обекти за производство и продажба на риба и рибни продукти в цялата страна. Контролните органи на БАБХ ще извършват инспекции от 3 до 7 декември. Тематичните проверки за Никулден са свързани с по-интензивното предлагане и търсене на храни за празника и ще се проведат съвместно с Изпълнителната агенция по рибарство и аквакултури и Комисията за защита на потребителите.  По време на засиления контрол ще бъдат проверявани водоеми за развъждане на жива риба, обекти за отглеждане на аквакултури, за производство и търговия с риба и рибни продукти, складове за търговия на едро и дребно, пазари и борси, и заведения за обществено хранене. При проверките инспекторите ще следят за наличие на системи за управление безопасността на храните, сградов фонд и оборудване, съответствие с изискванията за етикетиране, срокове на годност и температура на съхранение.  С инспекциите се цели ограничаване и недопускане продажбата на риба на нерегламентирани места, както и на риба с неустановен произход, за да се гарантира здравето на потребителите и безопасността на храните, както и да се предотвратят нелоялни практики и злоупотреби на недобросъвестни търговци.  БАБХ призовава хората да купуват риба от регистрирани обекти, за да не се излагат на риск.  Съвети към потребителите при закупуване на прясна риба:  Върху повърхността на прясната риба има много тънък слой слуз, ако слузта е обилна, а слоят плътен, това означава, че рибата е престояла по-дълго време. Люспите на рибата трябва да са блестящи, плътно залепени за тялото. Не трябва да има разкъсвания. Хрилете трябва да са с розово-червен цвят. Очите трябва да са бистри. При натискане с пръст, вдлъбнатината трябва да изчезне бързо.  Потребителите могат да подават сигнали за нередности онлайн или на телефон – 0700 122 99. ", "date": "2018.11.29", "title": "БАБХ стартира извънредни проверки в цялата страна по повод Никулден"}
{"url": "https://www.blitz.bg/obshtestvo/regioni/vazhni-novini-za-vsichki-bedstvashchi-v-snega_news642685.html", "text": "Четирите пункта на БЧК за бедстващи пътници и шофьори започнаха работа в Северна България - каза Екатерина Борисова от Червения кръст пред БНР.   \"Четирите пункта са в Сливо поле и Пиргово - това е пътят София-Русе, също така Бъзан - това е по пътя Русе-Разград-Варна, и в град Бяла, като тези пунктове имат условия за пренощуване на до 10 души във всеки един от тях. В тези пунктове има осигурена храна, топли напитки и завивки\", каза тя.", "date": "2018.11.29", "title": "Важни новини за всички бедстващи в снега!"}
{"url": "https://www.blitz.bg/obshtestvo/maya-manolova-pokaza-banyata-na-desislava-ivancheva-snimki_news642717.html", "text": "Националният омбудсман Мая Манолова показа банята и тоалетната на арестуваните с подкуп бивша кметица на \"Младост\" Десислава Иванчева и нейната заместничка Биляна Петрова. От офиса на Омбудсмана публикуваха снимки и препоръка на Мая Манолова до правосъдния министър Цецка Цачева. Това било четвъртата проверка на килията на Иванчева и Петрова, става ясно от съобщението.   \"Проверката установи, че жалбата на задържаните лица за лоши санитарно-битови условия, качеството на извършения ремонт в спалното помещение, както и липсата на достатъчно естествена светлина и свеж въздух, е основателна\", пише в съобщението. Екипът на Дирекция \"Национален преватнитев механизъм\" при Омбудсмана на място установил влажни стени и мокри петна  в следствие на течове от канализационната система на горния етаж, олющена и падаща мазилка, липсата на достатъчно количество дневна светлина и свеж въздух. \"Достъпът до светлина е допълнително ограничен с поставените на прозорците непрозрачни армирани стъкла\", пише омбудсманът до правосъдния министър. И още: \"Препоръчвам да бъде извършен повторен ремонт на спалното помещение и преградата, отделяща тоалетната да бъде изградена изцяло. С оглед на изискуемия минимум от 4 кв. м., препоръчвам капацитетът на стаята да бъде намален на 3 лица и едно от леглата да бъде премахнато. Също така да бъде предоставена възможност за достъп до свеж въздух и естествена светлина в спалните помещения. Отново отправям препоръка на основание чл.46 от Закона за изпълнение на наказанията и задържането под стража за закриване или преместване на Затвора - гр. София\", завършва Манолова. Интересно е, дали Мая Манолова е потърсила сметка за условията в следствения арест и от своята заместничка в качеството й на омбудсман – бившата правосъдна министър Диана Ковачева.    ", "date": "2018.11.29", "title": "Мая Манолова показа банята на Десислава Иванчева (СНИМКИ)"}
{"url": "https://www.blitz.bg/ikonomika/goranov-optimist-sled-prietiya-byudzhet-obshchestvoto-ni-dogodina-shche-bde-po-bogato_news642745.html", "text": "След 17 часа и половина дебати и два дни спорове и гласувания депутатите приеха план-сметката на парите на държавата за 2019 г.   Финансовият министър Владислав Горанов се разчувства след 10 часа и половина дебати само в днешния ден и обяви, че е оптимистично настроен.  Той припомни, че преди време Конституционният съд се произнесе, че държавният бюджет е особен закон. \"Той е прогноза, която за следващата година е добра!\", категоричен е министърът. \"Аз съм оптимист, защото нашето обществото догодина ще бъде по-успешно и по-богато\", заяви финансовият министър.  Той благодари и на опозицията, че тази година дебатът беше насочен прагматично - какви политики да се водят. С облекчение, Владислав Горанов пожела на народните представители \"Приятна почивка, хубава вечер\", а те хукнаха на талази, забързани към изхода на НС след три вечери заседания до късно, две от които посветени на консолидирания бюджет.", "date": "2018.11.29", "title": "Горанов оптимист след приетия бюджет: Обществото ни догодина ще бъде по-богато"}
{"url": "https://www.blitz.bg/obshtestvo/ima-li-nov-milioner-v-blgariya_news642747.html", "text": "След тегленето на печелившите числа в 95  тираж на числовите игри на Български спортен тотализатор, джакпотите в тях продължават да нарастват. За следващия тираж в неделя печалбите ще достигнат общо  8 645 000  лева.  Джакпотът в играта 6/49 ще бъде  4 900 000  лева.  За играта 6/42 джакпотът ще е  505 000  лева.  В играта 5/50 сумата е до  3 000 000 лева,  а в Тото Джокер –  30 000  лева. Печелившите комбинации в игрите, които бяха изтеглени на живо в предаването на СПОРТ ТОТО в ефирите на БТВ и БНТ, са:               Печелившите числа в игрите Втори тото шанс на „Тото 2 - 5 от 35” и Втори тото шанс на „Тото 2 – 6 от 49“, които бяха изтеглени в понеделник, 26 ноември, за 94  тираж, са :   В тях участваха всички играни комбинации за играта „Тото 2 - 5 от 35” и „Тото 2 – 6 от 49“ за предходния 94  тираж без допълнителен залог. Утре, 30 ноември, ще бъдат изтеглени печелившите комбинации за 95  тираж. Във Втори тото шанс на играта „Тото 2 – 6 от 49“ печалбата ще достигне до 120 000 лева, а в „Тото 2 – 5 от 35“ – до 200 000 лева, отново без допълнителен залог. Единственото условие е да запазите фиша си до тегленето на двете игри на следващия ден.  В играта с допълнителни печалби за почитателите на моментните лотарийни игри „ПЕЧАЛБИ ПЛЮС – СУМИ ЗА ДУМИ”, победител стана  Евгени Нашев,  който спечели  1 000 лева,  защото беше по-бърз и съобразителен от своя съперник  Радослав Илиев,  който си тръгна с награда от  100 лева . В „ПЕЧАЛБИ ПЛЮС – СУМИ ЗА ДУМИ” могат да участват всички, които имат непечеливши талони от моментните лотарийни игри на Български спортен тотализатор. Необходимо е да регистрират кодовете за печалба от всеки талон в своя профил на   и да проследят дали някой от тях няма да бъде определен чрез жребий за участие на живо в предаванията по БНТ - четвъртък или неделя. Печалбата е до 1 000 лева.  Залози за игрите на Български спортен тотализатор се приемат във всички тото пунктове и в партньорски обекти, обозначени със стикер СПОРТ ТОТО, както и онлайн на интернет страницата  . ", "date": "2018.11.29", "title": "Има ли нов милионер в България?"}
{"url": "https://www.blitz.bg/obshtestvo/stolitsa/samo-v-blits-matska-po-rokle-zastana-na-stolichnoto-okolovrstno-prekrsti-se-i-trgna-da-snimkivideo_news642674.html", "text": "Безумна гледка се е разиграла по-рано днес на столичния околовръстен път. Това стана ясно от видео, публикувано от мъж на име Емил Гевев в социалните мрежи за споделяне.  От краткия му разказ, но за сметка на това дълго видео, става ясно, че шофьорка е загубила кората на колата й. Това е станало именно в този участък. Наблюдателната дама обаче решила да спре и с риск за живота си да мине през натоварения път, за да си вземе кората.   „Прекръсти се и пресече да си вземе кората. Мацка за една кора живота си рискува. Бива ли така?“, пита мъжът, който е направил видеото.   За щастие с ловко прибягване и сериозно чакане мадамата, облечена с рокле, успява да притича до кората си и обратно.   „Явно молитвите й са били чути“; „Добре, че някой шофьор не се е заплеснал по роклята й и да стане беля“; „Евала, една съвестна шофьорка“ – това са само малка част от коментарите под видеото.  А ето и видео от самата трагикомична случка:     На  БЛИЦ очаква новини, снимки и видео от своите читатели в цяла България и по света  ", "date": "2018.11.29", "title": "Само в БЛИЦ! Мацка по рокле застана на Столичното околовръстно, прекръсти се и тръгна да… (СНИМКИ/ВИДЕО)"}
{"url": "https://www.blitz.bg/kriminalni/nakazanie/slavi-zhelyazkov-bil-lidert-na-novata-narkobanda-ot-burgas-temelkov-i-doyko-leytenanti_news642755.html", "text": "Съдът одобри искането на прокуратурата и остави за постоянно в ареста седмината от новата група обвиняеми за разпространение на дрога в Бургас, пише \"Флагман\".  Във вторник те бяха задържани след шумна акция на ГДБОП в морския град и София.  Днес Специализираната прокуратура поиска постоянна мярка „Задържане под стража” за седмина от обвиняемите - Слави Желязков, Румен Темелков, Томи Атанасов, Христо Янев, Петър Ганев, Данчо Данев и Димитър Дойчинов. Има и осми обвиняем, който обаче е пуснат с „Парична гаранция” и със забрана да напуска страната.  На делото днес стана ясно, че това е Жеко Иванов.  Една от адвокатките обясни, че това е класически пример за заговор с прокуратурата. Иванов доста обстоятелствено разказал за групата. Според защитничката обаче показанията му не следвало да се взимат предвид, тъй като той ги дал, за да не лежи в ареста.  От пледоарията на наблюдаващата прокурорка стана ясно, че  Слави Желязков е обвиняем като ръководител на организираната престъпна група (ОПГ). Той определял как ще се разпространява дрогата, както и на какви цени да продават уличните дилъри. Желязков събирал и разпределял печалбите. Най-близки до него били Румен Темелков и Димитър Дойчинов. Първият отговарял основно за кокаина, а вторият – за марихуаната. Двамата се отчитали на лидера. Данчо Данев само разпространявал дрога, като той бил снабдяван от Дойчинов.  „Дуката зарежда и се отчита на Дойко” , разказала една от свидетелките за отношенията между Данев и Дойчинов.  Според адвоката на първия – Димитър Марковски, връзката между двамата обвиняеми обаче била любовта към футболния клуб „Левски”. „И аз симпатизирам на „Левски”. Събрахме се много левскари тук”, обяви адв. Марковски.  Причината е, че и неговият колега адв. Иво Найденов също обясни, че е фен на „клуба-столетник”. Найденов защитаваше сочения за лидер Слави Желязков – и той бил от фен-клуб на „Левски”. Любовта към клуба, а не дрогата свързвала Слави и Димитър Дойчинов,  обясни защитникът.  Прокурорката обяви, че  прякорът на Христо Янев бил Малкия Таки, което предизвика смях в залата. Данчо Данев пък бил студент. Живеел в старозагорското село Хрищени. Според прокуратурата обаче той разпространявал дрога в Слънчев бряг това лято. Престъпната група действала от февруари до края на ноември 2018 г.  Соченият за лидер Слави Желязков е роден в Бургас, но живее в София.  Според обвинението  той транспортирал дрога от столицата към Бургас.  Адвокатът обаче попита, ако е така, защо от ГДБОП не са направили нито един опит да задържат такава пратка. Всички адвокати отхвърлиха събраните до момента доказателства като неадекватни и отрекоха вина на подзащитните им.  Съдът обаче прецени, че на този етап доказателственият материал води до достатъчно обосновано предположение за извършените престъпления.  Имало свидетелски показания, както и специални разузнавателни средства. СРС-тата обаче все още не са приложени към делото.  Съдия Антон Урумов обяви, че  има реална опасност от извършване на други престъпления от всички седмина задържани,  с което аргументира оставането им в ареста.  По време на делото  обвиняемите поискаха да седнат, тъй като цял ден никой от тях не е ял.  Христо Янев се оплака от условията в ареста.  „Мястото е нечовешко просто. Такива условия нормален човек не би изтърпял. Студено е, парното не работи. Липсват и други работи” , каза обвиняемият в последната си дума. Това обаче не повлия на определението на съдията. Съдия Урумов не взе предвид и искането на Румен Темелков да се грижи за майка си. Обвиняемият каза, че няма и кой да разхожда кучето му.  И други арестанти посочиха домашни проблеми като аргумент да бъдат освободени, но без резултат. Определението на спецсъда не е окончателно и може да се обжалва пред горната инстанция.  ", "date": "2018.11.29", "title": "Слави Желязков бил лидерът на новата наркобанда от Бургас, Темелков и Дойко - лейтенанти"}
{"url": "https://www.blitz.bg/obshtestvo/eto-koi-sa-lyubimite-avtomobilni-marki-na-blgarina-video_news642703.html", "text": "Според данните на МВР за регистрираните пътни превозни средства към средата на 2018 г. по пътищата на България се движат над 150 различни модела леки коли, a oбщият брой леки автомобили в България е 2 762 590.По-голяма част от автопарка в България е с възраст над 20 години – такива са 1 473 237 от регистрираните коли в страната.    ", "date": "2018.11.29", "title": "Ето кои са любимите автомобилни марки на българина (ВИДЕО)"}
{"url": "https://www.blitz.bg/layfstayl/za-damite/7-zhenski-kachestva-pokoryavat-mzhkoto-srtse-na-miga-snimki_news642481.html", "text": "Всички сме чували, че мъжете са от Марс, а жените от Венера. Едва ли има човек на този свят, който не бил дал мило и драго да разгадае лесно и безпроблемно противоположния пол. Каквото и да си говорим нека си признаем – това е трудна работа. Но не и съвсем невъзможна.   Съвсем наскоро от   ви разкриха  . Преди това пък няколко  . Сега обаче от  решиха да ви разкрият как всяка жена може да има шанс за щастлив личен живот. Тайната се крие в няколко женски качества, от които мъжете остават силно впечатлени и налитат като муха на мед. Затова дами, ако имате някоя от изброените качества то честито и на вас, че сте супер жена, която лесно привлича мъжете, но честито и на мъжа до вас, че ви е срещнал. Силният пол си призна пред  , че има точно седем черти в жените, по които са луди и като нищо се влюбват в дамите, които ги притежават.", "date": "2018.11.29", "title": "7 женски качества покоряват мъжкото сърце на мига! (СНИМКИ)"}
{"url": "https://www.blitz.bg/obshtestvo/signal-v-blits-ognen-ad-v-sofiya-snimki_news642761.html", "text": "Пожар е пламнал в блок в столичния квартал \"Бъкстон\". Това алармира пред БЛИЦ очевидец на инцидента, който е успял да направи и снимки. Инцидентът е станал близо до кръстовището на бул. \"Бъкстон\" и ул. \"Тодор Каблешков\".  По думите на читателя ни пламнал е покривът на сградата, която се намира непосредствено до ресторант.  Все още не е ясно как е избухнал пожарът и дали и колко са пострадалите.             ", "date": "2018.11.29", "title": "Сигнал в БЛИЦ! Огнен ад в София (СНИМКИ)"}
{"url": "https://www.blitz.bg/obshtestvo/koi-sa-nay-dobrite-seks-pozi-pri-razlichni-situatsii_news642579.html", "text": "Всяка жена има различни сексуални предпочитания. Независимо дали обича да поема контрола в свои ръце или не, тя винаги очаква едно вълнуващо изживяване и дава всичко от себе си, за да може то да бъде такова и за мъжа.Всички знаем мисионерската поза, но има много други, които доставят далеч по-голямо удоволствие от секса. Според физиката на двамата партньори, те могат да изберат как да застанат, за да им е най-комфортно. Разбира се, тук всеки има своите малки тайни.  Ето няколко позиции, които жените предпочитат в различни ситуации: Когато искат да ръководят нещата: Стрелата на Амур  Прилича доста на мисионерската, но при тази поза жената е отгоре и се чувства по-уверена, а мъжът лежи по гръб и е по-пасивен в случая.  „Тази поза може да помогне за изграждане на доверие между двамата, като чисто физически жената ръководи ритъма“, казва д-р Деби Хербеник, който е автор на ръководство за секс за жени. При Стрелата на Амур жената ляга върху мъжа като се опира на лакти и изпъва краката назад. Той я обгръща с крака и й позволява да се движи свободно. Когато искат оргазъм: Котка  Може би в очите на мъжа изглежда, че жената отново иска да мързелува, но всъщност тази поза предполага дълбоко проникване и дамата трудно се разминава без оргазъм. Жената застава на ръба на леглото като се подпира на колене и издава дупето назад. При тази поза има голяма клиторна стимулация, a почти 37% от жените се нуждаят от нещо допълнително, за да достигнат оргазъм. Когато искат да забременеят: Мисионерска  Зачеването е сложен процес, който зависи на първо място от здравословното състояние на двойката. Върху оплождането оказват влияние редица фактори, но позата също е от значение. Ако изберете мисионерската, ще увеличите шансовете за забременяване.  „Разбира се, важен е наклонът на талията. Поставянето на възглавница под таза може да ви помогне да я повдигнете малко и така да създадете идеални условия за по-лесното достигане на сперматозоидите до вашата яйцеклетка“, коментира пред Woman’s Day Ейми Левин. По думите ѝ, по този начин няма опасност спермата да изтече бързо от влагалището, както се получава при някои други пози. Когато искат по-дълъг полов акт: Лисица  Преждевременната еякулация може да развали настроението както на жената, която не е успяла да свърши, така и на мъжа. Тази поза прилича малко на мисионерската. Жената е легнала по гръб и трябва да качи краката си чак до раменете на мъжа. Така той може да проникне максимално дълбоко, а и се чувства по-удобно, което е предпоставка за по-дълъг полов акт. Когато той е надарен: Преплетени тела  По-големият член може да създаде по-приятни усещания, но и болка за една жена. Така наречената любовна плетка или страничното проникване са подходящи в случая, пише struma.bg. Мъжът и жената лягат настрани, лице в лице, като преплитат ръцете и краката. ", "date": "2018.11.29", "title": "Кои са най-добрите секс пози при различни ситуации"}
{"url": "https://www.blitz.bg/layfstayl/ptuvane/zashcho-v-alzhir-zhenite-ne-kriyat-svoite-lyubovnitsi-a-mzhete-zabulvat-litsata-si_news642307.html", "text": "Алжир е истинско царство на матриархата. Независимо, че това е ислямска държава, правилата в нея се различават от общоприетите в подобни страни. По-скоро всичко е наобратно. Там лицата си закриват не жените, а мъжете, а на жените не само, че не се забранява да имат любовници, а напротив - това се поощрява от обществото. Звучи прекрасно, нали?!   Туарегите са един от най-особения народ в Африка, който се е зародил още в дълбоката древност, съхранявайки културата  и традициите си.  Някои от тях могат да изглеждат наистина необичайно за съвременния свят.  Особено, ако се отчете фактът, че сегашните туареги живеят на територията на мюсюлмански държави, където има съвсем други правила и то напълно противоположни.", "date": "2018.11.29", "title": "Защо в Алжир жените нe крият своите любовници, а мъжете забулват лицата си?"}
{"url": "https://www.blitz.bg/obshtestvo/spasikha-amerikanka-s-unikalna-operatsiya-v-sv-ekaterina_news642664.html", "text": "В УМБАЛ „Св. Екатерина“ бе приета за лечение по спешност 70-годишна американска гражданка с остро настъпила дисекация на гръдната аорта. Това е най-драматично протичащото заболяване на сърцето и излизащите от него съдове, което причинява смърт при 50% от случаите, ако е оставено без лечение през първите 48 часа от началото на симптомите. Това съобщиха от УМБАЛ \"Св. Екатерина\".   Дисекацията на гръдната аорта представлява разслоение на стената на аортата, при което кръвта прониква под налягане и заплашва от спукването й. Екипът на проф. Генчо Начев оперира пациентката по спешност, като отстрани увредената аорта и я замени с протеза, в която включи излизащите от дъгата на аортата съдове, снабдяващи с кръв мозъка и горните крайници.  Операцията премина успешно и пациентката се възстановява, като й предстои изписване в следващите дни. ", "date": "2018.11.29", "title": "Спасиха американка с уникална операция в \"Св. Екатерина\""}
{"url": "https://www.blitz.bg/obshtestvo/vremeto-se-chalna-zadava-se-dekemvriyska-anomaliya-ot-blizo-30-gradusa-sled-broeni-dni_news642649.html", "text": "Студено, почти без валежи или със слаби превалявания ще бъде времето през следващите 2-3 дни. В средата на другата седмица обаче предстои чувствително и продължително декемврийско затопляне - температурите от стойности до минус 10, минус 15 утре и в събота сутрин, в някои райони е възможно да превишат плюс 15 градуса. По този начин разликата между най-ниските температури тази седмица и най-високите през следващата ще бъде близка до 30 градуса, информира .  Днес ще бъде облачно, с температури от минус 5 на север до плюс 5 в крайните югозападни райони. На места е възможно да прехвърчи слаб сняг, но съществени валежи днес, а и през следващите дни, не се очакват.  Утре облачността ще бъде променлива, значителна над северните райони и с повече разкъсвания и намаления на юг и изток. Сутрин ще бъде студено, с температури от около минус 11, минус 12 до минус 7 градуса, само в крайните южни райони без снежна покривка и по Ченоморието, малко по-високи, до около нула градуса.  Дневните температури ще са от минус 5, минус 4 до плюс 3 градуса. Вятърът от североизток ще отслабва.  В събота сутрин остава студено, с температури в Северна България от минус 13 до минус 8 градуса, а на юг от минус 8 до минус 2. През деня температурите в южните райони ще започнат да се повишават, отначало слабо и максималните стойности в страната ще бъдат от минус 5 до минус 2 на север  и от 2 до 8 градуса в южните райони. В низините и котловините ще има мъгли и ниски облаци.  В неделя, след поредната студена утрин, с температури до минус 9 градуса на север, през деня бавното затопляне ще продължи и дневните стойности ще са от около минус един, нула по поречието на Дунав, до 10,11 градуса в крайните югозападни райони.  В началото на следващата седмица повишението на температурите ще продължи, като по-студено, и мъгливо ще остава до вторник само в ниските части на Дунавската равнина. В останалата, по-голяма част от страната, дневните стойности ще достигнат нива от около и над 10 градуса.    ", "date": "2018.11.29", "title": "Времето се чална: Задава се декемврийска аномалия от близо 30 градуса след броени дни!"}
{"url": "https://www.blitz.bg/obshtestvo/regioni/germantsi-zapochnakha-da-kupuvat-koli-na-staro-ot-blgariya-sefteto-napravi-kheyko-khauzner-snimki_news642659.html", "text": "Когато куче ухапе човек, това не е новина. Новина е, когато човек ухапе куче, гласи един от основните принципи в журналистиката. Години наред бедните българи купуват коли на старо от богатите германци. И това не е новина. Но ето, че нещата се променят – германци започнаха да идват в България, за да търсят коли на старо, пише flagman.bg.  Преди 2 дни немецът Хейко Хаузнер от Рекълвиц, Германия, стана горд собственик на джип “Мицубиши Паджеро”, с българска регистрация, каран досега от бургазлия. Хаузнер има регистрирана фирма във Варна, но основната му дейност е в Германия, където е арендатор на ловни полета. Паджерото му трябвало, за да го дава под наем на свои клиенти ловци.   Но не купил джип от Германия, а започнал да рови из българските сайтове и така попаднал на изгодната оферта.  За пръв път ми се случва – пускам обява за старата си кола и намирам купувач от Германия, разказва собственикът, пожелал анонимност.  Ако Ангела Меркел остане още няколко години на власт, германците ще започнат да ни изкупуват и старите дрехи, а може и до магазините “Всичко по 1 лев” да опрат, шегуват се нашенци. Меркел прие в Германия около 2 милиона имигранти от Близкия изток и Северна Африка. В момента над 70% от тях не работят и смучат социални помощи, като парите се смъкват от гърба на работещите германци, а не от заплатата на канцлера им. По данни на \"Алтернатива за Германия\", в момента коренното население е подложени на такива жестоки данъци, че от януари до края на август работи за държавата, а само 4 месеца в годината - за себе си.     Във вторник щастливият Хаузнер регистрирал новата си придобивка във Варна, където е седалището на българската му фирма и отпрашил за Германия. ", "date": "2018.11.29", "title": "Германци започнаха да купуват коли на старо от България, сефтето направи Хейко Хаузнер (СНИМКИ)"}
{"url": "https://www.blitz.bg/obshtestvo/nina-nikolina-i-kalin-velov-v-ekskluzivno-maping-shou_news642641.html", "text": "Красивата съкровищница на България оживява в календар. Премиерата на актуалния шедьовър ще е в рамките на пищния спектакъл „Мис България” на 30-и ноември в Рейнбоу Плаза. Водеща компания в областта на фризьорството е партньор на най-коментирания конкурс за красота в България. Красивата земя на траките, скътала в сърцето си плодородните житни поля, аромата на казанлъшката роза, величието на славните владетели и необятната шир на Черно море, оживяват в поредица от визии, включени в актуалния календар, създаден от екипа на Christian Of Roma.   Официалната премиера на календара  ще се състои, чрез атрактивно мапинг шоу в рамките на финалния етап на конкурса „Мис България” на 30-и ноември, петък в Рейнбоу плаза. Спектакълът, в който облеклата и програмата са подчинени на „Красотата на България“, е  въплъщение на традиционната българска прелест. Осемнадесет момичета ще представят историческите и културни забележителности на града, чиято корона за красота носят.  Идеята на конкурса е да покаже прелестите на България и да мотивира младите да не я напускат! Реализацията е вдъхновена, именно от ценностите на компанията,  официален партньор на събитието. Най-динамично развиващата се компания в индустрията на красотата партнира на националните кастинги в избора на родни красавици, предизвиквайки аплодисментите на публиката с мапинг шоу в Бургас и Варна.   Във финалния етап, в края на ноември, вечната народна песен „Излел е Дельо Хайдутин”, класиката „Лудо Младо” и други ще прозвучат на сцената на Рейнбоу Плаза, в изпълнение на любимата българска поп-певица Нина Николина, под акомпанимента на музиканта Калин Вельов. Режисьор на спектакъла е Георги Тошев. В мапинг шоуто ще бъдат представени моделите и прическите от календара на Christian Of Roma. Криейтивът на вълнуващите визии, представящи съответните месеци и градове, е поверен в ръцете на Слав Анастасов и Маурицио Пироло – Маури. Екстравагантният подход към стилизирането на косите е оставен изцяло на въображението на топ стилистите на Christian Of Roma - Владимир Атанасов, Таня Георгиева, Дорета Атанасова, Емилия Балталиева, Тодор Торов и Милена Кльонтова. Вдъхновението на майсторите на прическите, включени в календара бе запечатано от обектива на Диляна Флорентин, а гримът е дело на Марина Младенова.   Огнените коси, обагрени в топлината на залеза, символизират жертвения танц на нестинарката. Тайнствената връзка с божествата, тлеещи въглени, събрали всички предсказания, легенди, обреди и обичаи. Безкрайната житница на Добруджа и радостта от даровете на земята са разказани, чрез щрихите на фризьорското изкуство.  Величието на царете, написали славната българска история и оставили ярка следа е пресъздадено, чрез магическата плетеница от коси. От Аспаруховото знаме до Мадарския конник, конската опашка в историческата съкровищница на България е символ на храброст, мощ и победоносни походи.   Приказката за паметното българско минало продълажава във визите от календара и мапинг шоуто, олицетворена от короната на Търновската слава.   Най-популярният символ на българското обаяние – маслодайната роза е вплетен в косите на характерна визия. Дълбокият и силен аромат, красотата, младостта и здравето са само част от въздействащото послание.    Морето е магията намерила дом в сърцата на поети, художници и писатели. Тя вълнува от визията, в която артистите на Christian Of Roma пресъздават своето виждане за необятната морска шир.   Разветите коси на самодивата, символ на родните предания и легенди са скрити в  поредната визия. Вятърът, този немирник, който разказва приказки, разхвърля пясъка и гони есенните листа.    Грандиозният спектакъл Мис България 2018-а ще се състои на 30-и ноември,  петък от 19.30 часа в Рейнбоу плаза. Организатор на конкурса е „Итерсаунд”, а официален партньор на събитието е Christian Of Roma. „Красивата съкровищница на България” - мапинг шоу е дело на Lightwork, част от Global Event Group. ", "date": "2018.11.29", "title": "Нина Николина и Калин Вельов в ексклузивно мапинг шоу"}
{"url": "https://www.blitz.bg/obshtestvo/kzp-s-mnogo-vazhno-preduprezhdenie-sled-padaneto-na-temperaturite_news642624.html", "text": "С падането на температурите зачестяват поканите на търговци за присъствие на презентации на закрити места, където те предлагат пред събраната аудитория различен тип продукти – от такива с „благотворно въздействие върху здравето” до домакински електроуреди. Обещанията за изгодни покупки по време на такива представяния изкушават немалко потребители да платят на момента за нещо, което впоследствие може да се окаже грешна инвестиция. Най-лесно подведени могат да бъдат по-възрастните хора и други рискови групи потребители.     „Този способ се прилага все по-често. Особено в зимния сезон той е по-примамлив за уязвимите групи потребители”, отбелязва председателят на Комисията за защита на потребителите (КЗП) Димитър Маргаритов, съобщиха от пресцентъра на КЗП.  „Трябва да следим дали този, който ни предлага в рамките на въпросната презентация дадените стоки или услуги, дава достатъчно надеждна информация. Ако се говори само за това какви чудодейни въздействия или какъв невероятен ефект имат, то тогава определено трябва да се отнасяме с по-голям скептицизъм. При всяко съмнение, че става въпрос за фалшиво изтъкване на положителните качества на тези продукти, да не прибягваме до покупка”, предупреди той.  И допълни, че присъствието там по никакъв начин не задължава потребителите дори и само от куртоазия да направят някакъв разход.  Маргаритов обясни, че при подобен тип маркетинг, без значение дали потребителят е бил достатъчно добре информиран за качествата на предлаганите продукти и за условията на сделката, когато си е купил нещо, той има право да се откаже и да си вземе обратно парите.  „В 14-дневен срок трябва да го заяви пред търговеца и да върне стоката. Препоръчваме отказът да се прави писмено, защото доказателствената тежест, че го е направил, е именно у потребителя. И търговецът е длъжен да му върне парите”, каза още той.    Председателят на КЗП направи важно уточнение, че ако по време на презентацията търговецът не е обявил, че при упражняване правото на отказ разходите по връщането на стоката ще са за сметка на потребителя, то той ще трябва да ги поеме.     Важно е да се знае, че законът изключва възможността за отказ от сделки дори и на този принцип в няколко конкретни случая. Един от тях касае продуктите, които поради хигиенни съображения не могат да бъдат върнати. Сред изключенията са и стоките, изработени по конкретни поръчки. Например, матрак по дадени от клиента размери. Комисията обаче е констатирала и нарушения.  „Търговците си спестяват тази информация и по-скоро провокират потребителите да си поръчват индивидуални стоки по размери, които не се срещат в нормалната номенклатура. По този начин те парират възможността потребителят да се откаже от покупката впоследствие”, коментира Маргаритов.  Той препоръча, ако не е належащо да се правят подобни поръчки, хората по-скоро да се ориентират към наличните продукти със стандартни параметри. ", "date": "2018.11.29", "title": "КЗП с много важно предупреждение след падането на температурите"}
{"url": "https://www.blitz.bg/obshtestvo/shef-v-bdzh-razkri-dali-vlakovete-se-dvizhat-normalno-v-snega_news642613.html", "text": "Движението на влаковете е нормално. Няма драстични закъснения на влаковете. Това каза инж. Ивайло Георгиев, ръководител отдел „Организация на превозите“ в БДЖ, в сутрешния блок на БНТ във връзка със зимната обстановка в страната.   „В участъка между София и Перник се извършва авариен ремонт в района на гара Драгичево и по тази причина пътническите влакове се движат със закъснение от порядъка ва 10-15-20 мин. С 80 минути закъснение се движи влакът от Лакатник заради проблем с мотрисата. Пътниците ще бъдат превозени със следващите влакове“, обясни инж. Георгиев. ", "date": "2018.11.29", "title": "Шеф в БДЖ разкри дали влаковете се движат нормално в снега"}
{"url": "https://www.blitz.bg/layfstayl/ptuvane/snimki-pokazakha-shcho-za-uzhasyavashch-zimen-apokalipsis-zastigna-blgarskite-shofori_news642596.html", "text": "Заради силен снеговалеж и вятър е спряно преминаването през граничния пункт Кайнарджа край Силистра. Временно са спрени фериботите при Свищов и Никопол, а фериботът при Оряхово ще пътува само в светлата част на денонощието.   В същото време стотици камиони чакат часове наред на \"Дунав мост\", от българска и от румънска страна, предаде bTV.   Причината е забраната за движението на автомобили над 12 тона по пътищата Русе – Разград, Русе – Бяла и Русе – Силистра. Особено тежка е ситуацията за тежкотоварните автомобили в северната ни съседка.  Те не могат да стигнат българската граница повече от 12 часа. Румънските власти пропускат по 30 камиона на всеки половин час. Сняг и катастрофи затвориха много пътища в страната днес. В цяла Северна България камиони аварираха и блокираха движението.  На други места автомобилите бяха спирани за почистване на снега. Няма затворени магистрали, съобщиха от Пътната агенция. Десетки камиони попаднаха в снежен капан на стария път за Витиня.  Междувременно продължава да е затруднено движението по голяма част от пътищата в страната. След като вчера цял ден валя силен сняг, тази сутрин температурите паднаха сериозно и има заледявания. Ограничения има в северната част на страната – временно е спряно движението за превозни средства над 3,5 това по пътя  Шумен – Разград при Белокопитово поради нулева видимост. За всички коли е ограничен пътят  Дуранкулак – Кардам  поради снегонавявания. За камиони над 12 тона е забранен участъкът  Силистра – Добрич , където в момента се чисти снегът. В  София  140 снегорина са на терен, обработват се с приоритет улиците на градския транспорт и по-стръмните терени.   След пътната блокада, продължила часове, възстановено вече е движението по пътя Ботевград – София при Витиня, където вчера десетки камиони бяха блокирани в снежен капан. Камионите се отбиваха от магистрала „Хемус”, а заради заледеното трасе по стария път някои аварираха и блокираха движението.  ", "date": "2018.11.29", "title": "СНИМКИ показаха що за ужасяващ зимен апокалипсис застигна българските шофьори"}
{"url": "https://www.blitz.bg/obshtestvo/regioni/koshmar-kray-moreto-na-ustieto-na-reka-veleka_news642617.html", "text": "Пътят Ахтопол – Синеморец е затворен заради излезли от коритото води на река Велека.   Това съобщиха от Областната управа.  По отсечката се допуска преминаването само високопроходими автомобили.   Така на практика селата Синеморец и Резово остават откъснати от света. Областният управител Вълчо Чолаков е координирал сапьори, на място е изпратен екип от експерти, който ще прецени необходимо ли е взривяването на пясъчната коса на Велека, с което да се позволи да се оттече водата.  В останалата част на област Бургас обстановката е спокойна след падналия сняг и обилните валежи.   Заради силен снеговалеж и вятър е спряно преминаването през граничния пункт Кайнарджа край Силистра. Временно са спрени фериботите при Свищов и Никопол, а фериботът при Оряхово ще пътува само в светлата част на денонощието.  В същото време стотици камиони чакат часове наред на \"Дунав мост\", от българска и от румънска страна.    ", "date": "2018.11.29", "title": "Кошмар край морето на устието на река Велека!"}
{"url": "https://www.blitz.bg/obshtestvo/intervyu/glavniyat-arkhitekt-na-sofiya-razkri-kakvo-shche-se-sluchi-ss-zakharnata-fabrika_news642611.html", "text": " \"Няма да допуснем унищожаването на Захарна фабрика\", категорично заяви той в интервю пред  .  Ето какво още каза арх. Здравко Здравков:  - Захарната фабрика в София явно е оставена да се саморазруши. Какво прави Столична община, за да не се случи това?  - Още преди 2 години – в края на юни 2016 г със заповед на кмета на София Йорданка Фандъкова тогавашният собственик на имота - „Родна земя холдинг“ бе задължен да предприеме незабавни мерки по обезопасяването на сградите в Захарната фабрика, да изготви  пълно архитектурно, геодезично и фотозаснемане на сградата , с детайли и шаблони на всички характерни места по фасадите, както и да се изготви подробна конструктивна експертиза с натурно и лабораторно обследване, отразяваща цялостното състояние на сградите и предписване на необходимите строително-монтажни работи. След това трябваше да бъде изготвено и представено в Министерство на културата задание за инвестиционен проект за реконструкция на Захарната фабрика по автентични данни. Тъй като това не бе направено, бяха издадени наказателни постановления и на фирмата-собственик бяха наложени три акта на обща стойност 250 000 лева по Закона за устройство и застрояване на Столичната община. Тези пари са платени, но въпреки това сградата на бившата Захарна фабрика, която е национален паметник на културата, се руши. След разговор с кмета на София Йорданка Фандъкова бяха предприети и действия срещу новия собственик „Недвижими имоти София“ АД. - Тази компания откога е собственик на Захарната фабрика?  - Договорът за покупко-продажба между „Родна земя“ и „Недвижими имоти София“ е от 30 ноември 2016 година. Само няколко месеца, след като бе издадена заповедта на кмета Фандъкова. Но новият собственик твърди, че старият не го е уведомил за тази заповед. Така през август т.г от „Недвижими имоти София“ с едно писмо до мен помолиха за отлагане до Нова година, тъй като не знаели за съществуването на тази заповед. Миналата седмица проведохме среща с представители на компанията, на която те декларираха, че до края на годината ще извършат всички тези действия, описани в заповедта от 2016 година. - Какво ще се случи, ако след Нова година новият собственик не е изпълнил предписанията?  - Ще направим един констативен протокол и отново ще бъдат наложени санкции. Тъй като вече има установено бездействие, ако отново не се предприемат действия, глобата вече ще е 200 000 лева. Тоест ще търсим максимални санкции за тези собственици. Но тъй като вече има някаква декларирана воля за предприемане на действия, ще изчакаме този срок. Добре, но времето минава, а от сградата на Захарна фабрика вече почти не е останало нищо. - Удължаването на сроковете няма ли да доведе до пълното й разрушаване и строителството на поредния търговски център на този терен?  - Това няма как да се случи, защото имотът е със статут на недвижимо културно наследство. И ние, и Министерство на културата, няма да допуснем там да се строи, а  ще търсим максимално връщане на образа на Захарната фабрика  в оригинал. Имаме цялата защита на Закона за културното наследство и механизма на санкциите, макар че от отсрещната страна от години има бездействие и нежелание да се инвестира в тази сграда. Но механизмът на санкциите, след като наложихме глоби за 250 000 лева, явно има някакъв оздравителен ефект и собствениците са променили своето отношение. Все пак в наши дни има изключително добри примери на подобни пространства, които са интегрирани в града. Аз мисля, че при една архитектурна намеса това може да стане знаково място. Мога да ви посоча редица примери от цял свят, при които бивши индустриални зони и фабрики се превръщат в знакови места за всички граждани. По цял свят  отношението и ползването на подобни сгради е въпрос на престиж . А у нас, едва ли не, имотът е с понижена придадена стойност, ако в него има паметник на културата. Което е изключително куриозно, защото в световен план ползването на подобна сграда е престижно. Това е място, което носи характер и е запазило и носи духа на стара София. А в момента се борим как тези сгради да бъдат запазени от вандалски прояви на живеещите наоколо.", "date": "2018.11.29", "title": "Главният архитект на София разкри какво ще се случи със Захарната фабрика"}
{"url": "https://www.blitz.bg/obshtestvo/regioni/dva-busa-zatnakha-v-snega-na-ptya-dobrich-balchik_news642625.html", "text": "Екипи на регионалната дирекция \"Пожарна безопасност и защита на населението\" са изтеглили микробус с пациенти на хемодиализа и друг автобус със седем пътници, затънали в снега по пътя Добрич-Балчик, съобщи директорът на службата комисар Дарин Димитров.   Автомобилът с болните е аварирал край село Сенокос на път за болницата в Добрич. Пожарникарите са помогнали и на пътническия микробус, принудително спрял до село Безводица.  От снежните преспи са изтеглени и три автомобила с шестима пътници, затънали край село Одърци, и още две коли с четирима пътуващи край село Бежаново, посочиха от регионалната дирекция.  Натрупаната снежна покривка в Добричкия регион в последното денонощие е 12 сантиметра, а падналото количество валежи - 10.9 литра на квадратен метър. Шофьорите да предприемат пътувания само с автомобили, подготвени за зимни условия, и да следят прогнозата за времето, апелират от областната управа. ", "date": "2018.11.29", "title": "Два буса затънаха в снега на пътя Добрич-Балчик"}
{"url": "https://www.blitz.bg/obshtestvo/regioni/seltsa-v-kapan-na-snega-zhitelite-im-nyamat-dori_news642599.html", "text": "Между 10 и 15 см сняг натрупа по проходите в Смолянска област през последните часове. Според данни на Областното пътно управление, пътищата на републиканската мрежа са почистени и обработени с пясък и сол.   пет села са без ток, няма затворени пътища в областта и в област Русе, няма проблем с движението по Дунав мост след вчерашните затруднения заради снеговалежа. и района се очаква силен североизточен вятър, в откритите полета ще доведе до натрупване на преспи, предава БНР. Минути преди 7 ч. е подаден сигнал за закъсал микробус до село Сенокос, тръгнал да превозва пациент за хемодиализа.   Все още няма ток в някои села  работи се по отстраняване на проблема.  В област  е обявен предупредителен код за очаквани ниски температури, преодолени са проблемите с електроснабдяването на селища в общините Враца и Роман.    ", "date": "2018.11.29", "title": "Селца в капан на снега, жителите им нямат дори..."}
{"url": "https://www.blitz.bg/layfstayl/ptuvane/novina-koyato-vseki-shofor-tryabva-da-znae_news642590.html", "text": "Снегът, който от вчера притесни всички шофьори продължава да вали, но само на места. ОТ Агенция \"Пътна инфраструктура\" (АПИ) обявиха каква е актуалната пътна обстановка, с която всеки водач на МПС трябва да се съобрази. Информация за състоянието на републиканските пътища е към 06:00 ч. на 29.11.2018 г. А тя е следната:  І. МЕТЕОРОЛОГИЧНА ОБСТАНОВКА:  Температурите са в интервала от - 10° до + 4°.  Времето над страната е предимно облачно.   Вятър духа в областите Бургас, Варна, Добрич, Ловеч, Перник, Плевен, Пловдив, Разград, Русе, Силистра, Смолян, София, Търговище, Хасково и Шумен.  Пътните настилки са предимно мокри, по усойните и планински райони частично заледени, обработени и проходими при зимни условия.  Дъжд вали в района на Гоце Делчев /обл. Благоевград/; Микре и Дойренци /обл. Ловеч/  Сняг вали в областите Бургас, Варна, Габрово, Кюстендил, Пазарджик, Пловдив, Сливен, Смолян, София, Стара Загора и Хасково, както и в района на проход „Предел“, Юндола, Попови ливади, Сатовча и Добринище /обл. Благоевград/; Враца и Леденика /обл. Враца/; Ловеч, Троян, Ябланица, Априлци, Шипково, „Троянски“ проход /обл. Ловеч/; Берковица /обл. Монтана/.  - до 50 м в района на проход „Шипка“  ІІI. ВЪВЕДЕНИ ОГРАНИЧЕНИЯ ПО ОСНОВНИТЕ ПЪТНИ НАПРАВЛЕНИЯ:  1. Проходи:  - „Върбишки“ - затворен за всички МПС. Срок: целогодишно;   - „Златишки“ - затворен за всички МПС. Срок: целогодишно;  - „Айтоски“ - отворен за всички МПС;  - „Котленски“ - отворен за всички МПС;  - „Обзорски“ - отворен за всички МПС;  - „Печинско“ - отворен за всички МПС;  - „Републиката“ - отворен за всички МПС;  - „Ришки“ - отворен за всички МПС;  - „Рожен“ - отворен за всички МПС;  - „Предел“ - отворен за всички МПС;  - „Вратник“ - забранен за МПС над 10 т. Срок: целогодишно;  - „Дюлински“ - забранен за МПС над 3,5 т. Срок: целогодишно;  - „Пампорово“ - забранен за МПС над 3,5 т. Срок: целогодишно;  - „Петрохан“ - забранен за МПС над 12 т както и тегленето на ремаркета и полуремаркета. Срок целогодишно;  - „Твърдишки“ - забранен за МПС над 10 т. Срок: целогодишно;  - „Троянски“ - забранен за МПС над 12 т;  -„Превала“ - ограничено за МПС над 12 тона с ремаркета и полуремаркета;  - „Шипка“ - забранено е движението на МПС, предназначени за превоз на товари с технически допустима максимална маса над 12 т от категория N3, както и тегленето на ремаркета и полуремаркета с технически допустима максимална маса над 10 т от категория О4. Срок: целогодишно.  Ограничения по пътната мрежа:  ОПУ Шумен и Разград:  Временно движението на МПС над 3,5 тона по път I-2 Шумен – Разград в участъка от Белокопитово до Разград е ограничено поради нулева видимост. /Въведено в 18:50./  Обходен маршрут: по път II-49 Разград – Търговище – път I-4 Търговище – Шумен.  ОПУ Силистра и Добрич:  Временно се ограничава движението на МПС над 12 тона по път II-71 Силистра – Добрич поради снегопочистване, силен снеговалеж и вятър, снегонавявания и намалена видимост.   ОПУ Добрич:  Временно е ограничено движението в двете посоки по път III-2904 Дуранкулак – Кардам за всички МПС поради снегонавявания.   ІІ. СЪСТОЯНИЕ НА АВТОМАГИСТРАЛИТЕ:  АМ „Тракия“:   Област София:  Движението от км 14+270 до км 20+660 в посока Бургас е ограничено поради ремонтни-възстановителни дейности на виадукти при км 17+440 и км 18+140. Движението се осъществява двупосочно в платното посока София. В празничните и почивни дни се въвежда реверсивно движение както следва: за посока Бургас се обособяват две ленти на движение и една посока София. През последния почивен или празничен ден – една лента за движение посока Бургас и две посока София. Срок 20.12.2018 г.  Движението по АМ \"Тракия\" от 45+900 до км 53+000 и в двете посоки се осъществява с повишено внимание поради констатирани неравности по пътната настилка. Скоростта на движение се ограничава до 90 км/ч. Срок 20.12.2018 г.  АМ „Хемус“:   Област София:  Движението по АМ \"Хемус\" в тунел \"Правешки ханове\" посока Варна се осъществява в една лента поради ремонтни дейности в изпреварващата лента. Движението се извършва в активната лента. Срок от 09:30 до 16:00 часа на 29.11.2018 г.  Движението от км 30+260 до км 47+060 /от п.в. „Витинска река“ до п.в. Ботевград/ е ограничено за МПС над 12 тона само в посока София поради ремонтно – възстановителни дейности по виадукт „Коренишки дол“ при км 36+880, км 37+520 и км 37+920. Движението се осъществява по обходен маршрут: п.в. Ботевград, път II-17 /АМ \"Хемус\" – Ботевград/, път I-1 /Ботевград – София /, п.в. \"Витинска река\". Срок 31.03.2019 г.;  Движението по АМ „Хемус“ при Потоп от км 18+680 до км 19+600 в посока Варна се осъществява с повишено внимание поради ремонтни дейности в аварийната лента по виадукт при км 19+250. Скоростта на движение е ограничена до 70 км/ч. Срок до 20.12.2018 г.;  Движението от км 29+860 до км 35+150 в посока София е ограничено поради ремонтни дейности на виадукт при км 33+600 и тунел „Витиня“. Движението се осъществява двупосочно в платното посока Варна. Срок 20.12.2018 г.;  Движението от км 34+010 до км 40+510 в посока София е ограничено за всички МПС поради аварийно – възстановителни дейности по виадукт „Коренишки дол“ при км 36+450 и виадукти при км 37+520 км 37+920. Движението се извършва двупосочно в платното посока Варна. Срок до 31.03.2019 г.;  Движението по АМ „Хемус“ от км 48+800 до км 53+690 в посока Варна е ограничено поради ремонтни дейности по виадукт при км 51+360. Движението се осъществява двупосочно в платното посока София. Срок 15.12.2018 г.;  Област Варна:  Движението по АМ ,,Хемус” в участъка пътен възел „Невша“ – пътен възел „Млада Гвардия“ от км 375+800 до км 381+500 в посока Варна – София е ограничено. Движението се осъществява двупосочно в платното посока Варна поради ремонтни дейности на асфалтовата настилка. Ограничава се слизането от АМ ,,Хемус” към Невша и Белоградец на п.в. „Невша“. МПС се пренасочват през с. Млада Гвардия. Ограничава се качването в посока София от п.в. „Невша“. МПС се пренасочват по път I-2 ,Русе – Варна като могат да се качат на АМ ,,Хемус” на п.в. ,,Каспичан”. Срок до 30.11.2018 г.  АМ „Струма“: няма ограничения.  АМ „Марица“: няма ограничения.  АМ „Черно море“:  Област Варна:  Движението от км 0+000 до км 8+600 се осъществява двупосочно в едно платно посока Варна – Бургас поради частични ремонтни дейности на асфалтовата настилка. Срок 23.12 2018 г.  АМ „Люлин“: няма ограничения   Работили машини: 872 броя.    ", "date": "2018.11.29", "title": "Новина, която всеки шофьор трябва да знае"}
{"url": "https://www.blitz.bg/obshtestvo/tezi-6-nachina-shche-vi-pomognat-da-spite-po-dobre-vsyaka-noshch_news642573.html", "text": "Здравият и пълноценен сън всеки ден е от изключително значение за нашето здраве. Ако не се наспиваме добре, рискуваме да се разболеем. Липсата на сън води до редица рискове като развитие на сърдечно-съдови заболявания, напълняване, главоболие и отпадналост. Затова добрият сън всяка нощ е много важен за всеки.Но как да се наспим добре всяка вечер? Ето 6 начина да спим по-добре всяка нощ! Не прекалявайте с вечерята  Храносмилането изисква енергия, така че ако сте вечеряли прекалено много, то тялото ви ще трябва да работи усилено, за да преработи храната, която сте приели. По този начин няма как да заспите бързо и лесно. Затова опитайте се да се придържате към балансирано хранене през деня и избирайте лека вечеря. Заложете на лека закуска  Комбинирането на въглехидрати с протеини, съдържащи триптофан като чаша пълнозърнеста закуска с мляко, ще ви накара да се чувствате сънливи през целия ден. Въглехидратите спомагат за освобождаването на химикала, който задейства съня, в кръвообращението ви, което казва на мозъка, че е време за сън. Затова не яжте много въглехидрати на закуска. Хапвайте повече морски дарове  Храненето с морски деликатеси като риба или морски дарове може да ви помогне да подобрите съня си. Причината - в рибните продукти се съдържа триптофан, който способства процеса. Избягвайте мазни храни  Една пица по време на вечеря, преди да си легнете да спите, може да предизвика киселини и разбунтува съня ви. Затова избягвайте мазни храни или цитрусови плодове (както и шоколад, мента и газирани напитки), непосредствено преди лягане. Избягвайте люто  Стойте далеч от пикантните храни преди лягане. Те повишават телесната температура, което може да предизвика раздразненост и киселини, а оттам - лош сън. Приемайте повече магнезий  Този минерал помага на организма да произвежда серотонин, който на свой ред произвежда мелатонин. Затова е добре да приемате по 200-300 мг магнезиев цитрат дневно с вечерята за добър сън. Балансирайте го с калций, (който спомага за усвояването му), като приемате 400 мг калций дневно на обяд.  Източник: sanovnik.bg ", "date": "2018.11.29", "title": "Тези 6 начина ще ви помогнат да спите по-добре всяка нощ"}
