{"url": "https://www.blitz.bg/intsidenti/ruskoto-voenno-ministerstvo-progovori-za-intsidenta-mezhdu-britanski-iztrebiteli-i-samoleti-ot-chernomorskiya-flot_news620584.html", "text": "Министерството на отбраната на Русия опроверга съобщението, че британските кралски Военновъздушни сили на 13 август са прихванали шест руски бомбардировача Су-24 над акваторията на Черно море, предават информационните агенции.   Според изявление на министерството на 13 август четири самолета от морската авиация на Черноморския флот, сред които не е имало нито един бомбардировач Су-24, са изпълнили планови учебни полети над акваторията на Черно море.  „След изпълняването на полетите от руски самолети във въздушното пространство на зададения район, бяха открити военни самолети на една от страните от НАТО и те не са се доближавали по близо от 30 километра“, се казва в съобщението на министерството.  „Самолетите не са извършили никакви маневри, не са се отклонявали от маршрута и не са приближавали към руските самолети, което е позволило завръщането във въздушната база“, уточняват от руското МО.  ", "date": "2018.08.15", "title": "Руското военно министерство проговори за инцидента между британски изтребители и самолети от Черноморския флот"}
{"url": "https://www.blitz.bg/layfstayl/zashcho-maykl-dzhordan-ne-mozhe-da-prodade-imenieto-si-v-chikago-snimkivideo_news620556.html", "text": "Майкъл Джордан е човек, който няма нужда от представяне. Талантът му е неоспорим, а и благодарение на него голяма част от баскетболните фенове смятат, че той е, въобще, най-добрият, играл тази игра. Джордан обаче притежава и нюх към правенето на пари, но за това вече стана въпрос, пише lifestyle.    С толкова много пари, естествено, Въздушния си позволява и доста луксозни неща. Такова е и имението на Майкъл Джордан в Чикаго, което баскетболистът е обявил за продан преди цели шест години, но купуващ все още няма.    Имението се разпростира на над  5202 квадратни метра  и разполага с каквото ни дойде на ум. Според Business Inseder, в \"къщичката\" на Джордан ще намерим девет спални, тенис корт, басейн, игрище за голф, зала за баскетбол и какво ли още не.    Цената на имението в момента е  14.9 милиона долара , но когато е била пусната за първи път за продажба, е била в пъти по-висока.  Причината, къщата да не може да намери нов собственик, обаче не се крие в цената, а в района, в който се намира - крайните предградия на Чикаго - Хайленд парк. Проблемът е, че повечето хора, които имат възможността да извадят толкова пари за имението, не намират предградията на Чикаго за привлекателна територия.  Да не забравяме, че домът на Джордан има и напълно оборудван фитнес, а Въздушния все още поддържа всичко в него в изряден вид. Въпреки че от доста години не живее там, Майкъл Джордан плаща годишни такси в размер на 100 000 долара.    ", "date": "2018.08.15", "title": "Защо Майкъл Джордан не може да продаде имението си в Чикаго?! (СНИМКИ/ВИДЕО)"}
{"url": "https://www.blitz.bg/obshtestvo/ot-dogodina-lichnite-karti-shche-sa-razlichni_news620553.html", "text": "Ново поколение български документи за самоличност. В сряда МВР обявява и обществената поръчка за фирмите – изпълнители на новите документи. Новите правила за български лични документи трябва да влязат в сила от януари догодина. Те въвеждат нови материали за изработка и защита на личните карти и паспорти, съобщи „Нова телевизия“.   Последното поколение български лични карти ще съдържат биометрични данни, а по желание и електронен идентификатор. Това стана ясно във връзка с новите правила за личните карти и паспорти, които трябва да влязат в сила от януари догодина. “Таксата за издаване на документите няма да се промени. Това обеща заместник-министърът на вътрешните работи Красимир Ципов. \"Биометричните данни са нужни при минаването на гранични проверки, което е свързано с органите за сигурност\", добави още министър Ципов. В процедурата се предвижда и пренасяне на документите със специализиран транспорт, който отговаря на всички изисквания. Последното поколение български лични карти ще съдържат биометрични данни, а по желание и електронен идентификатор. Предвижда се те да съдържат безконтактен чип и антена. По думите му в момента процедурата по изготвянето на личните документи в страната е децентрализирана. Те се изготвят в 30 центъра, но въпреки е невъзможно те да бъдат фалшифицирани, категоричен беше той.", "date": "2018.08.15", "title": "От догодина личните карти ще са различни"}
{"url": "https://www.blitz.bg/svyat/putin-gotvi-golyama-iznenada-za-vnshniya-ministr-na-avstriya_news620543.html", "text": "Руският президент Владимир Путин ще бъде гост на предстоящото бракосъчетание на министърката на външните работи на Австрия Карин Кнайсъл и Волфганг Майлингер, твърди днес в. \"Кронен цайтунг\". Според виенското издание Путин ще дойде на сватбата като неочакван гост. Церемонията ще се състои в южната част на австрийската провинция Щирия сред лозови масиви в събота, 18 август. Първоначално било предвидено бракът да бъде сключен в община Гамлиц, но впоследствие бил избран друг вариант, пише \" \".   Преди няколко пресслужбите на Кремъл и на германското канцлерство съобщиха, че в същия ден Путин ще бъде приет от германския канцлер Ангела Меркел в нейната резиденция Мезеберг край Берлин за преговори. Освен това няма никакви данни Путин да е в приятелски отношения нито с булката, нито с младоженеца.  Междувременно стана ясно, че Путин е изразил готовност да се срещне лично с лидера на Северна Корея Ким Чен Ун, съобщи държавната агенция КЦТА. Путин заявява това в телеграма до Ким по случай отбелязваното на 15 август освобождение на двете Кореи през Втората свободна война.", "date": "2018.08.15", "title": "Путин готви голяма изненада за външния министър на Австрия"}
{"url": "https://www.blitz.bg/intsidenti/skhvatka-v-nebeto-nad-cherno-more-britanski-iztrebiteli-tayfun-sa-prikhvanali-6-ruski-bombardirovacha-su-24-i-te-sa-otstpili-km-krim_news620549.html", "text": "Британски изтребители „Eurofighter Typhoon“ са излетели рано в понеделник от базата си в Румъния, след като руски фронтови бомбардировачи Су-24 са били забелязани. Това обявиха от британските кралските ВВС в съобщение, цитирано от АФП и световните агенции.  В изявлението се уточнява, че са прихванати 6 руски бомбардировача, прелитащи близо до въздушното пространство на НАТО над Черно море.    В него се казва, че е имало „значителна руска въздушна активност през почти цялата нощ“. Руските самолети в крайна сметка са се върнали към Кримския полуостров, допълват от кралските ВВС.  Министърът на отбраната на Румъния Михай Фифор от своя страна заяви, че подобни „провокации“ от Русия са се превърнали в „често явление“ през последните месец  Операцията \"беше в съответствие с мисията на НАТО за защитено въздушно пространство, при която британските ВВС действат заедно с съюзника си от НАТО, за да възпира руската агресия, да успокои приятелите ни в Румъния и да осигури на съюзниците на НАТО ангажимента ни за колективна отбрана\", се посочва в официалната информация.   Четири Тайфун-а британските ВВС са базирани във военно въздушната база Михаил Когалничану в югоизточна Румъния, където са разположени и няколкостотин американски войници.  Тази мярка бе предприета като част от засилената отбрана на НАТО на източния му фланг след присъединяването на Крим към Русия през 2014 г.  Военновъздушните сили на САЩ от своя страна разполагат с четири F-15C Eagles, базирани в съседна България, уточнява специализираният сайт spacewar.com.  Засега няма официални изявления от руското министерство на отбраната. Превод: БЛИЦ", "date": "2018.08.15", "title": "Схватка в небето над Черно море: Британски изтребители \"Тайфун\" са прихванали 6 руски бомбардировача Су-24 и те са отстъпили към Крим"}
{"url": "https://www.blitz.bg/svyat/nikoy-ot-teroristite-na-id-kray-pustinniya-grad-al-safa-ne-uspyal-da-se-spasi_news620552.html", "text": "Намирайки се в плачевно състояние, някои терористи от ИД се укрили от сирийската войска и в пустинния град Ал Сафа на стотина километра югоизточно от Дамаск, съобщиха световни агенции. До там няма официален път.     Получавайки от разузнаването точни данни за мястото на терористите в района на хълмовете край Ал Сафа, армейски поделения от 1-ва дивизия внезапно и координирано атакували позициите на терористите, които били напълно изненадани. Те захвърлили всичките си оръжия и, без да се опитват да се отбраняват, се впуснали в бягство. Те нямали никакъв шанс да се спасят и били избити.     Сирийската армия освободила и този оазис.  / БЛИЦ       ", "date": "2018.08.15", "title": "Никой от терористите на ИД край пустинния град Ал Сафа не успял да се спаси"}
{"url": "https://www.blitz.bg/zdrave/vnimanie-edna-ot-nay-modernite-dieti-za-otslabvane-se-okaza-izklyuchitelno-opasna_news620374.html", "text": "Една от най-модерните в момента диети може да бъде опасна за здравето и да провокира появата на диабет тип 2, предупреждават специалисти от Висшата техническа школа в Цюрих и от Детската университетска детска болница в швейцарския град.  В последните години тя е смятана за една от най-ефикасните за намаляване на теглото.    Но сега се оказва, че има и странични ефекти. Учените алармират за това след експеримент с мишки.    ", "date": "2018.08.15", "title": "Внимание, една от най-модерните диети за отслабване се оказа изключително опасна!"}
{"url": "https://www.blitz.bg/svyat/fermeri-gledat-i-ne-vyarvat-na-ochite-si-kak-e-vzmozhno-podobno-neshcho-da-se-sluchi-s-tazi-malka-mishka-video_news620565.html", "text": "Соя поникна върху гърба на жива мишка. Необичайният случай е регистриран в Индия, съобщава LADBible. Фермерът Датар Сингх забелязал странното животно, докато оглеждал посевите си със соя близо до град Ратлам в щата Мадхя Прадеш. Мъжът се изненадал много от видяното и повикал съседи, които заснели животинката на видео.  Животното очевидно изпитвало голяма болка, не можело да се движи и непрекъснато падало под тежестта на стеблото.  Сингх занесъл мишлето в дома си и извадил растението от раната на гърба на животинчето. Фермерът не изключва хлапета да са се изгаврили с мишката.  Специалисти отбелязват, че мишката е извадила голям късмет, че корените на соята не са достигнали до мозъка й.  Учените предполагат, че семената от растението са попаднали в откритата рана на гърба на мишката и не крият удивлението си, че животното е успяло да живее толкова дълго с такъв товар на гърба си.       Превод: БЛИЦ", "date": "2018.08.15", "title": "Фермери гледат и не вярват на очите си! Как е възможно подобно нещо да се случи с тази малка мишка? (ВИДЕО)"}
{"url": "https://www.blitz.bg/svyat/germanska-delegatsiya-shche-poseti-krim_news620544.html", "text": "Полуостров Крим влезе в състава на РФ през 2014 г. след референдум на населението. Украинските власти много често предупреждават чужденците, че посетилите полуострова завинаги губят достъп до страната.     Словашка делегация обаче неотдавна посети Крим. След това от нея бе заявено, че полуостровът е руски и че планират да установят свои отношения с Русия. Киевските служби за сигурност започнаха проверка на депутатите.     Вчера, 14 август, в Крим пристигнала германска делегация за изучаване на инвестиционния потенциал на полуострова. Много чужденци пристигат именно поради тази причина, защото курортът е интересен за мнозина именно в бизнес-план и предприемачество. /  БЛИЦ    ", "date": "2018.08.15", "title": "Германска делегация ще посети Крим"}
{"url": "https://www.blitz.bg/svyat/donald-trmp-napadna-merkel-v-muzeya-na-madam-tyuso-snimki_news620567.html", "text": "Музеят на мадам Тюсо в Берлин представи най-новата си атракция - живо копие на американския президент Тръмп, боксиращ изображение на германския канцлер Ангела Меркел, поставено върху боксова круша, предава Ройтерс.   За разлика от останалите восъчни фигури в музея, движещият се Тръмп е превъплътен от актьор, който носи силиконова маска, точно копие на милиардера. Боксовият сеанс се провежда под звуците на парчето \"Money, Money, Money\" на шведската група \"Абба\". Мерките на Тръмп бяха взети през 1997 година за нюйоркския клон на музея на мадам Тюсо, когато той е бил предприемач в строителния бизнес. А за изработването на силиконовата му маска за берлинския музей, която е с истинска човешка коса, са били нужни два месеца и уменията на девет души, специалисти в бранша.", "date": "2018.08.15", "title": "Доналд Тръмп \"нападна\" Меркел в Музея на мадам Тюсо (снимки)"}
{"url": "https://www.blitz.bg/stsena/madona-na-60-g-chast-ot-rekordite-v-muzikalnata-y-kariera_news620502.html", "text": "Мадона навършва 60 утре. В нейна чест от BBC са подбрали някои от най-големите постижения в 35-годишната й музикална кариера.  От излизането на едноименния албум на Мадона през 1983 г. тя е изнесла 10 турнета и е продала над 300 млн. албума. Това й донася място в Световните рекорди на Гинес като най-продаваната изпълнителка на всички времена. Ето още няколко интересни цифри за Кралицата на попа: 1. Мадона може да се похвали с повече албуми, които са оглавили класациите във Великобритания, от която и да е друга изпълнителка. Дванадесет от албумите на Мадона са достигнали до първото място. Само Бийтълс и Елвис Пресли имат повече от нея. Албумът й The Immaculate Collection прекарва 338 седмици в класациите след излизането му през 1990 г., в това число повече от два месеца на първото място. 2. Любимите песни на публиката Like A Virgin любимата ви песен на Мадона ли е? Добре дошли в клуба. По данни на Spotify, класиката от 1984 г. е най-популярната й песен. След това се нареждат Hung Up, Holiday, La Isla Bonita и Like a Prayer. В тази петица има само една песен, която не е от 80-те години и това е Hung Up, която излиза през 2005 г. 3. Мадона е пласирала повече сингли в Топ 5, от която и да е друга изпълнителка Общо 46 сингъла на Мадона са достигали до челната петица на класациите във Великобритания. Само Елвис Пресли може да се похвали с повече. Мадона също така има хитове, достигали Топ 5 в три десетилетия – от  Like A Virgin през 1984 г. до Celebration през 2009 г. 4. Изпълнението й по време на Супербоул чупи рекорди През 80-те години нямаше Google, за да ни каже от какво са се интересували хората. От 2010 г. насам обаче търсенията за Мадона в световен мащаб достигат връхната си точка през март 2012 г., когато тя става първата изпълнителка, изнесла концерт в почивката на Супербоул, след злощастното участие на Джанет Джексън през 2004 г. През 2012 г. Мадона постави рекорд за най-голяма гледаемост с изпълнението си по време на Супербоул. Този рекорд бе подобрен от Кейти Пери и „Лявата акула“ през 2015 г. 5. От Spotify чуват Мадона по малко по-различен начин Повечето стрийминг услуги дават на песните цифрени стойности, за да определят дали това е \"щастлива\" или \"тъжна\" песен, въз основа на тоналността, ритъма и други фактори. Те използват единствeно това как звучи музиката и пренебрегват текста, но използват тази информация, за да ни препоръчват нова музика. Съдейки по начина, по който компютрите на Spotify \"чуват\" нейната музика, те биха я определили като \"все по-тъжна с времето\", вследствие на използването на по-бавни песни и по-ниски тоналности. Това обаче не е точно така. Някои от най-емоционалните песни на Мадона са в първите й албуми, въпреки че тези песни звучат като цяло \"по-щастливо\". 6. Сол мажор е най-често използваната тоналност в песните й В студийните албуми на Мадона има песни в 24 различни тоналности, но Сол мажор е най-често използваната (17 песни). 7. Мадона е най-богатата изпълнителка в САЩ Изглежда сякаш тя наистина е Материално момиче. От Forbes оцениха състоянието на Мадона на 580 млн. долара през миналата година, което я прави най-богатата изпълнителка в САЩ с преднина от около 200 млн. долара пред класираната на второ място Селин Дион (Дион е канадка, но е спечелила по-голяма част от парите си в САЩ).", "date": "2018.08.15", "title": "Мадона на 60 г. – част от рекордите в музикалната й кариера"}
{"url": "https://www.blitz.bg/zdrave/ucheni-alarmirat-tezi-lekarstva-za-sn-vodyat-do-altskhaymer_news620375.html", "text": "Учени от University of Eastern Finland смятат, че дългата употреба на някои сънотворни лекарства повишава риска от развитие на Алцхаймер.  В хода на изследването е била анализирана историята на заболяването на 353 души от 1995 година насам.  Оказало се, че в периода 2005 - 2011 година у една пета от участниците в проекта се е развила най-разпространената форма на деменция.     ", "date": "2018.08.15", "title": "Учени алармират: Тези лекарства за сън водят до Алцхаймер!"}
{"url": "https://www.blitz.bg/svyat/traurna-galeriya-svett-gleda-i-plache-koi-sa-zhertvite-na-mosta-ubiets-v-genua_news620576.html", "text": "Светът потъна в скръб след кошмара в Генуа. След рухването на виадукта 39 души намериха смъртта, 5 от тях все още не са идентифицирани. Сред жертвите има и 3 деца.Спасители се борят все още с времето, надявайки, се че някъде там е останал още живот, но с всяка минута шансовете стават все по-нищожни. Евакуирани са повече от 440 души, които са живеели в района на рухналия мост \"Моранди\".   Трагедията в Италия все пак има и лица - тези на загиналите хора, пише \"Република\". Ето част от тях:  29-годишната медицинска сестра Марта Даниси е партньор на Алберто Фанфани. Тя загива заедно с него.  Матео Бертонати е на 26-години и също е от Торе дел Греко. Семейството му се занимава с цветарство.    Мелиса Артус и Натале Гусман са две френски девойки на 22 и 21 години, които са пътували от Монпелие до пристанището, от което щели да се качат на кораб към Сардиния. Превод и редакция БЛИЦ", "date": "2018.08.15", "title": "Траурна галерия: Светът гледа и плаче - кои са жертвите на моста убиец в Генуа"}
{"url": "https://www.blitz.bg/svyat/makedoniya-s-kampaniya-za-referenduma-za-imeto-si_news620568.html", "text": "В Македония официално започва кампанията за предстоящия на 30 септември референдум.   Македонците ще отговорят на въпроса \"Дали сте \"за\" членството в Европейския съюз и НАТО с приемане на договора с Гърция за новото име \"Република Северна Македония\". Кампанията се финансира с бюджетни средства, а целта й ще бъде да се разясни какви са предимствата от членство в НАТО и Евросъюза и какво съдържа договорът с Гърция.", "date": "2018.08.15", "title": "Македония с кампания за референдума за името си"}
{"url": "https://www.blitz.bg/politika/angelkova-osdi-ostro-nasilieto-sreshchu-kamerierkata-v-khotel-na-zlatni-pyastsi_news620531.html", "text": "Министърът на туризма Николина Ангелкова отново остро осъди нападението срещу камериерка от чуждестранен турист от миналото лято. Инцидентът стана в хотел в Златни пясъци. Ето какво точно написа тя в профила си в социалната мрежа:           ", "date": "2018.08.15", "title": "Ангелкова осъди остро насилието срещу камериерката в хотел на Златни пясъци"}
{"url": "https://www.blitz.bg/svyat/tova-e-edinstvenata-dshcherya-na-elizabet-ii-koyato-ostana-v-periferiyata-na-kralskata-istoriya-snimki_news620577.html", "text": "Принцеса Ан - единствената дъщеря на кралица Елизабет II и принц Филип и едно от четирите им деца - сякаш остава в \"периферията\" на кралската история. Ан Елизабет Алис Луиз Уиндзор е родена на днешната дата през 1950 година.Принцесата поема повече от 500 публични ангажимента на година и въпреки понякога странното си поведение, тя е един от най-възхитителните членове на Кралското семейство, пише Vesti.bg.  Конете и конните състезания са нейната страст. На 21-годишна възраст тя печели 3-дневно състезание по конна езда. Тогава от BBC е избрана за личност на годината в категория \"Спорт\" за 1971 г. В продължение на повече от 5 години се състезава за Великобритания, като печели сребърен медал както в индивидуални, така и в отборни дисциплини по време на Европейското първенство през 1975 г. в Германия.  След това през 1976 г. участва и в Олимпийските игри в Монреал като част от националния отбор на Великобритания. Въпреки че вече се е отказала от ездата, принцесата остава активна в света на конните състезания. През 1986 г. тя става президент на Международната федерация по конен спорт и е председател на Асоциацията по езда за хора с увреждания. Освен това Ан е и член на Международния олимпийски комитет.  Ан се омъжва за свой съотборник и капитан на националния отбор Марк Филипс през 1973 г. в Уестминстърското абатство. Двамата имат две деца - Питър, които се ражда през 77г. и Зара - родена през 1981 г.  В началото на 1974 г. беше извършен опит за отвличане на принцесата и въпреки че Ан беше невредима, нейният личен бодигард, назначен от двореца, беше прострелян по време на инцидента. Принцесата и Филипс се развеждат през април 1992 г., а през декември същата година тя се сключва брак с Тимъти Лорънс, командир на Кралския флот.  Двойката не залага на грандиозна сватба, а по скоро на малка частна церемония.   ", "date": "2018.08.15", "title": "Това е единствената дъщеря на Елизабет II, която остана в \"периферията\" на кралската история (СНИМКИ)"}
{"url": "https://www.blitz.bg/svyat/glavniyat-prokuror-na-italiya-posochi-prichinite-za-tragediyata-pochernila-genua_news620569.html", "text": "Причината за инцидента с моста в Генуа, при който загинаха близо 40 души, е човешка грешка. Това заяви главният прокурор на Италия Франческо Коци, пише La Repubblica. Той отбеляза, че разследването на трагедията ще започне веднага след края на спасителната акция. В него ще бъдат включени всички налични сили.  По-рано местните власти съобщиха, че броят на жертвите при инцидента е нараснал до 39 души, 16 са ранените. Сред загиналите има и деца. Превод: БЛИЦ", "date": "2018.08.15", "title": "Главният прокурор на Италия посочи причините за трагедията, почернила Генуа"}
{"url": "https://www.blitz.bg/layfstayl/za-damite/12-neshcha-bez-koito-domt-vi-shche-stane-mnogo-po-uyuten-izkhvrlete-gi-vednaga_news620240.html", "text": "Някои вещи са способни да развалят настроението ни ден след ден. Десетки специалисти отдавна са стигнали до извода, че обстановката вкъщи оказва огромно влияние на качеството ни на живот. Лятото е най-подходящия сезон, в който можем да се отървем от излишните неща и да изхвърлим онези вещи, които отдавна не са ни нужни.     ", "date": "2018.08.15", "title": "12 неща, без които домът ви ще стане много по-уютен, изхвърлете ги веднага"}
{"url": "https://www.blitz.bg/stsena/stivi-uondr-i-dzhesi-dzheksn-posetikha-gasneshchata-areta-franklin-svetovni-zvezdi-se-molyat-za-kralitsata-na-soul-muzikata_news620504.html", "text": "Соул изпълнителят Стиви Уондър и борецът за граждански права Джеси Джексън посетиха тежко болната Арета Франклин, Кралицата на соул музиката, предаде ДПА.   Бившият съпруг на соул легендата Глин Търнман също пристигна в дома й в Детройт. Понастоящем Арета Франклин е на легло и е заобиколена от членовете на семейството й. Много знаменитости отправиха молитви за здравето на 76-годишната соул прима, след като се разбра, че тя е тежко болна. Сред тях се открояват имената на Марая Кери, Род Стюарт, Чака Кан, Джей Зи, Бионсе, Миси Елиът и др.. Детройтската църква, в която баща й е бил пастор и в която тя е пяла като дете, също организира служба за нейното оздравяване. Франклин, станала известна с хитове като \"Respect\" \"Chain of Fools\" и \"I Say a Little Prayer\", е носителка на 18 награди \"Грами\". Тя обяви оттеглянето си от музикалната сцена през месец февруари 2017 година.", "date": "2018.08.15", "title": "Стиви Уондър и Джеси Джексън посетиха гаснещата Арета Франклин, световни звезди се молят за Кралицата на соул музиката"}
{"url": "https://www.blitz.bg/lyubopitno/strashni-snimki-kogato-prirodata-vi-plashi-poveche-ot-nay-golemite-vi-koshmari_news620480.html", "text": "Независимо от усилията ни живеем в хармония с природата, трябва все пак и да помним, че заобикалящият ни свят може да бъде доста жестоко място. Колекция от снимки доказва това, че ние живеем в страшен свят. Някои от нещата само са чудеса на природата, чийто външен вид може да ни изплаши до смърт, други изобразяват ужасни неща, които други същества правят едни на други, за да оцелеят.  На лявата снимка жаба е изяла паяк, а на дясната гъба от вида Антурус Арчера, която прилича на извънземно. инопланетянина Този паяк ме защитава от комари  Паяк Dolophones conifera, способен да се разстила по дървото за маскировка. Гъби Xylaria polymorpha, известни още като пръстите на мъртвеца.  Природата плаши   Тоалетната на майка ми след наводнение.  Тази жаба е изяла светулка, която все още е жива.  Небето над Рим.  Това е дълбоководна риба, която е умряла, опитвайки се да изяде друга риба, 4 пъти по-голяма от нея.   Тези растения изглеждат като бебешки ръце.  Геконът ми току що си изяде опашката.  Изсъхнали цветчета на лъчевата фаринкса.  Страшна гледка.  Делфин, изял калмар.  Не стойте прав, седнете.  Скелет на рибата фугу.  Гигантски чукоглав прилеп.  Само морски водорасли във вълните.  Очи и зъби на раковина.  Гигантско равноного.  Такава жаба живее в местното ни блато.  Змия, покрита от кърлежи.  Майка паяк с малките си  Снимах този молец, който ме гледаше през прозореца.  Правим ремонт и чудовищата изпълзяха от скривалищата си. ", "date": "2018.08.15", "title": "Страшни СНИМКИ: Когато природата ви плаши повече от най-големите ви кошмари"}
{"url": "https://www.blitz.bg/lyubopitno/ne-e-za-khora-ss-slabi-nervi-stomanoleyar-ot-armeniya-brka-s-gola-rka-v-raztopeniya-metal-video_news620391.html", "text": "Арменският стоманолеяр Аркадий Мгдсян от град Алаверди се прочу в Мрежата, като си подложи голата ръка под струята разтопен метал, без да получава изгаряния. Видеото до сега е гледано вече 1,5 милиона пъти.     Самият Мгдсян, когото в американските социални мрежи наричат „безсмъртния руснак”, признал, че не очаквал такава популярност и не мислел, че видеото ще получи такава известност. Според него, на видеото е запечатана многолетна традиция.     „Това, което вие наричате трик, го правят всички и не само металурзите от нашия град. Това е своебразна традиция за посвещаване в металургията и за 250-годишнината история на завода в Алаверди всички млади специалисти преминават през него, когато достигнат специално равнище на майсторство” – казал Мгдсян.     Според неговите думи, тази „полушега, полутайна” е обичай при алавердските металурзи.     Той отбелязал, че феноменът на екстремалната демонстрация се обяснява с ефекта на Лайденфрост, когато между течността и разтопения метал се образува слой пара. „Ако добре си намокриш ръката преди потапяне в разтопената маса, парите за части от секундата ще защитят кожата от изгарянето” – пояснил Мгдсян. /  БЛИЦ         ", "date": "2018.08.15", "title": "Не е за хора със слаби нерви! Стоманолеяр от Армения бърка с гола ръка в разтопения метал (ВИДЕО)"}
{"url": "https://www.blitz.bg/layfstayl/shoubiznes/zakhari-bakharov-naplni-gushata-kato-pelikan-plashchat-mu-po-300-leva-v-minuta_news620275.html", "text": "  Звездата от „Под прикритие“ тръгва през септември за САЩ, където ще изнесе хитовия си моноспектакъл „Чамкория“. Ще играе само в три града, но за сметка на това си е договорил повече от впечатляващ хонорар. Според запознати става дума за сума около 10 000 лв., която, като се раздели на три, сметката показва, че той ще вземе по 283 лева на минута на сцената, писа „ “. Всичко започва на 7 септември в петък, когато Захари ще бъде в Сан Хосе, ще продължи в Сиатъл на 8 септември и ще завърши на 9-и – в Чикаго, където талоните за вход са и най-скъпи – между 50 и 100 лева. Турнето е кратко, тъй като на Бахаров му предстоят доста представления и у нас през есента. И за тях билетите са изкупени още в началото на лятото. ", "date": "2018.08.15", "title": "Захари Бахаров напълни гушата като пеликан! Плащат му по 300 лева в минута"}
{"url": "https://www.blitz.bg/svyat/bashcha-shokira-kato-se-poyavi-v-roklya-v-uchilishcheto-na-sinovete-si-no-vsichko-e-tochno-snimki_news620465.html", "text": "След развода на родителите децата по-често остават с майката и цялата отговорност по тяхното отглеждане се пада именно на нея. Не е случайно, че самотните майки често са определяни за героините на нашето време. Често обаче ние забравяме, че сред нас има и такива бащи.   Именно те разрушават всичките стереотипи за това, че жените са родени родителки. В много страни по света те дори се сблъскват с определени ограничения на законодателно равнище.  Историята на самотния баща  Чатчая Панутхая от Тайланд трогна целия свят.   Когато в Тайланд отбелязвали Деня на майката, в училището на момчетата организирали специално събитие за децата и техните майки.   Това е много важен национален празник, който е посветен на рождения ден на кралица Сирикит.  Традицията гласи, че в този ден трябва да се застане на колене пред майката, показвайки по този начин любов и благодарност.  Децата подаряват на майките си жасмин, а те, на свой ред, ги благославят.   За да не са тъжни синовете на Чатчая Панутхая, баща им се решил на отчаяна стъпка.  Мъжът се облякъл в рокля, за да може децата му да спазят традицията.   Едни родители му се присмели, други му се възхищавали, а трети просто снимали смелия татко.  Учителката благодарила на бащата и го нарекла \"майка на годината\".", "date": "2018.08.15", "title": "Баща шокира, като се появи в рокля в училището на синовете си, но... всичко е точно (СНИМКИ)"}
{"url": "https://www.blitz.bg/layfstayl/za-damite/svetite-na-detektiva-tezi-20-priznaka-izdavat-che-partnort-vi-si-ima-lyubovnitsa_news620216.html", "text": "Много жени се оказват в ситуация, в която започва да им се струва, че партньорът им не е напълно честен с тях. Вътрешният им глас веднага започва да говори: \"Той си има някоя друга!\". Ако и вие имате подобно съмнения, не бързайте да се панирате! По-добре е първо да се запознаете с най-характерните признаци, които се проявяват при изневеряващия мъж. Те са събрани от професионалист в тази област и с помощта им може да разберете дали наистина той не ви е сменил с друга. ", "date": "2018.08.15", "title": "Съветите на детектива: Тези 20 признака издават, че партньорът ви си има любовница"}
{"url": "https://www.blitz.bg/layfstayl/za-damite/top-5-na-zodiite-s-izklyuchitelno-silen-kharakter_news620227.html", "text": "Представителите на тези зодиакални знаци могат да се гордеят с факта, че притежават много силен характер. Те винаги излизат победители! С тях е много трудно и безполезно да се спори и почти винаги нещата, с които се захванат, завършват с успех!    ", "date": "2018.08.15", "title": "Топ 5 на зодиите с изключително силен характер!"}
{"url": "https://www.blitz.bg/layfstayl/zapomnete-mnogo-opasno-e-da-ostavyate-plastmasovi-butilki-s-voda-v-kolata-video_news620369.html", "text": "Оставянето на пластмасови бутилки с вода под палещите лъчи на слънцето през лятото може да бъде опасно. Нагрятата пластмаса отделя вредни съединения като бисфенол и параксилол, които са производни на канцерогенния бензол. ", "date": "2018.08.15", "title": "Запомнете! Много опасно е да оставяте пластмасови бутилки с вода в колата (ВИДЕО)"}
{"url": "https://www.blitz.bg/layfstayl/shoubiznes/petko-praznuva-chrd-na-plazha-snimka_news620542.html", "text": "Петко Димитров отпразнува 43-ия си рожден ден на морето. Бизнесменът духна свещичките на плажа, а специалният момент бе заснет и споделен в официалния профил на съпругата му Яна, пише „Телеграф“.   „ “, написа блондинката, която сама организирала партито за мъжа си. Яна предварително избрала празничната торта и декора на масата. На публикуваните кадри се виждат аранжираната мебел с преобладаващи цветове бяло и червено, пясъкът и палмите на плажа. Вълшебното място също било избрано от Димитрова.", "date": "2018.08.15", "title": "Петко празнува ЧРД на плажа (СНИМКА)"}
{"url": "https://www.blitz.bg/layfstayl/skorost/vozete-se-kato-stalin-s-limuzinata-zis-110-shche-vi-struva-samo-milioni-snimki_news620534.html", "text": "Автомобилът от представителния клас има 8-цилиндров двигател с обем 6 литра и мощност 140 конски сили. Легендарната лимузина от времената на Сталин ЗИС-110 е изложена за продан в Санкт Петербург.   ", "date": "2018.08.15", "title": "Возете се като Сталин с лимузината ЗИС-110, ще ви струва само .... милиони (СНИМКИ)"}
{"url": "https://www.blitz.bg/layfstayl/shoubiznes/vsichki-gledame-asen-ot-sofiya-den-i-noshch-no-nikoy-ne-e-vizhdal-krasivata-mu-godenitsa-snimki_news620562.html", "text": "Асен от „София – ден и нощ” е сгоден и в реалния живот. Еди Канхуш има сериозна приятелка извън риалити сериала излъчван по NOVA. Той има връзка с Женя Гъркова, съобщава „Галерия”.   Асен от „София – ден и нощ” е лудо влюбен в екранната Симона. Двамата демонстрират любовта си свободно в сериала. В реалния живот обаче Еди и Женя предпочитат да пазят връзката си в тайна и не демонстрират чувствата си. Женя Гъркова е маникюристка и фото модел. Тя е доста близка с голяма част от родните звезди. Приятелите на моделката не одобрявали връзката й с Еди. Според тях двамата изобщо не си подхождали и не били един за друг. Женя имала висок стандарт на живот, който Канкуш не успявал да поддържа. Еди разчитал единствено на заплата си от риалити сериала и не разполагал с други доходи, а това било недостатъчно, за да задоволи претенциите на неговата половинка. Обичаният от много тийнейджърки актьор си падал по обикновени момичета като екранната си партньорка. А Гъркова била коренна противоположност на Симона. Тя демонстрирала завидни финансови възможности. Силиконката често посещавала чалга дискотеки заедно със свои приятелки, сред които и русата Златка. Женя обожавала нощния живот , чалгата и купоните. Тя винаги носела тежък грим. Гъркова имала и няколко пластични операции. Тази несъвместимост на актьора и моделката  се виждала от далеч. Това била и причината Еди и Женя да не парадират с връзката си и да се опитват да я запазят в тайна. Женя Гъркова често можем да видим сред публиката на риалитито „Като две капки вода”  по NOVA заедно с Еди. Оттам тя подкрепя най-добрата си приятелка Златка Райкова. Двете много често обикалят из клубовете в София и се радват на нощния живот.", "date": "2018.08.15", "title": "Всички гледаме Асен от \"София ден и нощ\", но никой не е виждал красивата му годеница (СНИМКИ)"}
{"url": "https://www.blitz.bg/layfstayl/ptuvane/neshcho-golyamo-zapochva-na-magistrala-khemus-utre_news620547.html", "text": "Утре – 16 август, започва строителството на 16,3 км от автомагистрала „Хемус“ между Буховци и Белокопитово. Проектът ще се изпълнява изцяло със средства от републиканския бюджет.   На първата копка ще присъстват министърът на регионалното развитие и благоустройството Николай Нанков, председателят на Управителния съвет на Агенция „Пътна инфраструктура“ инж. Светослав Глосов, областните управители на Шумен и Търговище - проф. Стефан Желев и Митко Стайков, народни представители. Това съобщиха от пресцентъра на Министерството на регионалното развитие и благоустройството (МРРБ).  Участъкът от АМ „Хемус“ от км 310+940 до км 327+260 ще бъде изграден от ДЗЗД „Хемус-16320“. Строителният надзор ще се осъществява от ДЗЗД „Консултанти Хемус 2 - 2016“. В 10.45 часа министър Нанков ще посети Търговище, където ще провери ремонтните дейности на ОУ „Христо Ботев“. Обектът се изпълнява по финансиран от Оперативна програма „Региони в растеж“ проект за обновяване на образователна инфраструктура.  Министърът ще посети и спортната зала в града, за ремонта на която бяха осигурени средства от държавния бюджет. В 11.45 часа министърът на регионалното развитие и благоустройството ще бъде в Шумен, където ще посети ОУ „Илия Рашков Блъсков“.  След това той ще разгледа санираните блокове на ул. „Цар Освободител“ №1-3 в града и ще се запознае с изпълнението на проекта за благоустрояване на района на кръстовището на ул. \"Станционна\" и бул. \"Симеон Велики\", финансиран от ОП „Региони в растеж“. В Шумен министър Нанков ще посети и Индустриалната зона. На събитията е поканен да присъства и министър-председателят Бойко Борисов ", "date": "2018.08.15", "title": "Нещо голямо започва на магистрала \"Хемус\" утре!"}
{"url": "https://www.blitz.bg/layfstayl/pette-nay-bezsmisleni-i-bezpolezni-no-reklamirani-avtomobilni-ekstri_news620540.html", "text": "Експерти съставиха списък на най-безполезните, но до болка рекламирани автомобилни екстри. Сред тях са функцията \"старт/стоп\", опцията за отваряне на вратите без ключ и нископрофилните гуми.", "date": "2018.08.15", "title": "Петте най-безсмислени и безполезни, но рекламирани автомобилни \"екстри\""}
{"url": "https://www.blitz.bg/layfstayl/shoubiznes/rayna-ponese-mnogo-tezhk-udar_news620533.html", "text": "Тежък е любовният живот на изчезналата напоследък от сцени и фолк клубове Райна. След като премина през няколко неуспешни връзки, македонката приключила поредната си афера. Заради множество натрупани разочарования и разбити надежди този път раздялата разбила цялата й психика, твърди в. „ “.   Депресията се засилвала от напредването на годините, което намалява надеждите, че бившето гадже на Коцето ще открие мъжа на живота си. След поредното разочарование Райна се чувствала постоянно в емоционална дупка, а животът й течал монотонно и скучно. Настроението й било толкова минорно, че дори се радвала, че голяма част от лятото премина в дъждове и черни облаци, които били в пълен унисон с настроението й. Дори започнала да се съмнява дали прокоба не тегне над живота й. „Имам нужда да ми се случи нещо ново, но тъй като това не става, започнах сама да си създавам драми. Напоследък се чувствам несигурна, съмнявам се във всичко“, разказва Райна. Заради личния си дискомфорт певицата отлагала запис на ново парче и пускането на нов албум, за който трябва да заснеме и рекламна фотосесия. Имала чувството, че не може да довърши нещата сега, тъй като ще ги провали. Затова предприемала поредното си пътуване, където смятала, че ще остави негативните емоции и ще се завърне презаредена с положителна енергия. В края на септември Райна ще удари 37 години, а все още не е минавала под венчило. През 2009 тя сложи край на дългогодишната си връзка с Константин и оттогава ревниво крие личния си живот, а и той явно не е много за разказване.  ", "date": "2018.08.15", "title": "Райна понесе много тежък удар!"}
{"url": "https://www.blitz.bg/layfstayl/za-damite/7-bezpolezni-frazi-koito-vsyaka-mayka-izricha-i-ot-koito-na-vsichki-im-e-doshlo-do-gusha_news620231.html", "text": "Да си майка не е лесна задача! На плещите ти се стоварват огромни грижи и задължения, с които в повечето случаи трябва да се справиш сама! Колкото и да ни се иска да бъдем добър родител, понякога се случва да изречем неща, от които после да се срамуваме, защото добрите майки не говорят така на децата си. Със сигурност си майка от друга планета, ако не произнасяш поне веднъж дневна една от тези фрази.", "date": "2018.08.15", "title": "7 безполезни фрази, които всяка майка изрича и от които на всички им е дошло до гуша!"}
{"url": "https://www.blitz.bg/lyubopitno/4-karti-razkrivat-bdeshcheto_news620536.html", "text": "Пред вас има 4 карти с красиви жени. Зад всяка една от тях се крие по нещо интересно свързано с бъдещето, пише az-jenata. Изберете карта и вижте какво ви очаква. 1. Очакват ви любовни приключения.  Съвсем скоро в живота ви ще се появи романтика. Ако вече имате любим човек до себе си, бъдете сигурни, че ще се радвате на неговите грижи и внимание. Във връзката ви ще започне нов романтичен период. Необвързаните няма да бъдат още дълго самотни, защото скоро в живота им ще се появи любов. Бъдете отворени към света. 2. Море от цветове.  Тъгата ще изчезне от живота ви. Ще имате чудесна възможност да започнете нещо ново, интересно и непознато за вас досега. Ще откриете неща, които дори не сте знаели, че съществуват. Не се страхувайте да експериментирате – ще успеете! 3. Вашият живот ще бъде спокоен и стабилен.  Всички ваши въпроси и проблеми ще бъдат решени по най-неочакван начин. Страховете и лошите чувства, които са част от живота ви от дълго време, също ще бъдат елиминирани. Най-накрая ще можете да се отпуснете и да се насладите на живота.  Тъй като този спокоен период ще продължи достатъчно дълго време, ще може да съберете сили за нови предизвикателства и преживявания. 4. Обърнете внимание на себе си.  Ако досега, поради определени причини, не сте обръщали внимание на себе си като външност, здраве, работа, то това ще се промени. Блясъкът ви очаква във всички сфери на живота ви. Близките ще се гордеят с вас, а другите ще ви се възхищават. Периодът е подходящ за създаването на нови и ценни контакти.    ", "date": "2018.08.15", "title": "4 карти разкриват бъдещето"}
{"url": "https://www.blitz.bg/layfstayl/skorost/ekologiya-li-kakvo-e-daunsayzing-na-dvigatel-i-istinskata-prichina-za-nego_news620535.html", "text": "Що е то даунсайзинг? В превод даунсайзинг (downsizing) означава смаляване на размерите. Що се отнася до автомобилната индустрия, то става дума за намаляване на размерите на двигателя и, минимум, запазването на неговата мощност, но, естествено, е по-добре, когато тя нараства. Да кажем така, това е въплъщение на нашите желания - да имаме малък и евтин автомобил с мощен двигател.Концепцията, естествено, се представя като борба за екологичност, намаляване на вредните емисии и разхода на гориво, но всичките тези добри намерения водят до неща, които не се казват на висок глас на шофьорите, защото може да не им се харесват.  ", "date": "2018.08.15", "title": "Екология ли? Какво е даунсайзинг на двигател и истинската причина за него"}
{"url": "https://www.blitz.bg/politika/peevski-atakuvan-s-aktivno-meropriyatie-trgovski-registr_news620409.html", "text": "Истинско активно мероприятие в духа на мракобесната „Държавна сигурност“ успя да сътвори Фабриката за фалшиви новини на олигархията през последните 24 часа. Целта на атаката им е вечния враг на задкулисните босове у нас – депутата от ДПС и издател Делян Пеевски, пише \"Монитор\".   От години медиите от Фабриката имат една позивна: каляй Пеевски всекидневно и изданията стръвно я изпълняват, като в усилията им ясно лични поръчан от менторите им норматив за фалшивите новини срещу народния представител. ", "date": "2018.08.15", "title": "Пеевски атакуван с активно мероприятие „Търговски регистър“"}
{"url": "https://www.blitz.bg/kriminalni/prestplenie/bg-madof-zagrobil-parachin-s-tekhnika-za-luksozna-rakiya_news620411.html", "text": "Укриващият се от българското правосъдие в Сърбия банкер Цветан Василев е загробил завода за стъкло в Парачин с инвестиция за техника, с която е трябвало да се произвеждат бутилки за луксозна ракия. Това пише в свое разследване белградското издание „Блиц“, което заедно с останалите медии от западната ни съседка през последните месеци усилено вади наяве далаверите на Българския Мадоф в Сърбия, цитира \"Монитор\".  Една от тях е свързана точно със завода в Парачин и факта, че фабриката буквално е потънала в дългове заради далаверите на Василев. В свое предишно разследване от „Блиц“ разкриха как банкерът беглец е задлъжнял с поне 60 млн. евро към „Сърбиягаз“, но този борч впоследствие е бил поет от сръбската държава.", "date": "2018.08.15", "title": "БГ Мадоф загробил „Парачин“ с техника за луксозна ракия"}
{"url": "https://www.blitz.bg/layfstayl/bomba-v-shou-stanka-zlateva-falira_news620460.html", "text": "Макар вече да не е професионален спортист, Станка Златева продължава да се занимава с борба. След като се отказа от борбата, тя отвори клуб в Сливен, където обучава малки деца, тръгнали по нейните стъпки. През 2012 г. обаче петкратната ни световна шампионка пробва с друг бизнес – къща за гости в Котел, заради който фалира. Златева вложила една камара с пари и накрая просто изгоряла. „Много тичане, много бягане и накрая нищо не се случи. Изсипах една сума, която няма как да върна“, споделя тя.  Затова е решила да се занимава с това, което наистина може – борбата. За година и половина работа с децата вече има шампиони. „Това е гордост, самочувствие и вътрешно удовлетворение“, казва тя. Като сигурност изтъква и пенсията, която се дава на олимпийските медалисти в България.  Тя продължава да си живее в с. Крушаре, Сливен. Животът на село й харесва. Там произвежда няколко сорта вино и вече смело може да каже, че се е специализирала в занаята. „Пак живея по същия начин, но напрежението не е към мен. Аз бях наистина изчерпана. Много е тежко да се състезаваш 15 години на това ниво, да не си пропуснал първенство и тренировка. Когато се отказах, направо от бенефиса започнах строенето на залата и направих клуб. Нещата се случиха много бързо“, разказва тя.  Имала планове да направи околосветско пътешествие, но все още не й остава време. Мечтае най-много да посети Тайланд.  От борбата й остават трайни следи - има много болки в кръста, в коленете и глезените. Платила си е данъка да бъде световен шампион. „В този живот не може само да взимаш, трябва и да дадеш нещо от себе си“, категорична е Златева.  Животът я е научил, че истинските приятели са тези, които са се появи преди известността. Има си тесен кръг от хора, с които си помагат и са винаги на празници заедно. Много й се иска обаче да има деца и мъж, който да я разбира и подкрепя. „Подходящият ще дойде, когато Бог е преценил. Не бих се бутнала при някой ей така и после да си скубя косите. Чакам си принца на бялото магаре. Рано или късно трябва да се появи. Не си давам много зор, не се тормозя. По едно време ме бяха депресирали, като непрекъснато ми казваха, че ми е време. Вече модата е по-различна и хората се женят по-късно. Не съм изтървала влака“, тропа по масата Станка Златева.      ", "date": "2018.08.15", "title": "Бомба в \"ШОУ\"! Станка Златева фалира"}
{"url": "https://www.blitz.bg/layfstayl/skorost/kolata-na-putin-se-zabrka-v-neshcho-fantastichno-eto-kakvo-e-to-video_news620538.html", "text": "Седанът от проекта Aurus Senat ще е герой в руския блокбъстър \"Привличане 2\". В момента режисьорът Фьодор Бондарчук снима втората част на филма, който стана един от най-касовите в историята на руското кино.Снимките на лентата протичат при строга секретност. Само е известно, че ако събитията в \"Привличане\" се развиват в московския район Чертаново, то действията във втората част ще се разгръщат в провинцията.   ", "date": "2018.08.15", "title": "Колата на Путин се забърка в нещо фантастично, ето какво е то (ВИДЕО)"}
{"url": "https://www.blitz.bg/stsena/dzhordzh-martin-razkri-nay-golyamata-tayna-za-igri-na-tronove_news620483.html", "text": "150 убийства за седем сезона. Джордж Мартин разкри тайната на масовата гибел на неговите герои.Популярният писател Джордж Мартин, по чиито романи е заснет култовият сериал \"Игра на тронове\", даде отговор на един от най-главните въпроси на феновете. Мартин разказа защо е убивал ключовите персонажи в сериала.    Мартин заяви, че за склонността му да убива персонажите в най-неочаквания момент по най-ужасяващия начин е виновен Джон Роналд Толкин - култовият английски писател, автор на \"Властелинът на пръстените\". По думите на писателя, смъртта на централния персонаж във \"Властелина\" Гандалф го е оставила потресен, когато той е бил само на 13 години.  Мартин също разясни защо в своите романи той е решил да нарушава правилата и да следва примера на Толкин. По думите на писателя, когато умре ключов персонаж, съспенсът веднага нараства и всичко става 1000 пъти по-добре, защото от този момент нататък всеки може да умре във всеки един момент.   Трябва да се припомни, че за седемте сезона на сериала бяха убити 150 персонажи. Включително и главни герои, които успяха да станат любимци на зрителите. Последният сезон на \"Игра на тронове\" ще излезе по малките екрани в началото на 2019 година.    Превод и редакция: БЛИЦ", "date": "2018.08.15", "title": "Джордж Мартин разкри най-голямата тайна за \"Игри на тронове\""}
{"url": "https://www.blitz.bg/intsidenti/mele-mezhdu-mzh-i-zhena-v-metroto-prerasna-v-masov-boy-snimkivideo-18_news620386.html", "text": "Страшен бой избухна по време на движение на влакче в лондонското метро, което след това на спирката прерасна в масов кютек. В началото на произшествието жена обвинява мъж, че я нарича с обидна дума. Пътниците били шокирани, докато мъжът и жената се биеха, пътувайки през Източен Лондон към Баркинг, съобщава \"Дейли Мейл\". Очевидците на произшествието твърдят, че всичко започнало, когато жена в червена пола и мъж от азиатски произход първоначално влезли в словесна битка. След това спорът прераства в бой като дамата е придружена от мъж, който първоначално се опитва да успокои обстановката, но след това и той се включва с юмруци. Впоследствие и още хора се включват в боя.  Ситуацията ескалира след като влакчето достига спирка и там се заформя масово меле с множество удари.  От полицията съобщават пред изданието, че случаят се проверява и ще се вземат мерки. Превод и редакция: БЛИЦ     ", "date": "2018.08.15", "title": "Меле между мъж и жена в метрото прерасна в масов бой (СНИМКИ/ВИДЕО 18+)"}
{"url": "https://www.blitz.bg/layfstayl/vkusotii/vlastite-v-meksiko-zabranikha-delikates-s-tarantuli_news620489.html", "text": "Властите в столицата на Мексико забраниха деликатес, предлаган от местен ресторант - тако с гарнитура от тарантула.    По-рано управата на заведението публикува във Фейсбук свое меню, в което фигурираше и страховитото осмоного. Но възникна проблем - предлаганите като гарнитура паяци били от защитения вид Brachypelma vagans. Мексиканската федерална служба за защита на околната среда пое случая, след като получи сигнали от граждани. Тя конфискува три тарантули, готови за сервиране. Цената на едно тако с подобна гарнитура е 50 пъти по-скъпо от обикновеното и се продава за около 27 долара. В менюто на ресторанта са включени и други екзотични плънки като скакалци, червеи и ларви, които са традиционни за мексиканската кухня и по-малко обичайните пържени скорпиони.", "date": "2018.08.15", "title": "Властите в Мексико забраниха деликатес с тарантули"}
{"url": "https://www.blitz.bg/layfstayl/v-kukhnyata-s-margi-khranova_news620526.html", "text": "Марги Хранова не се нуждае от представяне, защото музиката й говори достатъчно красноречиво за нея. Тя е от онези гласове, които открояваш сред много други, а след това оставаш впечатлен и от човека зад таланта – искрен, земен и усмихващ се. А щом разберете и какъв отличен кулинар е, съвсем ще се влюбите в нея. Както на сцената, така и в готвенето голямата певица подхожда с много финес, но и с капчица лудост, присъща само на истински творец. В същото време не изневерява никога на принципа си да бъде перфекционист във всяко едно отношение. Неслучайно е известна и в музикалния бранш като една от най-добрите кулинарки.     Необходими продукти:  500 г култивирани гъби печурки  300 г картофи (3 средно големи картофа)  1 глава лук  4 яйца  2 филии хляб  200 г прясно мляко  1 връзка магданоз  Универсална подправка  Галета  Олио за пържене    Начин на приготвяне:  Първото, което е необходимо да направите е, да сварите необелените картофи в подсолена вода. След това ги извадете, изчакайте да изстинат и ги обелете. Накиснете хляба в прясното мляко. Почистете достатъчно добре гъбите и ги наситнете. Отделно нарежете на ситно и лука, който след това трябва да задушите с гъбите. Изчакайте водата да се изпари, за да останат само на мазнина. И дръпнете от огъня. Накрая добавете лука и гъбите към настърганите на едро картофи.  Следващата стъпка е да поставите добре изцедения от прясното мляко хляб, 4-те жълтъка, ситно нарязания магданоз и универсалната подправка. Разбъркайте добре получената смес и оформете кюфтенца с големината на мандарина. Оваляйте ги в галета, след това потопете всяко едно в леко разбитите белтъци, и отново в галетата. Притиснете добре всяко кюфтенце, за да се получи стегната топка. И оставете да си починат за около 10-ина минутки, докато се стегнат. Пържете кюфтенцата до златисто.      Необходими продукти:  1 пакет макарони  300 г пилешко филе  150 г сметана  Масло  200 г кашкавал  Сол  Черен пипер    Начин на приготвяне:  Първо сварете макароните в подсолена вода според указанията на опаковката. Нарежете филето на малки парченца и овкусете със сол и черен пипер. След това го запържете в масло.  В тава поставете сварените макарони и запърженото месо и разбъркайте добре. След това половината от кашкавала се смесва със сметаната. Можете да подправите с подправки по ваш избор.  Накрая заливате макароните със сметана и поръсвате с останалия кашкавал. И печете в предварително загряна на 200 градуса фурна за 20 минути. По желание може да поднесете с бяло вино. Необходими продукти:  1 кг бамя  500 г телешко месо  2-3 домата  1 глава лук  2-3 моркова  Зеленчуков бульон  1 глава чесън  Връзка копър  Червен пипер    Начин на приготвяне:  Запържваме ситно нарязания лук и „кавардисваме” месото (леко го запържваме). Добавяме морковите на кръгчета и предварително почистената бамя. Когато и те се запържат, слагаме и доматите, нарязани на ситно, както и червения пипер. Накрая подправяме със скилидки чесън, зеленчуков бульон или вегета, и ситно нарязания копър.         Необходими продукти:  500 г сирене „Маскарпоне” (пълномаслено сирене)  300-400 мл кафе „Еспресо”  30-40 мл ром  20 бишкоти  5 яйца  1 ч. ч. пудра захар  1 пакетче ванилия  какао за поръсване    Начин на приготвяне:  Първо се отделят жълтъците и белтъците на яйцата. Към жълтъците се прибавя пудрата захар и се разбиват с миксер. Постепенно се добавя и сиренето, като разбиването продължава. Трябва да се получи пухкава смес. Белтъците се поръсват с щипка сол, ароматизират се с ванилия и се разбиват на сняг. След това се прибавят към жълтъците и сместа се разбърква.  Кафето се смесва с рома.  Дъното на форма за кейк се намазва с получения крем. А върху крема се подрежда ред бишкоти, като всяка се потопява в смесените кафе и ром. Бишкотите се намазват с крем, отгоре се поставя втори ред бишкоти и се покрива с пласт крем. Кремът се изравнява и се поръсва обилно с какао. Десертът се оставя да престои в хладилник, за да стегне.         Необходими продукти:  4 яйца  100 г захар  100 г брашно  4 ябълки  1 ч.л. канела  ½ ч.л. какао    Начин на приготвяне:  Разделете белтъците от жълтъците. Разбийте ги на пухкав сняг и добавете захарта. Продължете да разбивате и прибавете жълтъците. Накрая добавете брашното, като бъркате вече с шпатула.  В купа настържете ябълките. Добавете канелата и отново разбъркайте. Застелете тава с хартия за печене. Изстискайте хубаво ябълките и ги разпределете в тавата. Залейте ги с пандишпановото тесто, като отделите една част и смесите с какаото, за да украсите блата. Печете на 180 градуса за 15-20 минути.  Извадете блата от тавата. Обърнете го обратно и поставете заедно с хартията върху влажна кърпа. Завийте на руло. Оставете да се охлади. Развийте, махнете хартията и отново го завийте на руло. Поръсете с пудра захар.        ", "date": "2018.08.15", "title": "В кухнята с Марги Хранова"}
{"url": "https://www.blitz.bg/layfstayl/skorost/mini-cooper-s-emotsii-vmesto-skorost-snimki_news620367.html", "text": "Да се движим бързо или да усещаме скоростта с всяка клетка на тялото? Ако последното е по-важно за вас, тогава наистина си заслужава да обърнете внимание на MINI Cooper S.Горещите градски хечбеци рядко се срещат по нашите пътища. Може би това не е само заради тяхната сравнително висока цена. Иначе, когато говорим за MINI, атрактивният външен вид идва на преден план. Динамиката в повечето случаи не е от ключово значение. Но не винаги.  ", "date": "2018.08.15", "title": "MINI Cooper S - емоции вместо скорост (СНИМКИ)"}
{"url": "https://www.blitz.bg/layfstayl/shoubiznes/pleymeytka-lyaga-pod-nozha-iska-da-e-kopie-na-emanuela-snimka_news620517.html", "text": "Скандалната плеймейтка Жанет Нейчева е готова да се подложи на няколко пластични операции, за да заприлича на поп фолк изпълнителката Емануела .   „Доста често намират прилики между мен и нея, да си призная не мисля, че чертите ни са сходни, но сравнението може само да ме радва“, споделя брюнетката, допълвайки, че към момента е коригирала само устните си, за да стане поне бегло копие на певицата, цитира „Телеграф“. Припомняме, че Жанет нашумя с признанията си на сцената на „Плеймейт“, че е абсолютен пример за сексапил, казвайки го в лицето на Черната Златка и то на висок тон. Тогава Димитрова запази спокойствие и предотврати очаквания скандал.  ", "date": "2018.08.15", "title": "Плеймейтка ляга под ножа, иска да е копие на Емануела (СНИМКА)"}
{"url": "https://www.blitz.bg/svyat/grupovo-iznasilena-na-14-godini-mma-sstezatelka-razkaza-za-uzhasa_news620384.html", "text": "Състезателката от ММА Пейдж Ванзант разказа, че е изпитвала дълбок срам след групово изнасилване, заради което тя не можела да разкаже за инцидента на родителите си, съобщава The Guardian. Спортистката била изнасилена от няколко момчета по време на парти. В интервю за изданието,  Вансант признава, че майка й и баща й не са знаели нищо в течение на дълго време. Тя също така си спомня как един от изнасилвачите й написал на следващия ден, че ще публикува видео в интернет, ако разкаже на някого за случилото се.  След тази нощ, в училище започнали да се надсмиват над Пейдж, да я наричат леко момиче. По това време тя носела фамилното име Sletton, което тийнейджърите променили в Slutton (от английската дума slut - \"уличница\"). По-късно тя промени името си на Ванзант.  За изнасилването младата жена пише в автобиографията си, извадки, от която бяха публикувани през април. 14-годишното тогава момиче отишло на парти в американския щат Орегон, където тя била напита и изнасилена от няколко момчета. Пейдж отбелязва, че е искала да разкаже историята си, за да стане защитничка на жертвите на сексуално насилие и тормоз.  Тя се състезава в UFC шампионата. По време на кариерата си, тя е изиграла 11 борби, като е спечелила седем победи и  е загубила четири пъти. Превод и редакция: БЛИЦ", "date": "2018.08.15", "title": "Групово изнасилена на 14 години ММА-състезателка разказа за ужаса"}
{"url": "https://www.blitz.bg/kriminalni/vizhte-kak-khomoseksualisti-zavzekha-s-shchurm-politseyski-uchastk-i-nabikha-strazhi-na-reda-video_news620389.html", "text": "В Ереван, Армения, тълпа от представители на ЛГБТ-общността влязоха в централен полицейски участък и набиха двама полицаи, съобщават от пресслужбата на ведомството. Причината за масовото меле е била нападението на гражданин срещу представител на сексуалните малцинства. Нападателят е бил задържан от полицейските органи.  \"Така наречената пострадала страна  е разбрала, че заподозреният ще бъде доведен в централната полицейска служба и се събраха извън сградата. В момента на пристигането на арестувания възникна сбиване\", съобщиха от пресслужбата.  Полицията се е опитала да успокои събраните мъже, преоблечени като жени, но те влезли насила в полицейската сграда, за да намерят и да се разправят със  задържания нападател. Двама служители на реда са били бити, след което са хоспитализирани.  Нападателите са идентифицирани и задържани. Превод и редакция: БЛИЦ     ", "date": "2018.08.15", "title": "Вижте как хомосексуалисти завзеха с щурм полицейски участък и набиха стражи на реда (ВИДЕО)"}
{"url": "https://www.blitz.bg/layfstayl/vkusotii/evrostat-s-unikalni-danni-za-sladoleda-v-zhivota-na-blgarina_news620402.html", "text": "През миналата година страната ни е произвела около 26 млн. литра сладолед и по този показател се нарежда на 16-та позиция сред страните в ЕС, показват данни от анализ на Евростат за производството на сладолед в Евросъюза през миналата година.   Така средната годишна консумация на сладолед у нас е била около 3,5 литра на човек, което е под средното за ЕС, където годишната консумация е била около 6 литра на европеец. Пазарът у нас на сладкото удоволствие, което в разгара на лятото е неизменна част в менюто на почти всяко домакинство, надхвърля около 100 млн. лева, показват данни на експерти в бранша. Общо компаниите у нас, които произвеждат сладолед са над 20, но само половината от тях формират около 90 на сто от производството и продажбите на сладолед. Три от компаниите в Топ 10 пък формират около 70 на сто от производството и консумацията на сладкото удоволствие през лятото. Водещите компании по производство на сладолед са съсредоточени в София, Варна и Велико Търново, като почти всички инвестират в производството на все по-здравословни продукти /сладолед и сладоледени торти/ - с намалена захар, мазнини, вредни съставки и т.н. Част от водещите производители вече са намерили пазари и в Румъния, Албания, Македония, Косово, Италия. Според експерти от бранша промишленото производство на сладолед у нас датира от около 70 години, но пикът на производството е бил миналата година, като тенденциите са 2018 г. да достигне и да подобри този показател. Водещ производител на сладолед е ЕС е Германия Най-голям производител на сладолед в ЕС е Германия с годишно производство за 2017 г. от 517 млн. литра или около 16,5 на сто от общото производство в ЕС-28. На втора позиция е Италия - 511 млн. литра или 16 на сто от общото производство и на трета позиция е Франция - 466 млн. литра или 15 на сто. Като цяло общото производство на сладолед в ЕС приближава 3,2 млрд. литра, което означава, че един европеец консумира средно по 6 литра сладолед годишно, отчита европейската статистика. В първата десятка на водещите производители на сладолед в ЕС са още: Испания - номер 4 и 319 млн. литра; Великобритания - номер 5 и 288 млн. литра; Полша - номер 6 и 200 млн. литра; Белгия - номер 7 и 197 млн. литра; Холандия - номер 8 и 111 млн. литра; Румъния - номер 9 и 46 млн. литра и Чехия - номер 10 и 44 млн. литра сладолед. Зад нас по производство на вкусното лятно удоволствие са страни като Дания, Австрия, Португалия, Малта, Кипър, показват данните на Евростат.", "date": "2018.08.15", "title": "Евростат с уникални данни за сладоледа в живота на българина"}
{"url": "https://www.blitz.bg/blits-tv/smelchaga-nashlyapa-khipopotam-po-dupeto-politsiyata-go-trsi-video_news620404.html", "text": "Полицията в американския град Лос Анджелис издирва мъж, който нашляпа хипопотам по дупето в зоопарка на града. Това съобщава изданието Los Angeles Times.За инцидента служителите на зоопарка разбрали от социалните мрежи, където очевидец публикувал клип с шамара. На него посетител се качва на оградата на хабитата на хипопотамите и пляска по дупето четиригодишната Роузи.   В САЩ това се смята за нарушение на закона, защото човекът по този начин е проникнал в забранена територия.  Превод и редакция: БЛИЦ ", "date": "2018.08.15", "title": "Смелчага нашляпа хипопотам по дупето, полицията го търси (ВИДЕО)"}
{"url": "https://www.blitz.bg/daydzhest/ostrov-yava-22-vulkana-i-nad-40-000-vida-tsvetya-snimki_news620432.html", "text": "Ако остров Ява беше държава, то тя щеше да е втората по гъстота на населението в света.   Парчето земя - малко по-голямо от България (площта му е около 138 800 кв. км), на което живее повече от половината население на цяла Индонезия (около 130 млн. души), е най-гъсто населеният остров на планетата. Създаден след вулканично изригване, Ява е 13-ият по големина остров в света, а районът, в който се намира, се слави с изключително интензивна вулканична активност. На острова има 22 активни вулкана - най-голямото струпване на вулкани на планетата. Най-високата точка на Ява - Семеру (3676 м над морското равнище), всъщност също е действащ вулкан. Най-активният от всички вулкани на острова пък е Мерапи. Той е висок 2914 м и е на 400 хил. години, сочи справка в Уикипедия. Статистиката сочи, че той изригва средно на всеки седем години, по два пъти годишно.  Ява е дом на огромно разнообразие от растения и животни. Тук живее и най-редкият вид носорог в света - явански носорог, от който са оцелели само около 100 животни. На острова виреят над 40 000 вида цветни растения, сред които огромен брой различни видове орхидеи. Срещат се над 380 вида бозайници, над 450 вида птици, както и около 130 вида сладководни риби. Най-типични за джунглата на острова са слоновете, маймуните, яванските тигри, крокодилите и безброй други представители на животинското царство.    Заради изсичането на тропическите гори богатата флора и фауна обаче постепенно изчезват, а днес на острова съществуват няколко национални парка, които пазят останките от крехката дива природа в района. Не е ясно обаче докога те ще могат да се пропивопоставят на нарастващата човешка популация.    На остров Ява се намира столицата и най-голям град в Индонезия - Джакарта. Разположен върху площ от 664 кв. км, това е 12-ият най-голям град в света. Други големи големи градове са Сурабая, Богор, Джогиякарта и други. Когато стане дума за забележителности, най-вероятно първото, с което свързвате Ява, е комплексът Борободур. Най-посещаваната забележителност в страната, този дворец е част от световното наследство на ЮНЕСКО. Дом е на 504 статуи на Буда.  Не бива да пропускате храмът Прамбанан, който се извисява на цели 47 метра височина и е един от най-красивите хиндуистки храмове на планетата. Намира се в централната част на острова.   Ако ви се ще да се разходите след девствените тропически гори, отправете се към национален парк Пангандаран. Ботаническата градина Кебун Рая в град Богор пък ще ви предложи повече от 15 000 вида растения, сред които водни линии с цветове над метър големина.   ", "date": "2018.08.15", "title": "Остров Ява: 22 вулкана и над 40 000 вида цветя (СНИМКИ)"}
{"url": "https://www.blitz.bg/razvlechenie/dvoyka-70-godishni-blgari-khvanati-da-pravyat-seks-na-tsentralna-ulitsa-v-solun_news620441.html", "text": "Двойка 70-годишни българи бяха заловени да правят секс на централна улица в Солун. Те били бездомни, но живеели постоянно в града, съобщава Български новини.   Инцидентът станал в неделя вечерта. Темата днес беше сред водещите в сутрешния блок на телевизия Скай, един от най-гледаните в Гърция. От прякото включване от мястото на инцидента, репортерът разказа, че преминаващи солунчани подали сигнал в полицията за хора, нарушаващи обществения ред. При пристигането си, униформените помолили двойката да напусне мястото и ги посъветвали да не нарушават отново реда.", "date": "2018.08.15", "title": "Двойка 70-годишни българи хванати да правят секс на централна улица в Солун!"}
{"url": "https://www.blitz.bg/svyat/pirat-pozharnikarite-tryabvashe-da-spasyat-mzh-s-papagal-na-ramoto-si-snimki_news620393.html", "text": "В американския щат Илинойс мъж се опитал да спаси птицата си, която излетяла от рамото му, и се приземила в калта, и в крайна сметка самият той остана блокиран до кръста. Виковете му били чути от минувач, който повикал пожарникарите. Докато течала спасителната операция, папагалът се разхождал по рамото на собственика. За инцидента разказаха от пожарната служба на страницата си във Facebook.  Спасителите трябвало да използват няколко стълби, за да създадат един вид мост. За да измъкнат мъжа от калта, били нужни 15 минути. Превод и редакция: БЛИЦ", "date": "2018.08.15", "title": "Пират? Пожарникарите трябваше да спасят мъж с папагал на рамото си (СНИМКИ)"}
{"url": "https://www.blitz.bg/layfstayl/khoroskop/khoroskopt-dnes-edna-zodiya-shche-se-izpravi-pred-golyama-trudnost-druga-tryabva-da-si-meri-dumite-s-lyubimiya-chovek_news620396.html", "text": "Овен   Не позволявайте поради притеснението и поради финансови причини да се нарушат плановете Ви. Отделете внимание на облеклото си, а това ще даде на Вашия дух свобода и индивидуалност. Със здравето сте добре, а ако има някакъв проблем, днес е подходящ ден, за да се заемете с него. Ако искате днешния ден да е успешен, станете много рано. И по- добре да не се захващате с нищо ново, ако липсва пълна увереност в успеха. След работа пообиколете магазините - това ще Ви ободри.  Телец  Това е съвършено очевидно, но може да се повтори още веднъж: над отношенията трябва да се работи. Възможно е и да знаете това, но едни от най-важните за Вас отношения, са изгубили равновесие. Насочете вниманието си към онзи човек, който според Вас не Ви дава онова, от което се нуждаете. Вместо да давате и взимате, в последно време само давате, а и Вие сте заслужили някакви усилия от страна на този човек. Не му поставяйте ултиматуми - просто почакайте и вижте, ще поеме ли топката, след като Вие я изпуснете.... Близнаци  Вместо да се занимавате със самобичуване по повид на това, ковто сте казали, направили, не казали или не направили, започнете сами продуктивен разговор на тази тема. Сега Вашата наблюдателност е обострена. Диагностицирали сте ситуацята: дошло е време за словесни действия. За щастие, Вие сте спосбни ясно да се изразявате, като при това придавате на думите фирмено обаяние. Рак  Трябва да направите решителната крачка: денят дава отлични възможности за личностно и кариерно развитие, а от това трябва да се възползвате Ако сте представител на творческа професия, може да разчитате на успех, тъй като ще Ви провърви в много смели начинания.Вероятно е удачно съвпадение, което да Ви даде възможност да се предвижите по пътя към поставената цел. В семейството са възможни разногласия и спорове и с възстановяването на мира ще се наложи да се заемете именно Вие. Очаквайте неочаквана подкрепа от човек, който отдавна предизвиква у Вас неподправен интерес. Лъв  Всичко, което днес Ви каже Вашият любим човек, ще смятате за някаква глупост, и то не винаги с основание. Отгоре на всичко ще бъдете „обзаведени” с променливо настроение. На практика това може сериозно да обиди Вашата половинка и затов а не трябва да се увличате прекалено. Не е редно да се самоутвърждавате за сметка на близък Ваш човек. Дева  Днес трябва да се държите просто и елегантно, без каквато и да било претенциозност и позьорство.Те само биха отблъснали Вашия любим човек, което пък би с е отразило страшно зле на отношенията Ви с него. Само простота, откритост и искреност биха били уместни. Везни  Перспективите за този ден няма да са лоши и ще стават толкова по-добри, колкото повече съюзници намерите. За самостоятелни действия и решения моментът не е най-подходящ. Изключение правят само имуществените и финансови дейности. Там може да разчитате само на себе си. Помнете, че идеите Ви са добри, но не винаги срещат подкрепа, тъй като Вие си икономисвате обясненията, и прекалено неясно отговаряте на въпросите. Ако говорите повече, непременно ще Ви разберат и ще Ви подкрепят. Денят е подходящ за участие в светски мероприятия. Скорпион  От този ден може да сте с „нов живот”. Това ще рече, че е най-подходящото време за решителна крачка: отказване от старите привички и навици. Малките неуспехи съвсем не означават, че трябва да се озлобите на целия свят, а звездите Ви съветват, да насочите всичките свои сили за повишаване на собственото си благосъстояние. Днес вечерта може да се случи някакво необичайно произшествие. Ще Ви бъде много необходима способността Ви навреме да намирате нужните думи за нужните хора. Стрелец  Предстои Ви един доста емоционално натоварен ден. Много благоприятно ще Ви влияе водата. Не е задължително да се къпете, достатъчно е , да я погледате. По-добре, разбира се, в приятна компания.  Козирог  Знаете ли, че онова, което е добро, далеч не винаги е идеално? Това е истина, и затова не трябва да се увличате и да отивате към перфекционизъм. Нима е толкова важно, че всичко се подрежда не точно така, както е обичайно? Нали именно малките несъвършенства правят живота така интересен! Абсолютната безупречност въобще не е така впечатляваща, а както изглежда , тя може и да плаши. Даже това може да свидетелства, че Вие сте се оградили със стена от обкръжаващия свят. Така че разрушете тази стена и си позволете, да оставите след себе си малък безпорядък. Водолей  Ако споделяте всички свои лични тайни с близки приятели, е верен начин да се сближите, но също така е и верен начин да ги направите достояние на обществеността. Даже и без да осъзнава това, някой от тях може да разгласи една от най-големите Ваши тайни. Невинните коментари може да прераснат в рискован разговор с член на Вашето семейство. Не жалете времето , в което трябва да останете на саме със себе си, и се успокойте.  Риби  Денят е свързан с приятни семейни събития, а е възможно и получаването на добри новини от далечни роднини. Наистина, Рибите-родители може и да се пообезпокоят, тъй като има вероятност за децата им неочаквано да възникнат трудности. Запазете миролюбиво настроение и вярвайте в своите потомци: с много от проблемите те ще се справят сами. Днес може да поглезите себе си, а денят обещава изпълнението на някакви отдавнашни желания. Само при общуването с малко познати хора трябва да сте изключително предпазливи - има риск да кажете излишни неща и с това да си навлечете гнева на другите. ", "date": "2018.08.15", "title": "Хороскопът днес: Една зодия ще се изправи пред голяма трудност, друга трябва да си мери думите с любимия човек"}
{"url": "https://www.blitz.bg/dnes-cherpiat/golyama-bogoroditsa-e-cherpyat-18-prekrasni-imena_news620220.html", "text": "Днес църквата чества Успение Богородично - моментът, в който Пресветата Дева Мария се е възнесла на небето с тялото си.  Самата дума „успение” в превод от гръцки означава „заспиване”. Според църковното предание Божията Майка починала на 64-годишна възраст. То разказва още, че да се простят с нея по чуден начин, водени от Светия Дух, всички апостоли, които проповядвали на различни места,  се събрали при нея, за да се простят.  Църквата учи, че молитвите на Богороица за нас, християните, са много силни. Затова, вярващите се обръщат в трудни моменти към нея.  Народът нарича  15 август Голяма Богородица за разлика от Малка Богородица на 8 септемви, когато се отбелязва Нейното раждание.  Според традиция след литургията в храмовете се прави т. нар. възношение – въздигане на хляба, наричан панагия, което от гръцки означава пресвета. По време на този ритуал свещеникът издига високо в ръцете си хляб и казва благодарствени молитви към Пресвета Богородица от името на всички верни.  Този ден се почита както от православните, така и от католиците.  По дългогодишна традиция в България на Голяма Богородица, но по стар стил на 28 септември, са ромските сгледи на моми. Едно от местата, където се събиат роми от цяла България, за да покажат  дъщерите си, станали вече моми са задомяване, е край Бачковския манастир.  Счита се, че празникът \"Успение на Пресветата Богородица\" е установен от Апостолите. Разказите за чудесното възнасяне в плът на Божията Майка на небето се отнасят към IV век; за него споменават блаж. Августин и Йероним, а Иерусалимският патриарх Ювеналий (420-458) утвърждава пред император Маркиан достоверността на тези разкази. Денят на празнуване на успение е установен от император Маврикий (592-602). Блажената кончина на Света Богородица е прославена в каноните на св. Козма Майумски и св. Йоан Дамаскин.   От далечни времена празникът се предшества от пост, който съединява в себе си два древни поста: някога едни християни са постили преди празника Преображение Господне, а други - преди Успение на Пресветата Богородица. Константинополският събор, свикан през XII век, по времето на патриарх Лука, определя, всички християни да спазват Успенски пост - от първи до петнадесети август. Празникът продължава девет дни; неговото отдаяние се извършва на 23 август. Имен ден празнуват всички с имената: Мара, Мария, Марийка, Мари, Марин, Мариян, Марияна, Мариана, Мариан, Маша, Мика, Мира, Мариета, Мариела, Марио, Преслав, Преслава, Деспина", "date": "2018.08.15", "title": "Голяма Богородица е! Черпят 18 прекрасни имена!"}
{"url": "https://www.blitz.bg/layfstayl/za-damite/tova-sa-pette-nay-opasni-profesii-koito-mogat-da-predizvikvat-rak_news620224.html", "text": "Ракът е коварно заболяване, което е сред трите най-чести причини, водещи до смърт в света. Известни са над 100 различни вида рак при хората. Честотата на ракови заболявания нараства, тъй като повече хора достигат напреднала възраст, както и поради промените в начина на живот в развиващите се страни.  Наскоро медицински експерти съставиха Топ 5 на онкологично опасните професии, които са особено опасни за здравето и изискват специална профилактика.", "date": "2018.08.15", "title": "Това са петте най-опасни професии, които могат да предизвикват рак!"}
{"url": "https://www.blitz.bg/layfstayl/shoubiznes/prokuraturata-shche-trsi-otgovoren-za-blokiranata-deputatska-pensiya-na-chicholina_news620457.html", "text": "Бившата порнозвезда от унгарски произход Илона Сталер, известна като Чичолина, ще търси отговорност от лицата, които я лишиха от депутатска пенсия, като за целта ще се обърне към прокуратурата, пише в. \"Кориере дела сера\".   Легендата на европейското порно и бивш член на италианския парламент Чичолина се оказа с блокирана пожизнена депутатска пенсия. За решението на налоговата служба съобщи адвоката на бившата порнозвезда Лука ди Карло. По неговите думи сметката на 66-годишната г-жа Сталер била блокирана в банковия отдел на италианския парламент. Замразяването станало по искане на данъчните служби. А това противоречало на италианското законодателство. Чичолина не била платила свои данъчни задължения в размер на 100 хиляди евро. По думите на Ди Карло според местните закони пожизнените пенсии не могат да бъдат запорирани или конфискувани. Родената през 1951 година в Будапеща Илона Сталер е дъщеря на чиновник от МВР на Унгария. В Италия тя разви кариера в порнобизнеса, а през 1987 година влезе в италианския парламент с листата на Радикалната партия.", "date": "2018.08.15", "title": "Прокуратурата ще търси отговорен за блокираната депутатска пенсия на Чичолина"}
{"url": "https://www.blitz.bg/layfstayl/skorost/vtoroto-pokolenie-audi-q3-e-moshchno-i-predstavitelno-video_news620368.html", "text": "Новият Audi Q3 е многофункционален семеен SUV модел с изключителни възможности и удобства. Във второто си поколение той се представя не само по-самоуверен като външност, но и по-просторен и гъвкав като вътрешно пространство.Подобно на топмоделите в гамата на Audi, новият Q3 предлага изцяло цифрова концепция на показанията и управлението на функциите в автомобила, модерни инфотейнмънт решения и новаторски електронни системи за асистенция на водача. Те се грижат за постигане на допълнителен комфорт, също както и усъвършенстваната ходова част на новия модел. Новият Audi Q3 ще бъде на разположение при европейските търговци на марката през месец ноември 2018 година.  ", "date": "2018.08.15", "title": "Второто поколение Audi Q3 е мощно и представително (ВИДЕО)"}
{"url": "https://www.blitz.bg/layfstayl/skorost/harley-davidson-gotvi-chudesa-za-dvukolesnite-maniatsi-nyama-da-povyarvate-kakvi-sa-snimkivideo_news620370.html", "text": "Такова нещо не се е случвало в стогодишната история на марката! Компанията Harley-Davidson реши да разшири своята линия от модели и да премине на ново, съвременно ниво. Американската компания обяви нова широкомащабна стратегия за развитие на бренда, според която логото на Harley-Davidson ще може да се види не само на класически мотоциклети.", "date": "2018.08.15", "title": "Harley-Davidson готви чудеса за двуколесните маниаци! Няма да повярвате какви са (СНИМКИ/ВИДЕО)"}
{"url": "https://www.blitz.bg/layfstayl/zrelishchni-sbitiya-vzrivikha-varna_news620278.html", "text": "Варна стана домакин на поредица от уникални събития този уикенд.  Морската ни столица беше нажежена до краен предел от музикални прояви на известни родни и световни имена, които превърнаха града в притегателен център за десетки хиляди хора.  Грандиозно шоу, обединяващо модерно звучене, светлинни ефекти, атрактивна хореография и технологични иновации разтърси музикалните маниаци по повод 3-тия рожден ден на мега проекта InMotion.   Негови създатели са едни от най-изявените професионалисти в сферата на клубната музика и сценичното изкуство в страната - DJ Mascota, D-Trax, Runo, Walliе и MC P. Друго дългоочаквано събитие от музикалния календар на страната беше „MTV Presents: Varna Beach\". В продължение на осем часа от голямата сцена на световния музикален канал пяха обичани български и световноизвестни изпълнители като британската поп певица от албански произход Рита Ора беше звездата на тазгодишното събитие.  Междувременно, по повод 139-та годишнина на Военноморските сили, на Морска гара в града акостира и националната гордост на България - фрегата „Дръзки“. Събитието остави без дъх варненци и гостите на града, които се редиха на опашка, за да разгледат военния кораб.    ", "date": "2018.08.15", "title": "Зрелищни събития взривиха Варна"}
{"url": "https://www.blitz.bg/layfstayl/skorost/svezhi-shpionski-snimki-na-nay-novoto-porsche-911_news620366.html", "text": "Ново поколение на Porsche 911 ще се появи през идната година, като най-вероятно спортната кола ще е хибрид. Нови шпионски снимки през изминалите дни показаха как ще изглежда тя. ", "date": "2018.08.15", "title": "Свежи шпионски СНИМКИ на най-новото Porsche 911"}
{"url": "https://www.blitz.bg/layfstayl/za-damite/posledniyat-broy-na-vogue-predizvika-istinska-revolyutsiya-v-sveta-na-modata_news620222.html", "text": "Може да ви се струва, че расизмът отдавна е напуснал света на модата, но това съвсем не е така! Доскоро тъмнокожите красавици се появяваха изключително рядко на кориците на септемврийските издания на лъскавите списания, които са смятани за най-важния брой за годината. За всеки друг месец е допустимо красавица с шоколадова кожа да краси главната страница на списанието, но върху стратегическия брой може да стои само моделка с млечно бяла кожа. В това има нещо унизително, нали?   \"Читателите трябва да познават човека, само тогава списанието ще се купува добре. Моята компетентност са продажбите, а не етническото разнообразие\", обяснява редакторът на изданието Александра Шулман.     ", "date": "2018.08.15", "title": "Последният брой на Vogue предизвика истинска революция в света на модата!"}
{"url": "https://www.blitz.bg/layfstayl/skorost/iskate-mclaren-za-tnki-pari-otgovort-doyde-ot-yaponiya_news620364.html", "text": "Винаги сте си мечтали за McLaren F1, но карате стара германска нафтова печка? Обичайте екзотиката, но смятате, че не са за нашите пътища? Не вярвате, че евтина малолитражка може да бъде впечатляваща? На всичките тези въпроси има само един отговор - Toyota Sera. ", "date": "2018.08.15", "title": "Искате McLaren за тънки пари? Отговорът дойде от Япония"}
{"url": "https://www.blitz.bg/layfstayl/shoubiznes/rado-shisharkata-s-nevobrazimo-opravdanie-za-poshliya-si-klip-na-krepost-peristera_news620442.html", "text": "Не съм поругал българската история, всъщност аз съм направил доста за българската история със своите песни. Това заяви в ефира на Bulgaria on air Радо Шишарката и добави, че последната му песен е била създадена с намерението да предизвика типичен за нашите географски ширини хумор.,,Така или иначе в това нещо има една комедия, затова сме го направили по-леко, няма кръв в битките. Има чувство на хумор, типично за нас, българите. Някои обаче се опитват да обезличат българската усмивка'', каза още изпълнителят.   Той също така направи уточнението, че в клипа не е облечен като български цар, а като римски император. ,,Освен това крепостта е византийска и е основана около 300 години преди възникването на България, така че в никакъв случай не сме искали да осмиваме българската държава'', каза той. В заключение Радо Шишарката обяви, че тези, които са загубили своето чувство за приказки, не са нужни на тая държава, защото по този начин са изгубили и своето детство.", "date": "2018.08.15", "title": "Радо Шишарката с невъобразимо оправдание за пошлия си клип на крепост Перистера"}
{"url": "https://www.blitz.bg/kriminalni/prestplenie/koshmart-s-shveda-ralf-ot-slnchaka-se-povtarya-piyan-avstriets-nokautira-kamerierka-v-zlatni-pyastsi-shche-ima-li-vzmezdie_news620476.html", "text": "Австрийски турист е задържан за нападение над камериерка в к.к. Златни пясъци. Това съобщиха от ОДМВР-Варна.   На 13 август около 10.00 часа в хотел в к.к. „Златни пясъци“, 33-годишен турист от Австрия е извършил непристойни действия, изразяващи се в демонстриране на провокативно и агресивно поведение в коридора на хотела, викане спрямо служители от персонала и нанасяне на удар с ръка по врата на 51-годишна камериерка. Лицето е задържано за срок до 24 часа, материалите по случая са докладвани на прокурор при ВРП, на лицето е съставен акт по УБДХ и в съдебно заседание му е наложена наказание – глоба.  Това е подобна ситуация на тази от миналата година, когато шведът Ралф Сунберг ритна в главата без причина камериерка в хотел в Слънчев бряг. След престъплението агресорът бе пуснат на свобода срещу смешните 4500 лева.", "date": "2018.08.15", "title": "Кошмарът с шведа Ралф от Слънчака се повтаря: Пиян австриец нокаутира камериерка в Златни пясъци! Ще има ли възмездие?"}
{"url": "https://www.blitz.bg/layfstayl/za-damite/vsyaka-zhena-go-pravi-bez-dori-da-znae-zashcho-a-mzhete-se-chudyat-i-mayat-sega-vsichko-e-yasno_news620266.html", "text": "Едва ли има жена, която когато тръгне да си слага спиралата да не си отваря устата. Често мъжете се чудят защо дамите го правят!  Е, вие знаете ли отговорът?  Нима има някаква тайна връзка между устата и клепачите?  Отговорът е много лесен и до някъде изненадващ.  ", "date": "2018.08.15", "title": "Всяка жена го прави без дори да знае защо, а мъжете се чудят и маят! Сега всичко е ясно!"}
{"url": "https://www.blitz.bg/svyat/razkrikha-kolko-tezhk-e-zhivott-na-pritezhatelkata-na-nay-golemite-estestveni-grdi-v-sveta-snimki-18_news619312.html", "text": "Американската Ани Хокинс-Търнър, чийто псевдоним е Норма Стиц, се смята за жената с най-големите естествени гърди в света. Внушителните достойнства на 59-годишната жена от Атланта са включени в Книгата на рекордите на Гинес. Ани не може да си пазарува дрехи в обикновени магазини, което не е никак учудващо - гърдите ѝ са с размер 102ZZZ и тежат около 50 килограма двете.Както е разказвала в интервюта в миналото, гърдите ѝ започнали да растат рано - за първи път на нея ѝ потрябвал сутиен, когато тя била само на 10 годинки. В училище тя била жестоко тормозена заради гърдите си, но с времето именно те я направили световно известна. Притежателката на най-големите гърди в света се е снимала в няколко филми за възрастни. По образование тя е социален работник.   По думите ѝ, гигантският бюст е тежко бреме, но той не оказва кой знае какво влияние върху здравето ѝ. Жената казва, че е престанала да изпитва комплекси, когато се омъжила (в момента е вдовица). Ани Хокинс-Търнър има две деца. По време на бременностите, както тя самата признава, бюстът ѝ ставал още по-голям. При това тя дори не успяла да кърми децата си, въпреки млечните жлези, които притежава. Ани многократно била съветвана да си намали гърдите, но тя винаги е отказвала.  Ани все така продължава да участва в телевизионни предавания. Наскоро жената се появи в ефира на украинско телевизионно шоу.   ", "date": "2018.08.15", "title": "Разкриха колко тежък е животът на притежателката на най-големите естествени гърди в света (СНИМКИ 18+)"}
{"url": "https://www.blitz.bg/svyat/obvinikha-profesorka-v-seksualno-nasilie-nad-bivsh-svoy-student-snimki_news620380.html", "text": "Случаят изглежда като добре познатата история за сексуален тормоз, но обърната с главата надолу. Авитал Ронел, световноизвестна професорка по германска и сравнителна литература в Нюйоркския университет, е обвинена за това, че е упражнявала сексуален тормоз върху бившия студент на университета Нимрод Рейтман. След 11-месечно разследване властите установяват, че професор Ронел, описвана от колегите си като \"една от съвсем малкото истински звезди на съвременната философия\", е отговорна за сексуален тормоз - и вербален, и физически спрямо бившия й възпитаник.  Университетът намира преподавателката си за отговорна за тормоза и я отстранява от следващата учебна година.  Според документите от разследването целият тормоз е продължил в рамките на 3 години като в служебната комуникация помежду им тя се обръща към него с редица ласкави, но определено непрофесионални обръщения като \"Сладко пухкаво бебе\", \"най-обичаният от мен\", \"моят поразителен и красив Нимрод\" и други.  Също така той свидетелства за това, че тя го целувала често, докосвала го доста повече от приемливото, карала го дори да спи в леглото й, държала го за ръка и му пишела редовно. А когато той отказал това да продължава, тя заявява, че повече няма да работи с него, ако продължава със същото поведение.  Интересното в случая е, че 32-годишният в момента Нимрод Рейтман е гей и дори вече е омъжен, а проф. Ронел отдавна е обявила, че харесва жени.  Случаят идва в среда, доминирана от движението срещу сексуалното насилие срещу жените #MeToo и повдига важен въпрос за феминистките - каква трябва да е реакцията, когато една от тях самите (проф. Ронел е активна в борбата си за правата на жените) бъде въвлечена в такъв скандал като обвиняема.  Скоро след като университетът взе окончателното решение по казуса тази пролет, група учени от цял свят, включително изтъкнати феминистки и защитнички на правата на жените, изпратиха отворено писмо до образователната институция, в което защитават професор Ронел.  Джудит Бътлър, автор на книгата \"Gender Trouble\" и една от най-влиятелните феминистки в научните среди към момента, беше на първо място в списъка с подписалите се в защита на обвинената професорка.  \"Въпреки че нямаме достъп до поверителните материали по случая, всички сме работили в продължение на много години в непосредствена близост с професор Ронел. Всички сме виждали връзката й със студентите, а някои от нас са запознати и с личността, която е води тази злонамерена кампания срещу нея\", се казва в писмото.  Там също се обръща внимание на постиженията в науката на проф. Ронел, нейното принципно благородство и уважението, което си е спечелила в световен мащаб - неща, които тежат на фона на по-голямата картина.  Според критиците на писмото, защитаващо репутацията на професорката, написаното в него носи ехото на предишни защити спрямо могъщи мъже, злоупотребявали със служебното си положение.  Самата Ронел отрича каквито и да е обвинения в сексуален тормоз. \"Нашите комуникации, за които Рейтман сега твърди, че представляват сексуален тормоз, са били между двама възрастни - и двамата хомосексуални, които споделят еврейски корени както и увлечение по цветистата и пищна комуникация, възникнала от общия ни бекграунд и чувствителност. Тези съобщения бяха желани, на тях се отговаряше и бяха окуражавани от него в период от три години\", коментира тя случая пред New York Times.  Рейтман подава жалбата си срещу бившата си наставничка две години, след като завършва Нюйоркския университет, обвинявайки я в сексуален тормоз, сексуално насилие, преследване и отмъщение.  През май университетът установи, че професор Ронел е виновна по обвиненията за сексуален тормоз и я е осведомил за другите твърдения срещу нея. Рейтман и адвокатът му сега подготвят и дело срещу професорката.  И неговата, и нейната версия за историята обаче носят със себе си ехото на други случаи на обвинения в сексуален тормоз. Според спомените на младия мъж той е бил уплашен от наставничката си и от властта, която тя имала над него и академичното му бъдеще. Често обаче нейното поведение го карало да се чувства насилен. От другата страна - проф. Ронел твърди, че Рейтман отчаяно търсел вниманието и насоките й.  Проблемите реално започват през 2012 г., преди официално младият мъж да започне следването си в университета. Професор Ронел го поканила да остане с нея в Париж за няколко дни. В деня, в който той пристигнал, тя го помолил да я почете поезия в спалнята й, докато прави следобедна си дрямка.  \"Това вече беше червена лампа за мен. Но също си помислих: \"Добре, тук си вече, по-добре не прави скандали\".  Впоследствие тя го вкарала в леглото си, започнала да го докосва и да го целува. На другия ден той поставил проблема и двамата се изяснили.  В Ню Йорк обаче нещата продължили. През октомври 2012 г. по време на урагана Санди тя се появила пред вратата на апартамента му, тъй като при нея нямало ток. Успяла да го убеди, че няма нищо лошо в това да спят в едно легло, а когато легнали, тя отново започнала да го опипва и целува.  Ронел отрича всички твърдения за контакт от сексуален характер. По нейни думи тя останала само две нощи в апартамента на Рейтман и то след негова покана.  Разследването в крайна сметка заключва, че няма достатъчно доказателства за това, че професор Ронел действително е извършила сексуално посегателство срещу студента си, най-вече защото няма свидетели на нито една от ситуациите.  Имейлите й обаче потвърждават версията за сексуалния тормоз. В един от тях тя пише:  \"Събудих се с лека треска и болки в гърлото. Ще се постарая много да не те целувам, докато ситуацията с гърлото не стигне до безопасно решение. Определено няма да ми е лесно!\"  В други свои писма към него тя описва почти сексуални фантазии между тях двамата.  В своя защита професорката твърди, че не е имала представа, че този тип комуникация представлява толкова голямо неудобство за вече бившия й студент.  Според Рейтман обаче тя започнала да се държи отмъстително, когато той се оплакал от поведението й спрямо него. Тя си отмъщавала, пишейки му проформа препоръки за работа, с което застрашавала кариерното му развитие. Разследването обаче открило, че препоръките, които той е получил, са съпоставими с тези, които тя писала и на други свои студенти. А в крайна сметка той все пак успява да си осигури след това стаж.  Интересният момент е, когато проф. Ронел и тези, които я подкрепят, се опитват да дискредитират обвиняващия я по познати начини. Задава се въпроса защо чак сега е подал жалбата си и още повече - защо е поддържал такава интимност с нея, при все че му е било толкова неприятно.  Даян Дейвис, председател на катедрата по реторика в Тексаския университет, която също е подписала писмото до университета, подкрепящо професор Ронел, коментира, че едно от най-тревожните неща е употребата на \"Член IX\", който най-често се използва от активистите за правата на жените. А сега е насочен именно срещу феминистка.  Според нея законите за защита от сексуално насилие в този случай са извъртени по неуместен начин и дори обърнати срещу самите себе си. Самият Член IX е въведен в правилника на Нюйоркския университет като отговор на сексуалното насилие срещу студентки. В по-голямата си част обаче той защитава правата на мъже студенти от мъже агресори.  В крайна сметка обаче и двете страни по случая се чувстват малко или много ощетени.  От една страна, Рейтман се оказва в центъра на един мащабен дебат за сексуалното насилие, при това използван като аргумент за гледна точка, която сам той не защитава.  От друга, професор Ронел се оказва сравнявана с някои от големите \"хищници\" в Холивуд, което е тотален контрапункт на всичко, за което се е борила тя в професионалната си кариера.  Източник: webcafe.bg ", "date": "2018.08.15", "title": "Обвиниха професорка в сексуално насилие над бивш свой студент (СНИМКИ)"}
{"url": "https://www.blitz.bg/layfstayl/za-damite/tezi-prosti-neshcha-ubivat-zhenstvenostta-vi_news620234.html", "text": "Жените са цветята на планета Земя и тяхната задача е да бъдат красиви и обичани. В забързаното си ежедневие обаче често забравяме това. Принудени сме да вършим куп неща, които са присъщи за мъжете. А всичко това се отразява на женствеността ни.   Има много неща, които са в състояние да превърнат и най-нежната дама в груб и агресивен човек.   ", "date": "2018.08.15", "title": "Тези прости неща убиват женствеността ви!"}
{"url": "https://www.blitz.bg/svyat/predstavikha-nay-golyamata-yakhta-v-aziya-snimkivideo_news620365.html", "text": "Най-голямата мега яхта в Азия, наречена „Illusion Plus\" (Илюзия плюс), бе представена в пристанището на китайския град Йентай, провинция Шандун. Тя се очаква да отплава за Монако през Шънджън, пише сайтът iqilu.com, цитиран от bulgarian.cri.cn. „Илюзия плюс\" е дълга 88,5 метра и широка 15,4 метра. Проектирана и построена е от компания Yantai CIMC Raffles Offshore Limited и е най-голямата в Азия. В света има по-малко от 100 яхти с дължина повече от 80 метра.  „Участвахме в целия процес по производството на яхтата, от проектирането й до следпродажбените услуги. Яхтата може да бъде оперирана от един човек, благодарение на модерната автоматизирана система.\", каза дизайнерът на плавателния съд.  Два милиона работни часа са били нужни за построяването на „Илюзия плюс\"     ", "date": "2018.08.15", "title": "Представиха най-голямата яхта в Азия (СНИМКИ/ВИДЕО)"}
{"url": "https://www.blitz.bg/lyubopitno/stranen-tip-poshchalon-trupal-pisma-10-godini-vmesto-da-gi-dostavya_news620459.html", "text": "Пощенски служител в Индия бе отстранен от работа, след като стана ясно, че в период от над 10 години не е доставил хиляди писма.   Ако някои от жителите на село Одханга в индийския щат Ориса някога са се чудили защо не са им върнали нищо за онова предложение за работа, за молбата за дебитна карта или пък защо никога не са получавали писмо от някой, от когото наистина са искали да получат, има голяма вероятност това писмо да е било изпратено. То просто не е било доставено, а е попаднало в купчината с безброй други недоставени писма. Тази купчина била открита случайно от група ученици, които си играели в старата сграда на пощенски клон, който се преместил на друго място. Докато си играели в двора, те забелязали големи чували с подаващи се от тях писма, пишат местни медии. Когато погледнали вътре, те открили банкови карти и пароли, след което уведомили родителите си, а скоро след това властите се заели със случая. Според вестник Hindustan Times, в чувалите имало около 6 000 писма и малки колети, като най-старите са от 2004 г. Около 1 500 писма са били спасени, докато много от останалите са влажни или повредени от термити.  Пощальонът, отговорен за всичко това, се казва Джагант Пухан, заместник-ръководител на клона, който през по-голямата част от последното десетилетие бил сам в селския клон, пише BBC. Мързелив, но умен? Въпреки че Пуна изглежда го е мързяло да разнася писмата, той подходил доста находчиво. Писмата с обратна разписка и бързата поща били доставяни своевременно, тъй като той знаел, че подателят ще проследи дали пощата му е достигнала до получателя си. Вероятността обикновените писма да попаднат в някои от тези чували, вместо при получателя си, обаче била доста голяма. Засега не става ясно защо пощальонът толкова очевидно е пренебрегвал задълженията си. Според Hindustan Times, в своя защита той казал, че в продължение на няколко години \"не можел да ходи нормално и за това не бил в състояние да разнася писмата \". Разследващите власти пък изразили недоумение защо за всичките тези години няма оплаквания от местните жители. Всички спасени писма сега ще бъдат доставени, макар и с леко закъснение от няколко години. Много от писмата обаче няма да достигнат до своите получатели, защото са толкова увредени през годините, че имената върху тях са нечитаеми.", "date": "2018.08.15", "title": "Странен тип: Пощальон трупал писма 10 години, вместо да ги доставя"}
{"url": "https://www.blitz.bg/analizi-i-komentari/khoroto-na-detsata-v-rila-vredyalo-na-prirodata-a-kogato-zelenite-osvinvat-plazha-koral_news620450.html", "text": "Снимка на младежи и деца, играещи хоро в езерото „Близнака” в Национален парк „Рила”, предизвика огромно възмущение в социалните мрежи, пише   в свой анализ.  Темата толкова много впечатли колегите от телевизиите, че в понеделник тя бе основна в сутрешните блокове. Кой е виновен? Защо е виновен? Каква ще е санкцията за организатора на хорото? Ама защо Дирекцията на НП „Рила” не е спряла с всички средства жестоките нарушители? Такива въпроси се лееха от телевизионния екран и във фейсбук. Разбира се, новината тръгна в социалната мрежа от активисти на добре познатите „зелени” организации.  Заради хорото те искат сметка от всички – от официалните власти, от нарушителите, дори от тези, които обясняват, че белята не е чак толкова голяма – да, има престъпване на наредбите и от екоминистерството веднага обявиха, че ще има голяма глоба. Но това не спря „зелените” – стигна се дотам, че дори директно си поискаха спиране на лифта до рилските езера. Причината – не трябвало да има много хора в района, защото съсипвали природата. Най-накрая ще го добутат и до искане за оставка на правителството заради хорото в „Близнака”.  В същото време „еколозите” ходят всяко лято на черноморския плаж „Корал” – паркират автомобили и каравани върху пясъка и защитените дюни и ги унищожават. Изхвърлят и купища боклук на места, където сметосъбиращите камиони не могат да стигнат. И изкарват цяло лято безплатно в собствената си кочина. Но какво пък, нали не се плаща.  Нищо, че сами искат „Корал” да стане защитена територия. Но тогава край на кочините им. Няма да стъпят там, ако се ползва логиката им за Рила, че „човекът пречи на природата”. Очевидно става дума за поредния двоен стандарт на „зелените” – когато те освинват природата, всичко е наред. Но дръзне ли някой друг да направи една стотна от тяхната кочина, вият до небето. ", "date": "2018.08.15", "title": "Хорото на децата в Рила вредяло на природата? А когато “зелените” освинват плажа \"Корал\"!"}
{"url": "https://www.blitz.bg/politika/borisov-ot-troyanskiya-manastir-kakvoto-obeshchavame-go-izplnyavame-snimki_news620474.html", "text": "След редовното заседание на Министерски съвет премиерът Бойко Борисов посети Троянския манастир.   Днес БПЦ отбелязва Успение Богородично. На този ден Светата обител чества и храмовия си празник. В манастира е и патриарх Неофит. По традиция Негово светейшество отбелязва великия Богородичен празник винаги в тази обител, защото тук е получил монашеския си постриг. Заедно с премиера в манастира бе и министърът на регионалното развитие Николай Нанков. Министър-председателят честити на всички църковния празник Успение на Пресвета Богородица. „Каквото обещахме миналата година, го изпълнихме. Антимовото крило е направено както трябва“, отбеляза Борисов. Той разгледа древното Антимово крило, което беше ремонтирано и реставрирано с отпуснатите от правителството 500 000 лева. „Ще продължим с повече усърдие да изграждаме и да помагаме на Светата Църква“, каза още министър-председателят. Премиерът допълни, че правителството помага и на общините, като даде пример с Троян. „По никакъв начин не съм делил нито кметовете, нито градовете, нито гражданите“, категоричен беше Борисов.", "date": "2018.08.15", "title": "Борисов от Троянския манастир: Каквото обещаваме, го изпълняваме (СНИМКИ)"}
{"url": "https://www.blitz.bg/lyubopitno/mormonka-reshi-da-testva-gadzheto-si-no-izpadna-v-shok-sled-kato-seksi-krasavitsa-zapochna-da-se-chekne-pred-litseto-mu-snimkivideo_news619078.html", "text": "Мнителна млада жена изпадна в шок, след като скрои номер на приятеля си, за да тества верността му. Тя трябваше да види как мъжът е съблазнен от скандално облечена красавица, която беше част от „капана“, съобщава „Дейли Мейл“.     Действието се развива в последния епизод на YouTube поредицата „Да хванеш кръшкач“. Американката Кортни решила да подложи на изпитание верността на приятеля си, тъй като имала съмнения, че той е податлив на изкушения.     Скрита камера била поставена в кафенето, където стоял мъжът. Кортни станала свидетел как той флиртува с актрисата на име Теви, използвана като „примамка“, и с нескрито възхищение се наслаждава на гледката, когато тя му показва предизвикателна йога пози в оскъдно облекло. Накрая флиртаджията ѝ дава контактите си, за да могат да си уредят среща.     Епизодът веднага станал хит в мрежата.     По-късно станало ясно, че Кортни и приятелят ѝ се запознали в мормонската църква. Той ѝ изневерил веднъж, когато били още тийнейджъри. Един път пък го хванала да зяпа задника на друго момиче докато гледали заедно мач.     Това накарало Кортни да подложи на изпитание младежа. Актрисата Теви била изпратена от продуцентите на предаването в кафенето, където той и негов приятел седели на масата. В отделно помещение Кортни наблюдавала случващото се.     След скандалната развръзка тя звъннала на гаджето си по телефона и му се разкрещяла, че видяла всичко. Изобретателният мормон веднага измислил оправданието, че дал на съблазнителката номера си, само за да се отърве от нея по-бързо.     Кортни обаче му се вързала и обяснила пред продуцентите, че смята, че той казва истината.                                Превод и редакция: БЛИЦ", "date": "2018.08.15", "title": "Мормонка реши да тества гаджето си, но изпадна в шок, след като секси красавица започна да се чекне пред лицето му (СНИМКИ/ВИДЕО)"}
{"url": "https://www.blitz.bg/foto/emili-rataykovski-umishleno-zagoli-tsitsa-pred-gostite-na-restorant-snimka-18_news620461.html", "text": "Емили Ратайковски умишлено заголи гръд, докато обядва на терасата на ресторант в Сардиния. При това конфузът въобще не смути 27-годишната моделка, която бе решила в същия ден да се пусне и без сутиен. Също така, красавицата сложи и снимка в Инстаграм от срамното си поведение, пише в. \"Сън\".    Впрочем, най-интересното Емили все пак скри, замъглявайки зърното на черно-белия фотос.  Съсвсем наскоро моделката си организира парти на яхтата, на която прекарва повечето си време със своя 22-годишен приятел и модел Джордж Барет. Двойката се е черпила с алкохол от една чаша и явно се е наслаждавала на взаимната си компания. Барет при това не е изпускал всяка възможност да обара своята омъжена спътница. ", "date": "2018.08.15", "title": "Емили Ратайковски умишлено заголи цица пред гостите на ресторант (СНИМКА 18+)"}
{"url": "https://www.blitz.bg/politika/siderov-poiska-ostavkata-na-shefa-na-rzi-burgas-bil-rodnina-na-valeri-simeonov_news620516.html", "text": "Председателят на парламентарната група на Обединени патриоти Волен Сидеров поиска оставката на шефа на РЗИ-Бургас. Това стана ясно от негов пост в социалната мрежа Фейсбук.   Ето и какво написа Сидеров, публикуваме текста без редакторска намеса:  \"Внасям писмено искане до здравния министър Кирил Ананиев, с което искам оставката на шефа на РЗИ-Бургас Георги Паздеров, заради многобройни нарушения на нормативите, по които работят здравните инспекции и за конфликт на интереси. Паздеров е в роднински връзки с вицепремиера Валери Симеонов и под негов натиск рекетира определени обекти по Черноморието, които са бизнес конкуренти на съветник на Симеонов в политическия му кабинет\", написа той. ", "date": "2018.08.15", "title": "Сидеров поиска оставката на шефа на РЗИ-Бургас, бил роднина на Валери Симеонов"}
{"url": "https://www.blitz.bg/politika/sled-tragediyata-v-genua-borisov-s-vazhno-razporezhdane-km-nankov-i-moskovski-za-remontite-na-mostovete-po-ptishchata_news620500.html", "text": "Министър-председателят Бойко Борисов разпореди на министрите Николай Нанков и Ивайло Московски да предложат решение, което да дава възможност ремонтите на мостовете по пътната и транспортна инфраструктура да се реализират едновременно, съобщиха от правителствената пресслужба.   „Знаете, откакто са построени в България мостовете не бяха ремонтирани по магистралите, имаме по над 120 метра високи мостове и в момента продължаваме да ги укрепваме и да им правим основни ремонти, по „Тракия“ и по „Витиня“ те са по план. Искам решение и не един по един да ги правим, а едновременно да влезем и да ги правим всички мостове“, отбелязва премиерът на днешното правителствено заседание.", "date": "2018.08.15", "title": "След трагедията в Генуа Борисов с важно разпореждане към Нанков и Московски за ремонтите на мостовете по пътищата"}
{"url": "https://www.blitz.bg/obshtestvo/agentsiyata-po-lekarstvata-se-sdobi-s-nov-shef_news620528.html", "text": "Богдан Кирилов е новият изпълнителен директор на Изпълнителната агенция по лекарствата, считано от 17.08.2018 г. От ноември 2017 г. до момента той е заместник изпълнителен директор на ИАЛ. Богдан Кирилов е член на Управителния съвет на Европейската агенция по лекарствата, а през 2016/2017 г. е бил член и на Централна комисия по Eтика към Български фармацевтичен съюз.  Магистър-фармацевт Богдан Кирилов е завършил „Фармация“ във Фармацевтичен факултет, Медицински университет - София. Придобива и специалност „Обществено здраве и здравен мениджмънт“ във Факултет по обществено здраве, Медицински университет - София.  Проф. Асена Стоименова напуска поста изпълнителен директор на Изпълнителната агенция по лекарствата по лични причини.  Проф. Стоименова ще бъде съветник на министъра на здравеопазването в областта на лекарствената политика. Тя остава член на Управителния съвет на Европейската агенция по лекарствата, член на CHMP (Комитет за лекарствените продукти в хуманната медицина), както и програмен координатор за СЗО в областта на достъпа до лекарства и реимбурсиране на лекарствените продукти.    ", "date": "2018.08.15", "title": "Агенцията по лекарствата се сдоби с нов шеф"}
{"url": "https://www.blitz.bg/lyubopitno/brutalno-15-zhivotni-khibridi-koito-nyama-da-povyarvate-che-sshchestvuvat-snimki_news620471.html", "text": "Светът е пълен със странни същества и хибридни видове и още повече са специалистите във Photoshop, които само с няколко клика на мишката могат да създадат всякакви чудати същества. Тази селекция обаче не включва изображения, обработени с програми за редакция на снимки, всички тези животни са реални!", "date": "2018.08.15", "title": "Брутално! 15 животни-хибриди, които няма да повярвате, че съществуват (СНИМКИ)"}
{"url": "https://www.blitz.bg/ikonomika/turskata-lira-se-otdalechi-ot-rekordnoto-si-dno-eto-kak-se-otrazi-tova-na-petrola_news620416.html", "text": "Азиатските акции отстъпват днес, като не успяха да последват примера на Уолстрийт от вчера, докато доларът бе близо до 13-месечен връх, след като опасенията около финансовата криза в Турция натежаха над инвеститорските нагласи, въпреки че турската лира се отдалечи от рекордното си дъно.   Лирата, която падна до рекордно ниското ниво от 7.24 спрямо долара в началото на седмицата, разтърсвайки световните пазари, бележи леко понижение до 6.415 долара, след като вчера скочи с над 8%. Трите основни индекса на Уолстрийт нараснаха вчера, след като поскъпването на лирата засега разсея част от страховете за по-широк финансов отзвук. Силните резултати на няколко щатски компании също подкрепиха акциите. Ръстът на Уолстрийт обаче не се пренесе в Азия, като азиатско-тихоокеанският индекс на MSCI записа понижение от 0.8%, след като в предходния ден нарасна с 0.4%, когато лирата показа признаци на стабилизиране. Хонконгският индекс Hang Seng падна с над 1%, докато шанхайският Shanghai Composite изгуби 0.1%. Признаците за загуба на инерция от страна на втората най-голяма икономика в света и продължаващият търговски конфликт между Китай и САЩ натежаха над представянето на китайските акции. Австралийският основен индекс нарасна с 0.1%, а японският Nikkei изгуби 0.4%, след като скочи с над 2% във вторник. Пазарите в Южна Корея днес са затворени заради празник. Вчера турският президент Реджеп Ердоган заяви, че Анкара ще бойкотира американските електронни продукти, като ответна мярка в спора с Вашингтон, който спомогна за рекордното поевтиняване на лирата. Доларовият индекс се търгуваше близо до 13-месечен връх спрямо кошница от валути, подкрепен от статута си на валута убежище. Доларовият индекс, който следи представянето на долара спрямо кошница от шест други основни валути, достигна 96.82 пункта, което бе най-високото му ниво от края на юни 2017 г. Еврото поевтиня до 1.1326 спрямо долара, което бе най-ниското ниво от юли 2017 г. Еврото се търгуваше близо до 13-месечно дъно спрямо швейцарския франк, също традиционна валута убежище. Увеличавайки ръста си от вчера, доларът поскъпна с 0.15%, до 111.32 спрямо йената. Китайският юан падна почти до 15-месечното дъно от 6.8965 долара, достигнато в началото на август. Лихвата по 10-годишните щатски държавни облигации бе на ниво от около 2.89%, след като се отдалечи от триседмичното дъно от 2.848%, достигнато в понеделник. Лихвите по британските и френските държавни облигации също се отдалечиха от многоседмичните си дъна. По-скъпият долар постави под натиск цените на петрола. Фючърсите на петрола от сорта брент поевтиняха с 0.2%, до 72.31 долара за барел, докато цената на щатския лек суров петрол се понижи с 0.35%, до 66.81 долара за барел. Спот цената на златото падна до 18-месечно дъно от 1 190.05 долара за тройунция, като отчита понижение от 1.6% от началото на седмицата. Медта с тримесечен срок на доставка поевтиня с 0.2%, до 6 036 долара за тон на борсата в Лондон, доближавайки се до едногодишното дъно от 5 988 долара, достигнато през юли. Намаляването на опасенията относно евентуална стачка в мина в Чили ускори поевтиняването на метала.", "date": "2018.08.15", "title": "Турската лира се отдалечи от рекордното си дъно, ето как се отрази това на петрола"}
{"url": "https://www.blitz.bg/politika/borisov-prizna-dali-e-delil-kmetove-po-partii_news620527.html", "text": "Никога не съм делил кметовете по партии. Това заяви пред журналисти премиерът Бойко Борисов, който присъства на откриването на рехабилитираните близо 30 км от пътя Старо Оряхово – Долни Чифлик – Гроздьово – Провадия, с финансиране по Оперативна програма „Региони в растеж“, предаде \"Фокус\".   „Господ да пази всички, които минават по това 30-километрово трасе, което свързва Старо Оряхово (пътят Бургас – Варна) и Провадия“, допълни премиерът при официалното откриване на участъка.  Бойко Борисов подчерта, че никога не е делил кметовете по партии. „Всички кметове работят с мен. Никой не е намерил разлика в отношението, да е бил мачкан или унижаван“, добави премиерът Борисов в отговор на критиките, че правителството подкрепя само свои кметове. ", "date": "2018.08.15", "title": "Борисов призна дали е делил кметове по партии"}
{"url": "https://www.blitz.bg/ikonomika/sashch-uvelichava-proizvodstvoto-na-shistov-petrol-do-752-mln-barela-na-den_news620408.html", "text": "Добивът на шистов петрол в САЩ през септември ще достигне 7,52 млн. барела на денонощие, като спрямо юли ръстът ще е с 93 хил. барела, съобщава „Прайм”, цитирайки данни на управлението за енергийна информация (EIA) на щатите.  Най-голямо нарастване на производството до 3,42 млн. барела на денонощие се очаква в шистовия басейн Permian. В Eagle Ford добивите ще скочат до 1,45 млн барела на ден. Увеличаване се очаква и в районите Bakken, Niobrara, Appalachia и Anadarko, информира \"Монитор\".  По данни на министерството на енергетиката на САЩ през юли в страната са били добивани по 10,8 млн. барела шистов петрол дневно, което е с 47 хил. барела повече от предходния месец. Прогнозата на ведомството сочи, че за 2018 г. средният добив ще бъде 10,7 млн. барела дневно, срещу 9,4 млн. барела за миналата година.  Догодина американците планират да увеличат производството на шистов петрол до 11,7 млн. барела на денонощие. ", "date": "2018.08.15", "title": "САЩ увеличава производството на шистов петрол до 7,52 млн. барела на ден"}
{"url": "https://www.blitz.bg/obshtestvo/obrazovanie/50-uchilishcha-posreshchat-prviya-zvnets-s-remont_news620412.html", "text": "50 училища в страната ще открият учебната година с продължаващи ремонти в тях, стана ясно от Министерството на образованието. Това е под 10 на сто от всички школа, където тече обновяване на базата, пише \"Монитор\". Почти всички големи градове ще отворят врати с поне едно школо, което се е превърнало в строителна площадка. Ремонти ще има например, в образователните институции в София, Пловдив и Стара Загора. Това обаче нямало да попречи на учебния процес, щяла да бъде създадена организация за нормалното откриване на година, както и за провеждането на занятията, уверяват от ресорното министерство. В 832 школа в момента се извършват основни ремонти. 782 от тях по план трябвало да са приключили до 15 септември. Очаква се през 2018 – 2019 г. да бъдат обновени още над 500 образователни институции, в това число и детски градини. Стойността на проекта, който е финансиран по оперативна програма „Региони в растеж“, е на стойност около 700 млн. лв. От образователното министерство прогнозират, че училищния праг през новата година ще прекрачат близо 60 000 първокласници. Със 75 000 първолаци миналата година беляза рекорд за последните 10 г. Най-малко малчугани пък са направили първите си стъпки в образованието през 2009 г. - 59 596. При задействането на държавния механизъм за връщането на деца в училище ресорното министерство е успяло да върне 24 000, но вторично от тях са отпаднали около 4000. Данните показват още, че 8000 българчета са заминали да живеят в чужбина със семействата си. Над 12 хил. пък са децата от гетата, които, вместо да ходят на училище, кръстосват улиците. Проблем продължавало да се оказва застаряването на персонала в школата, обясни ресорният министър Красимир Вълчев пред бТВ. Средната възраст на педагозите била около 50 г. За сравнение 3 години по-рано е била 52 г. Това налагало ангажирането на учители в пенсионна възраст. Най-голям бил недостигът на педагози по физика и математика. Затова и правителството поде политика на увеличаване на възнагражденията, според която се очаква през 2019 г. те да скочат с около 18%. Това означава, че основната заплата на младшите педагози вместо 760 лв. ще бъде 920 лв. Сумата ще нараства поетапно всяка година до достигане на увеличение от 50%. Правителството е заделило над 700 млн. лв. за образователната инфраструктура, като всяка година до края на мандата ще дава по 330 млн. лв. повече. Близо 1300 лева трябва да е средната брутна заплата за учител от 2019 година. Крайната цел е заплата от 1500 лв. Правителството е предвидило и допълнителни възнаграждения за педагозите, които участват в екипите за обхват и приобщаване на деца и ученици в образователната система по междуинституционалния механизъм. Средства над заплатите си се очаква да получат и наставници, класни ръководители и учители, които се занимават с документацията.", "date": "2018.08.15", "title": "50 училища посрещат първия звънец с ремонт"}
{"url": "https://www.blitz.bg/ikonomika/turtsiya-otvrna-na-ikonomicheskiya-udar-na-sashch-s-ryazko-uvelichavane-na-mitata-za-amerikanski-stoki_news620418.html", "text": "Турция увеличава рязко митата за някои американски стоки, предава Reuters, като се позовава на официалния вестник на страна T.C. Resmi Gazete.  Указът, подписан от турският президент Реджеп Тайип Ердоган увеличава митата на леките коли със 120 процента, на алкохолните напитки със 140 процента и на тютюна с 60 процента. Увеличават се до 60% митата и на други стоки – козметика, ориз и въглища.   Вицепрезидентът на Турция Фуат Октай написа в своя Twitter, че страната е била принудена да направи тази крачка \"в отговор на преднамерените нападенията на администрацията на САЩ срещу нашата икономика\". Превод: БЛИЦ", "date": "2018.08.15", "title": "Турция отвърна на икономическия удар на САЩ с рязко увеличаване на митата за американски стоки"}
{"url": "https://www.blitz.bg/ikonomika/boyko-borisov-nazova-vinovnika-za-sriva-na-trgovskiya-registr_news620426.html", "text": "Правителството прави единно държавно хранилище на данните от всички регистри като превантивна мярка, за да не се допускат подобни кризи, като тази с Търговския регистър. Премиерът Бойко Борисов изрази възмущението си от случилото се. „Фирмите с най-ниски оферти слагат калпави дискове и затова се случват подобни проблеми\", обясни министър-председателят.  Трябва да има надзор в тази сфера, както има надзор и в строителството, смята Борисов. \"Ще направим един склад за електронните данни\", поясни той.  Преди това  Томислав Дончев разясни подробно случилото се с Търговския регистър и поиска повече пари, за да има киберсигурност.  По разпореждане на Дончев тече одит на хардуера и софтуера на всички електронни системи. До дни вицепремиерът трябва да получи и доклад за състоянието им.    ", "date": "2018.08.15", "title": "Бойко Борисов назова виновника за срива на Търговския регистър"}
{"url": "https://www.blitz.bg/layfstayl/svetski/vnuchkata-na-sofiya-rotaru-podludi-mrezhata-s-nezhen-devstven-byust-snimki_news620382.html", "text": "Внучката на София Ротару Соня Евдокименко предизвика възторг в социалната мрежа \"Инстаграм\". Снимките на момичето получават голям брой харесвания и много потребители признават, че харесват снимката й в коментарите си под публикациите. Соня Евдокименко от 7 години работи като модел. Тя живее в Украйна и иска да изгради успешна кариера.  През 2016 г. красавицата получи престижна награда, а през миналата година Соня бе призната за най-добър модел в Украйна от Mercedes-Benz Kiev Fashion Days. Превод и редакция: БЛИЦ", "date": "2018.08.15", "title": "Внучката на София Ротару подлуди мрежата с нежен девствен бюст (СНИМКИ)"}
{"url": "https://www.blitz.bg/layfstayl/skorost/prvi-snimki-na-seriynoto-bmw-x7_news620144.html", "text": "BMW работи върху пълномащабен SUV с три реда седалки. Моделът ще носи името X7. Прототипите от известно време вече се подлагат на тестове, а световната премиера е планирана да се състои в рамките на автомобилното изложение в Лос Анджелис през ноември.Благодарение на изтекли изображения от патентен офис в Бразилия широката публика успя да хвърли един поглед върху бъдещия дизайн на автомобила.  ", "date": "2018.08.15", "title": "Първи СНИМКИ на серийното BMW X7"}
{"url": "https://www.blitz.bg/layfstayl/skorost/zaradi-like-ove-razglezeno-bogatashche-potroshi-lamborghini-huracan-po-mnogo-tp-nachin-video_news620145.html", "text": "Видимо недоволен само от шума на форсирания на място двигател, който да бъде чут от всички, младеж реши, че ще е още по-готино да позира за снимка със своето Lamborghini, като скочи на предното му стъкло. Въпреки, че цената на скъпарското возило надминава 200 000 долара, изглежда, че джамът е изработен от нещо евтино и пластмасово. ", "date": "2018.08.15", "title": "Заради Like-ове: Разглезено богаташче потроши Lamborghini Huracan по много тъп начин (ВИДЕО)"}
{"url": "https://www.blitz.bg/layfstayl/za-damite/magi-khalvadzhiyan-khvrli-golyama-bomba-s-tazi-snimka-i-bez-da-iska-razkri-kakvo-se-sluchva-s-rachkov-i-mariya_news620250.html", "text": "Телевизионният продуцент Магърдич Халваджиян се отдаде на заслужен релакс преди задаващия се нов телевизионен сезон. Известният арменец разпуска със семейството си в най-красивата област на Италия – Тоскана. Наскоро стана ясно, че чаровното лице на Нова телевизия  . Неостаряващата плевенчанка и половинката й Стефан заливат мрежата с провокативни кадри от почивката си.  Маги Халваджиян също реши да покаже как се забавлява и постна уникален кадър, с който без да иска показа и какво се случва с водещите на „Господари на ефира” Мария Игнатова и Димитър Рачков.  В пресата непрекъснато се появяват противоречиви информации, според които двамата ту са заедно, ту са се разделили.   Купонджийският фотос на Маги от Ботуша предизвика огромно вълнение сред почитателите на сладките водещи на Господарите.  Трябва да се отбележи още, че последната дума за водещите на \"Господари на ефира\" ще има продуцентът на шоуто Джуди Халваджиян, който освен това готви и много други нови любопитни и приятни изненади за зрителите през новия сезон.     ", "date": "2018.08.15", "title": "Маги Халваджиян хвърли голяма бомба с тази СНИМКА и без да иска разкри какво се случва с Рачков и Мария"}
{"url": "https://www.blitz.bg/ikonomika/chudo-brekzit-may-shche-nakara-britantsite-da-rabotyat_news620428.html", "text": "Бeзpaбoтицaтa във Beлиĸoбpитaния e пaднaлa дo peĸopднo ниcĸo нивo, ĸaтo в ĸpaя нa юни нeнaeтитe ca нaмaлeли c 65 xиляди дyши дo 1,36 милиoнa, пoĸaзвaт дaннитe нa нaциoнaлнaтa cтaтиcтиĸa, цитиpaни oт ВВС, пише Мъни бг. Hивoтo нa бeзpaбoтицaтa в cтpaнaтa e пaднaлo дo 4 нa cтo пpeз тpимeceчиeтo, зaвъpшвaщo пpeз юни. Toвa e нaй-ниcĸoтo paвнищe oт фeвpyapи 1975 гoдинa.Cъщo тaĸa нa Ocтpoвa e oтчeтeн pъcт нa пpoдyĸтивнocттa, нo зaбaвянe нa pacтeжa нa зaплaщaнeтo.  Cтaтиcтиĸaтa coчи oщe зa peĸopдeн cпaд нa paбoтницитe oт Eвpoпeйcĸия cъюз, ĸoйтo e нaй-гoлeмият oт 1997 гoдинa нacaм. Toзи тpeнд пpoдължaвa дa бъдe aĸтyaлeн cлeд глacyвaнeтo зa \"Бpeĸзит\". Зa cмeтĸa нa тoвa oбaчe e oтчeтeн pъcт нa гpaждaнитe oт тpeти cтpaни cъc 74 xиляди дyши дo 1,27 милиoнa.", "date": "2018.08.15", "title": "Чудо! \"Брекзит\" май ще накара британците да работят"}
{"url": "https://www.blitz.bg/layfstayl/skorost/zastrakhovatelna-shefka-obyasni-kakvo-tryabva-da-napravyat-200-000-shofori-zaradi-falita-na-olimpik-i-zashcho-grazhdanskata-skacha-do-400-leva_news620424.html", "text": "Клиентите на застрахователна компания \"Олимпик\" ще трябва да сключат нови застраховки до петък. След петък 200 000 българи, застраховани в компанията остават без задължителната застраховка \"Гражданска отговорност\" за автомобилите си, заради фалит. Това не е обичайната процедура, тъй като първо се прекратява стара полица, а след това се сключва нова застраховка. Това каза председателят на Управителния съвет на Асоциацията на българските застрахователи (АБЗ) Светла Несторова в ефира на bTV.   „ЗК „Олимпик“ е кипърска компания и не е член на Асоциацията. Дейността й се развива основно у нас. Специализирана е в автомобилното застраховане“, разясни тя „Нямам преки наблюдения дали в случая не е имало неизплащане на застрахователни обезщетения. Не знам дали можем да говорим за умишлен фалит. Професионалната ми оценка е че са се предлагали нереално ниски цени на пазара. Премиите по Гражданата отговорност са недостатъчни“, подчерта  Несторова . По думите й кипърският гаранционен фонд трябва да плати обезщетения на засегнатите. Българския гаранционен фонд би следвало да плати, ако става въпрос за фалирала компания, регистрирана у нас. Клиентите, които ще загубят своите застраховки, могат да си търсят обезщетения, но дали активите на компанията са достатъчни, за да покрият тези разходи?  Тя коментира и информацията, че Гражданска отговорност може да скочи до 400-500 лева. „Пазарът на Гражданската отговорност е безкрайно регулиран. На практика пазарът няма конкуренция и не се влияе, и работи на загуба. Индустрията не може да финансира по този начин пътнотранспортните произшествия повече. Недостатъчността на премията е очевидна. Със сигурност ще има още един скок на цената на Гражданската отговорност. Премията трябва да нарасне 2 пъти или 100%, за да изпълни условията на ВКС“, подчерта  председателят на Управителния съвет на Асоциацията на българските застрахователи .", "date": "2018.08.15", "title": "Застрахователна шефка обясни какво трябва да направят 200 000 шофьори заради фалита на \"Олимпик\" и защо Гражданската скача до 400 лева!"}
{"url": "https://www.blitz.bg/layfstayl/skorost/eksperti-obyavikha-top-5-na-nay-prodavanite-avtomobili-v-evropa-snimki_news620379.html", "text": "Журналистите от специализирания сай SpeedMe съставиха рейтинг най-големите автомобилни пазари в Европа, отбелязвайки най-продаваните марки във всеки един от тях. ", "date": "2018.08.15", "title": "Експерти обявиха топ 5 на най-продаваните автомобили в Европа (СНИМКИ)"}
{"url": "https://www.blitz.bg/ikonomika/khristo-ivanov-zalozhil-bombata-v-trgovskiya-registr_news620435.html", "text": "Бившият правосъден министър Христо Иванов е заложил бомбата в Търговския регистър, разкрива  . Той оставил изградения резервен център неработещ, като отказал да даде 100 000 лв. за лиценз на “Oracle”. Това е научила медията от уволнени по времето, докато Иванов бе министър на правосъдието, IT специалисти от Агенцията по вписванията.   Малко преди той да влезе в правосъдното министерство, бил изграден резервен център, в който да се дублира цялата информация. Ако имаше такъв център, нямаше да има срив на системата. Самият Христо Иванов предупреди в социалната мрежа: “Ситуацията със срива на Търговския регистър е безпрецедентна криза на националната сигурност”. Даде и съвет на премиера да свика Съвета по сигурността. “В началото на 2015 г. бяхме готови с резервния център. Спазени бяха всички условия за сигурността му – да е извън София, на друга тектонична плоча. Затова избрахме секретен обект на Държавната агенция “Електронно управление”, който се намира на 350 км от София. Помещението е под земята, ремонтирахме го и го климатизирахме. И до днес климатиците сигурно работят, но единствено те. Сториджът (системата за съхраняване на данни), за който бяха платени около 350 000 лв., така и не заработи”, разказаха бивши служители на Търговския регистър. Причината била в категоричния отказ на Иванов да заплати допълнителен лиценз на “Oracle”.  Идеята била изнесеният извън София аварийно-възстановителен център веднага да заработи, след като стане срив в системата. Не е ясно защо правосъдните министри след Христо Иванов – Екатерина Захариева и Цецка Цачев, не са направили нищо, за да заработи този център. ", "date": "2018.08.15", "title": "Христо Иванов заложил \"бомбата\" в Търговския регистър"}
{"url": "https://www.blitz.bg/ikonomika/drzhavata-vrshcha-mladi-ucheni-ot-chuzhbina-s-61-mln-za-nauchni-programi_news620449.html", "text": "Държавата се зае да спира изтичането на мозъци от България. Кабинетът прие решение за национални научни програми, внесено от МОН, за което заделя 61 млн. за следващите три години. За тази година парите са 18 млн. лв.   Със средствата ще се финансират научни проекти и стипендии на постодокторанти, което е нов статут у нас - това са млади учени, защитили докторантура, които ще получават между 1500 и 3000 лв. стипендия, за да продължат научната си дейност в дадена лаборатория, например, но у нас. Общо 3 млн. има предназначени за стипендии за тази година, стана ясно от думите на просветния министър Красимир Вълчев. Стипендиите на докторантите пък ще бъдат до 500 лв., ако работят на трудов договор, но те ще се увеличават диференцирано - според научната оценка и научния продукт на съответния институт. Планира се 900 лв. допълнително месечно да получава докторантът, ако работи по проект без да е на трудов договор. 11 са организациите, от които 8 са секторни, към които са насени средствата по научните програми, обясни просветният министър. Две програми са насочени към съфинансиране на млади учени, заети да работят по европейски програми. Това е политика и програма на държавата за задържане на младите учени и мотивиране на другите млади българи, също учени, да се завърнат от чужбина и да осъществяват тук научната си дейност, коментира Вълчев. Проектите, които ще се изработват от консорциуми между академиите, институтите и висшите училища, ще бъдат в сферата на информационните технологии - и за киберсигурност във връзка с инцидента с Търговския регистър. Ще се финансират проекти и в областта на храните, животновъдството, културното наследство, както и по две програми в здравеопазването - за електронното здравеопазване и за изследвания на кръвта, допълни министърът на образованието. \"Горещо приетите национални програми, в чиято подготовка участвахме активно, са насочени към много важни за страната въпроси. Те бяха изработени на база на информация, събрана от различните ведомства, систематизирани в МОН\", доволен е и шефът на БАН акад. Юлиан Ревалски. За първи път държавата правила опит да осуети изтичането на нашите мозъци, констатира академикът. \"Продължаваме да бъдем нетен донор на чуждата наука. Това е силен сигнал към младите, че имат бъдеще в България\", обяви Ревалски. Програмите щели да позволят тук да идват да работят и чужди учени.", "date": "2018.08.15", "title": "Държавата връща млади учени от чужбина с 61 млн. за научни програми"}
{"url": "https://www.blitz.bg/ikonomika/davat-na-kontsesiya-chetiri-morski-plazha_news620454.html", "text": "Правителството стартира процедури за предоставяне на концесия на четири морски плажа - „Балчик-централен“ в община Балчик, „Бургас- централен“ в община Бургас, „Созопол-Хармани“ в община Созопол и „Поморие-изток“ в община Поморие.   Това решиха министрите днес. Целта е плажовете да бъдат обезопасени и да се предоставят услуги от обществен интерес за срока на концесията. Процедурите се провеждат по реда на Закона за устройството на Черноморското крайбрежие. Размерът на минималното годишно концесионно заплащане е определен съгласно приетата от Министерски съвет Методика за определяне минималния размер на концесионното плащане за морски плажове. За морски плаж „Балчик- централен“ възлиза на 56 639 лв., за „Бургас-централен“ - 297 560 лв., за „Созопол-Хармани“ - 198 872 лв. и за „Поморие-изток“ - 107 946 лв. Четирите плажа следва да бъдат обезпечени със задължителните дейности по ЗУЧК - осигуряване на водното спасяване, обезпечаване на прилежащата акватория, здравното и медицинското обслужване и санитарно-хигиенното поддържане на морския плаж, и услуги от обществен интерес. Критериите за формиране на комплексната оценка са съобразни с Решение № 604 от 22 юли 2016 г. на Министерския съвет за утвърждаване на минимални критерии за комплексна оценка на офертите при провеждане на конкурс за определяне на концесионер на морски плаж в отговор на обществените нагласи и очаквания за балансиран държавнически подход при определяне на очакваното от държавата минимално годишно концесионно плащане, икономическа съотносимост с общодостъпни цени на услуги на предлагани плажни принадлежности – чадъри и шезлонги.", "date": "2018.08.15", "title": "Дават на концесия четири морски плажа"}
{"url": "https://www.blitz.bg/ikonomika/kfn-s-izvnredna-novina-za-zastrakhovanite-s-grazhdanska-otgovornost-v-kompaniyata-olimpik_news620472.html", "text": "Комисията за финансов надзор информира шофьорите, сключили \"Гражданска отговорност\" в компанията с отнет лиценз \"Олимпик\" АД, че могат още от днес да започнат да сключват нови полици при други застрахователи .  Сегашната им застраховка във вече нелегитимната компания, ще бъде прекратена на 17 август 2018 г. Създадена е необходимата организация и Гаранционният фонд е осигурил техническа възможност за сключване на нови полици с други застрахователи от днес, съобщиха от КФН. Периодът на покритие по новата полица трябва да започва най-рано от 18 август (събота) от 00:00 часа. Полиците, сключени със Застрахователна компания \"Олимпик\"АД, ще осигуряват покритие до 23:59:59 часа на 17 август. На 10 август 2018 г. бе назначен предварителен ликвидатор на Застрахователна компания (ЗК) „Олимпик“ от Надзорния орган върху застраховането на Република Кипър, съобщи още вчера КФН. По информация от надзорния орган на Република Кипър лицензът е отнет поради неплатежоспособност на дружеството. Съгласно законодателството на Република Кипър действащите застрахователни договори по общо застраховане, сключени със Застрахователна компания „Олимпик“, ще бъдат прекратени на 17 август 2018 г.", "date": "2018.08.15", "title": "КФН с извънредна новина за застрахованите с \"Гражданска отговорност\" в компанията \"Олимпик\""}
{"url": "https://www.blitz.bg/ikonomika/pozitsiya-na-zd-bul-ins-otnosno-korektsiyata-v-tsenite-na-zastrakhovka-grazhdanska-otgovornost_news620488.html", "text": "След многобройните спекулации, които се появиха в последните дни по темата за драстично увеличение на задължителната застраховка „Гражданска отговорност“, Управителният съвет на ЗД „Бул инс“ взе решение да излезе с официално становище по въпроса. По обективни фактори, на които не можем да влияем, разходите на застрахователните компании по задължителните застраховки нараснаха дотолкова, че се налага корекция на цените. Тази корекция обаче ще бъде много по-скромна от тиражираните в медийното пространство данни за рекордно 50% нарастване. Трябва да отбележим, че всяка компания коригира цените на база на своя собствен анализ за финансовите си резултати по застраховката. Освен това е необходимо да декларираме, че ценовите корекции нямат нищо общо с очакваното отнемане на лиценза на ЗД „Олимпик“. Причините, които доведоха до увеличението на застраховка „Гражданска отговорност“, са:  Промяната в регулацията, която бе наложена на застрахователните компании след 01.01.2016г-„Платежоспособност” II. Смяната на регламента за отчитане коренно промени активите и пасивите на застрахователите. За целта бе извършен независим външен финансов одит на всички застрахователи, който бе обявен  публично в края на м.януари 2017г. Новата регулация предвижда достатъчно финансови резерви за всяка щета още при завеждането й, което се следи стриктно от КФН. Регулаторът вече разполага с пълната база данни - сключени договори и изплатени застрахователни обезщетения по моторния бизнес „Каско“ и „Гражданска отговорност“ . Особено внимание и контрол се извършва по задължителните застраховки, поради големия обхват и социалната им функция.  За новото ценообразуване на застраховка „Гражданска отговорност“ оказват влияние и допълнителните вноски и такси, които застрахователите са задължени да покриват по закон. През периода от 1.01.2016 до сега, поради ред причини се наложи увеличаване и на допълнителните вноски, които застрахователите извършват за: стикери, зелени карти, вноски в Гаранционния фонд, вноски за гаранционен фонд на НББАЗ, такси и членски вноски към АБЗ и националното бюро. С решение на съвета на бюрата на сдружението Зелена карта бе изискана извънредна гаранция от НББАЗ в размер на 4 млн. евро, която също бе покрита от застрахователите непропорционално.  И на последно място, но с най-висока тежест -Тълкувателно решение 1/2016 от 21.06.2018г. на ВКС, според което бе разширен кръгът на лицата имащи право на претенции за обезщетяване на неимуществени вреди за загинал при ПТП техен роднина. Освен деца и родители, вече имат право да бъдат обезщетявани баби, дядовци, чичовци, лели, както и други емоционално свързани лица с починалия. Някои анализи показват, че тази промяна ще струва на застрахователния сектор около 1,5 милиарда лева.  Всички посочени по-горе извънредни плащания от застрахователите, натоварват допълнително техните разходи по задължителната застраховка „Гражданска отговорност“. Увеличенията са по закон и не зависят от волята на застрахователя.   През месец юни 2018г. КФН извърши анализ на увеличението на плащанията на щети по моторния бизнес - „Каско“ и „Гражданска отговорност“, по компании, както и за бизнеса като цяло. Отчетените резултати бяха оповестени публично, като най-важните констатации бяха, че техническият резултат по „Гражданска отговорност“  е отрицателен, а техническите резерви, спрямо развитието на плащанията за щети за първите 6 месеца на 2018г. – недостатъчни.  Като резултат от заключенията на анализа бяха дадени задължителни указания за осигуряване на финансова стабилност на всяка компания по отделно.  Необходимо е да се подчертае, че при отрицателен технически резултат по даден вид застраховка, задължителната мярка, която трябва да предприеме всеки застраховател е коригиране на тарифата. И това се прави в момента от всички застрахователни компании, поради инцидентното решение (с обратно действие) на ВКС.  При недостиг на резерви всяка компания е длъжна, от собствения си бюджет, да дозадели резерв, достатъчен да покрие бъдещите плащания, на база статистиката за развитие на щетите.  В заключение ще отбележим също така и факта, че това увеличение ще даде възможност на застрахователните компании да бъдат коректни към своите клиенти чрез подобряване на своята финансова стабилност в дългосрочен план.       ", "date": "2018.08.15", "title": "Позиция на ЗД „Бул инс“ относно корекцията в цените на застраховка „Гражданска отговорност“"}
{"url": "https://www.blitz.bg/kriminalni/prestplenie/mitnichari-udarikha-golyamo-kolichestvo-kontrabanda_news620487.html", "text": "Мобилен екип на Митница „Лом“ предотврати нелегален износ на 6 000 кутии цигари и 1 751 бутилки с етилов алкохол. Това съобщиха от пресцентъра на Агенция „Митници“.   Голямото количество акцизни стоки е открито в товарен автомобил, превозващ групажен товар от България за страна от Европейския съюз. Камионът е спрян за проверка на 13 август 2018 г. около 22.00 часа. По документи товарната композиция превозвала текстилни изделия и метални цилиндри. При извършената щателна митнически проверка в три от палетите, под пакети с кроасани и ядки, инспекторите откриват 12 кашона с цигари и стекове с бутилки водка и уиски. Всички укрити акцизни стоки са с валиден български бандерол. За превозваната акцизна стока не са представени необходимите, съгласно ЗАДС, опростени придружителни документи. Количествата са задържани в склад на Митницата Лом. Образувано е административнонаказателно производство.", "date": "2018.08.15", "title": "Митничари удариха голямо количество контрабанда"}
{"url": "https://www.blitz.bg/politika/borisov-dade-tsenen-svet-na-shoforite-izgoreli-pokray-falita-na-olimpik-i-obeshcha-da_news620509.html", "text": "На тези 200 000 българи ще кажа, когато си застраховат колите, да подбират застрахователя. С усилия, воля, работа и засилен контрол ще направим така виновните да носят тежки санкции. Това каза премиерът Бойко Борисов във връзка с фалита на четвъртия по големина застраховател у нас - кипърската компания „Олимпик”, съобщава „Фокус“. „За съжаление, такива изпълнители играят на най-ниските обществени поръчки. Да могат след това с евтините продукти, които продават да става такъв катаклизъм. На Комисията за финансов надзор и министър Владислав Горанов съм възложил да направят проверка”, коментира Бойко Борисов.  По повод срива на търговския регистър премиерът заяви: „Работили сме тези дни много усърдно, извадили сме си изводите. Не искам да хвърлям на никого вина, защото това не е прогресивно. Правим един секретен склад, всички агенции, министерства с електронни носители ще бъдат длъжни да качват веднъж седмично информацията”. ", "date": "2018.08.15", "title": "Борисов даде ценен съвет на шофьорите, изгорели покрай фалита на \"Олимпик\" и обеща да..."}
{"url": "https://www.blitz.bg/layfstayl/svetski/malkata-shcherka-na-mito-ochite-izchezna-sled-aresta-na-bashcha-si-brat-y-obache-reshi-da_news620510.html", "text": "Ден след ареста на подземния бос Митьо Очите малката му дъщеря Ива Желязкова потъна вдън земя. 19-годишната наследница е заличила профилите си в социалната мрежа и никой от приятелите й няма информация за нея. Дори гаджето й Никола Мечков не знае къде е, а при последния им разговор Ива го помолила да изтрие скорошните им общи снимки от Инстаграма си, твърди в. „ “.   По непотвърдена информация  гардове на Димитър Желязков са я отвели от къщата му в Несебър часове след като бе обявен за общодържавно издирване . Още тогава охранителите са получили нареждане да изведат малката му дъщеря от дома им и да я откарат на сигурно място.  Къде се намира в момента Ива, никой не знае. Родителите на Никола са изтръпнали покрай ареста на Очите и се притесняват синът им да не бъде привикан на разпит. Голямата щерка на Митьо – Станислава, спряла да излиза с приятеля си Велислав  откакто баща й е закопчан. Не така стоят нещата със сина –  Димитър Желязков – младши . Той  не спира да разпуска с джетове край Варна . 13-годишното момче бе забелязано да се забавлява на плаж „Рапонги“ заедно с гаджето на сестра си Никола. Само няколко метра встрани гардове зорко наблюдавали наследника на Очите. Ден след ареста на Митьо  синът му се отдал на купон като за последно . Въпреки че е само на 13, той влиза безпрепятствено  в нощните заведения, в които пуши наргилета и вдига наздравици с шампанско в компанията на Никола . Съществуват и снимки, на които малкият е щракнат как се весели във фолк клуб на морето с компания, а  над главата му пее Тони Стораро .", "date": "2018.08.15", "title": "Малката щерка на Митьо Очите изчезна след ареста на баща си! Брат й обаче реши да..."}
{"url": "https://www.blitz.bg/kriminalni/prestplenie/golyamata-zhtva-zapochna-za-2-dni-mvr-otkri-i-unishchozhi-nivi-s-20-tona-kanabis-v-petrichko_news620532.html", "text": "\"Много сериозно сме се подготвили и за жътвата на канабис\". Това обяви точно преди седмица премиерът Бойко Борисов и от думите му вече произтекоха и конкретни действия. Вчера започна операция по противодействие на производството и разпространението на наркотични вещества на територията на Петричко и само за 2 дни са открити общо 20 тона канабис.  Това обяви на брифинг директорът на ГД \"Гранична полиция\" главен комисар Светлан Кичиков, предава \"Фокус\",   \"От началото на операцията, която стартира на 14 август, има открити няколко ниви. Обектите са унищожени. Операцията е разпоредена от главният секретар на Министерството, съвместно с ОДМВР - Благоевград и ГД \"Гранична полиция\". В акцията се е включил и хеликоптер, защото теренът е изключителни труден, достъпът е ограничен и откриването на нивите може да бъде осъществено от въздух. Основно насажденията са открити в държавен горски фонд на труднодостъпни места. Насажденията са били отглеждани в малки ниви, засадени по 50 - 150 броя.  Задържаните лица са предимно познати на полицията. Акцията ще продължи най-вероятно до откриване на всички ниви с насаждения\", коментира Кичиков. А конкретно от началото на годината са открити и унищожени около 58 тона суров канабис, допълни шефът на Областната дирекция на МВР в Благоевград Николай Хаджиев. \"Има образувани 27 съдебни производства, като са задържани 12 лица. Повечето от тях са с парична гаранция. От началото на сезона до момента има по-голямо количество намерен и унищожен канабис в сравнение с предходната година”, каза още Хаджиев. По думите му миналата година са задържани малко над 500 килограма сух канабис. При акциите често вината се поема от възрастни хора, а целта е да се избегне наказателна отговорност. Всяка постъпила информация се проверява от полицията и отработва. Местни жители също подават сигнали. Районът на Петричко е благоприятен за отглеждане на този вид насаждения. Пазарната цена на килограм сух канабис е от порядъка на 3 000 и 5 000 лева, като стойността зависи от качеството и количеството. От 10 килограма суров канабис излизат между 800 грама и 1 килограм сух канабис. Насажденията са разположени предимно в двете планини Беласица и Огражден, стана ясно на пресконференцията.", "date": "2018.08.15", "title": "Голямата жътва започна! За 2 дни МВР откри и унищожи ниви с 20 тона канабис в Петричко"}
{"url": "https://www.blitz.bg/kriminalni/prestplenie/udar-v-sofiya-otkrikha-kontrabandni-tsigari-za-blizo-milion-skriti-v_news620491.html", "text": "Под надзора и ръководството на Окръжна прокуратура – Бургас е извършено претърсване на пет помещения, находящи се в гр. София, при които са открити контрабандни цигари на обща стойност над 922 000 лв., съобщиха от прокуратурата.   Откритите цигари са укрити в дървен материал, точно като тези намерени в Пристанище – Бургас преди няколко дни. Под надзора и ръководството на Окръжна прокуратура – Бургас е извършено претърсване на пет помещения, находящи се в гр. София, район „Кремиковци“.  В тях са открити 122 999 кутии контрабандни цигари. Общата стойност на откритото е над 922 000 лв. Цигарите са марка „Режина“ и са били укрити в складиран дървен материал. Действията по делегация са извършени от служители на СДВР и Главна дирекция „Гранична полиция“.    ", "date": "2018.08.15", "title": "Удар в София! Откриха контрабандни цигари за близо милион, скрити в..."}
{"url": "https://www.blitz.bg/svyat/prestpnik-ubil-bashcha-i-dvete-mu-detsa-izleze-predsrochno-na-svoboda_news620545.html", "text": "Най-продължително осъденият в Кипър, Панайотис Кафкарис, на 72 г., който уби човек и двете му деца, бе освободен в петък, след като съветът по освобождаване от одобри искането му след многократни обжалвания. Кафкарис е излежал 31 години. За жестокото престъпление той получи три доживотни присъди за умишлено убийство на бизнесмена Паникос Михаил, на 45 години, и на двете му деца на възраст 11 и 13 години в Лимасол през 1987 г., пише newsbg.eu.  По време на процеса му той каза, че му е било платено £ 10,000 (€ 17,000), за да извърши убийството. Кафкарис беше сложил бомба под возилото на жертвата, която детонира, убивайки и тримата. Кафкарис се бореше за свобода по различни правни средства, включително прибягване до Европейския съд по правата на човека (ЕКПЧ) за срока на присъдата му.  През юли 2015 г. той написа писмо до ЕКПЧ, с молба да бъде екзекутиран, освен ако не бъде преразгледано искането му за освобождаване.    ", "date": "2018.08.15", "title": "Престъпник, убил баща и двете му деца, излезе предсрочно на свобода"}
{"url": "https://www.blitz.bg/kriminalni/nakazanie/prokuror-obyasni-kak-obshchinaryat-peyko-yankov-izplnyaval-ukazaniya-na-mito-ochite-za-reket-palezhi-i-droga_news620501.html", "text": "Общинският съветник от Несебър Пейко Янков е изпълнявал указания на Димитър Желязков - Очите. Това обясни пред медиите прокурор Детелина Ганчева преди заседанието в спецсъда за определяне на мярка на обвиняемия.   Прокуратурата иска той да бъде оставен за постоянно в ареста. Янков беше обявен за издирване след акцията от 1 август срещу групата на Митьо Очите занимавала се с рекет, палежи и наркоразпространение. Прокурорът обясни, че срещу Янков има три обвинения - за изнудване, участие в престъпна група и умишлен палеж. Прокурор Ганчева каза още, че Пейко Янков е обвинен за употреба на сила, посредством която са били принуждавани търговци да се разпореждат с имуществото си. Другото е за упражняване на натиск чрез сила с цел пострадалото лице да се откаже от дружествените си дялове в \"Хермес груп\" ООД. Това било станало по указания на Митьо Очите. Ганчева допълни, че има множество показания на явни свидетели срещу Янков. Както и изготвени пожаротехнически и ДНК експертизи. По думите й пет месеца са били използвани СРС-та срещу групата. Разследването е траело две години, като прокурорът обясни, че е преценка на разследващите кога и колко да подслушват. Според адвоката на Янков Росен Кожухаров той не се е укривал. По думите му неговият подзащитен е бил призован като свидетел, а не като обвиняем. Според него Янков и Митьо Очите се познават. Адвокатът нямал информация какво е правил Янков от деня на акцията срещу групата на Очите на 1 август до момента, в който се е предал в МВР на 13 август. Прокурор Детелина Ганчева коментира обаче, че Янков два пъти е бил призоваван като обвиняем, не като свидетел. Разследващите са имали данни, че той е бил извън страната и затова е била издадена и Европейска заповед за арест.", "date": "2018.08.15", "title": "Прокурор обясни как общинарят Пейко Янков изпълнявал указания на Митьо Очите за рекет, палежи и дрога"}
{"url": "https://www.blitz.bg/svyat/eto-koy-e-arestuvaniyat-za-atentata-v-london-snimki_news620522.html", "text": "Един мъж е арестуван по подозрения за терористични престъпления, след като кола се блъсна в заграждения пред британския парламент във вторник сутринта.   Арестуваният се казва Салих Катер, британски гражданин на 29 години, роден в Судан. Той е бил отведен за разпит. Скотлант Ярд съобщават, че мъжът е бил арестуван по подозрения за опит за убийство. Трима души бяха ранени вчера след като кола мина през колоездачи и пешеходци в близост до метростанция Уестминстър в сутрешния час пик. Заподозреният се вярва, че е живеел в апартамент на първия етаж, над търговски обект в Бирмингам до преди 4 месеца, когато се мести в северно лондонско предградие. Според съседите му той е един тих мъж, който често посещава интернет кафенета и близките барове за наргиле, които се намират на улица Стратфорд. Местен жител на име Ахмед Абди го описва като човек, който \"никога не говори с никого\" и добавя, \"познах го от снимките по новините и бях шокиран\". ", "date": "2018.08.15", "title": "Ето кой е арестуваният за атентата в Лондон (СНИМКИ)"}
{"url": "https://www.blitz.bg/obshtestvo/regioni/bez-milost-sdt-reshi-sdbata-na-obshchinarya-peyko-yankov-obvinen-za-vrzki-s-mito-ochite_news620520.html", "text": "Специализираният наказателен съд остави в ареста общинския съветник от Несебър Пейко Янков. На този етап обаче не откри достатъчно доказателства за обосновано предположение, че той е бил член на организираната престъпна група на Димитър Желязков-Митьо Очите, пише flagman.bg.  Няма доказателства, че има съпричастност и към палежа на казино.  Налице са обаче такива за заплахи към хора от бизнеса. „Не съм виновен за всички тези неща. Искам по-лека мярка” , бяха думите на Пейко Янков, преди да чуе решението на съдията.    ", "date": "2018.08.15", "title": "Без милост! Съдът реши съдбата на общинаря Пейко Янков, обвинен за връзки с Митьо Очите"}
{"url": "https://www.blitz.bg/obshtestvo/kamerierkata-prebita-ot-podivyal-avstriyski-turist-na-zlatnite-razkri-podrobnosti-za-koshmarniya-intsident_news620546.html", "text": "Оксана Софронева от Украйна е камериерката, която стана жертва на австрийски турист в курорта \"Златни пясъци\". Жената работи у нас от два месеца., година след като швед удари служителка на хотел в „Слънчев бряг”, австрийски турист удари камериерка в курорта „Златни пясъци”. Новият инцидент е от понеделник – 13 август. Камериерката чисти стая, когато от съседната излиза агресивния австриец и вдига скандал, че е много шумно. Жената се извинява и казва, че след 5 минути приключва, но тогава получила удар в лицето, от който пада на земята.  Два дни след случилото се Оксана още е в шок. От падането на земята е със синини по тялото. От падането на земята е със синини по тялото.  „Оскърбяваше ме на английски. Казах няма проблем, приключвам ей сега. Тогава той ме удари с юмрук в лицето и буквално излетях на земята, толкова силен беше удара”, разказва жената.  Не може да каже дали австриецът е бил пиян, очите му обаче били изцъклени.  Ден след инцидента районния съд във Варна налага глоба от 300 лева на австриеца.  „Не ми се извини. В залата каза, че го боляла главата и не знае защо така е постъпил”, казва Софрониева.  В съдебната зала австриецът изразява съжаление за стореното.  Местонахождението на 33-годишния австриец, който работи в родината си като автомонтьор, е неизвестно. Вероятно вече е напуснал България.    ", "date": "2018.08.15", "title": "Камериерката, пребита от подивял австрийски турист на Златните, разкри подробности за кошмарния инцидент"}
{"url": "https://www.blitz.bg/obshtestvo/regioni/brutalna-agresiya-potrese-petrichko-selo-navrkh-golyama-bogoroditsa-piyan-bashcha-napadna-dshcherya-si-s-kamni-ne-pozhali-i-vnuchka-si_news620514.html", "text": "Жестоко насилие навръх празника Голяма Богородица в петричкото село Кавракирово. Около обяд 70 годишният Виктор С. нападна и преби родната си дъщеря. Пенсионерът се нахвърлил върху 43-годишната Ваня пиян и започнал да крещи без повод. Намесила се внучката, за да отърве майка си, и пенсионерът започнал да хвърля камъни, пише Struma.com.  Част от тях уцелили Ваня по гърба, а внучката по краката. Двете жени се видели в чудо докато успеят да избягат от развилнелия се побойник.  \"Беше страшно, този човек буквално щеше да ни убие, беше пиян още от сутринта. Утре като мине празникът ще депозираме жалба в полицията, та той следващия път ще ни убие. Това не е първото му посегателство върху нас, ей така като се напие и става много жесток,трябва някой да го спре, но все прощаваме, този път обаче беше много страшно\", каза внучката му.  И по двете жени има следи от побоя и камъните. ", "date": "2018.08.15", "title": "Брутална агресия потресе петричко село навръх Голяма Богородица! Пиян баща нападна дъщеря си с камъни, не пожали и внучка си"}
{"url": "https://www.blitz.bg/kriminalni/prestplenie/ekskluzivni-snimkivideo-razkrivat-na-kakvo-se-natknakha-chengeta-v-brloga-na-kontrabandisti-v-kremikovtsi_news620523.html", "text": "Търговското дружество, получател на контрабандните цигари за почти 1 милион лева, открити в пет помещения в район Кремиковци в София, е същото, което е било получател на откритие и иззети на 9-ти август цигари, скрити в кораб, проверен в пристанището в Бургас. Това съобщи окръжният прокурор на Бургас Георги Чинев, цитиран от burgasinfo.com. „Идентичен е и способът на камуфлирането им отново в дървени дъски от от иглолистен дървен материал. Те са били укрити във вътрешността на дървесината и едва при механичното въздействие върху дъските се е установила наличността в тях на контрабандните  цигари.  Общата стойност на намерените контрабандни цигари възлиза  на 1,8 милиона лева.  Цялото дело е под ръководството и надзора на Окръжна прокуратура в Бургас. Отново по дела с висок обществен интерес, ще бъдат образувани разследвания от разследващи екипи.  Предходният внос отново е осъществен по идентичен начин през пристанище Бургас, отново от  Русия и това е сторено в месеците юни и юли”, каза прок. Чинев.     Към момента все още няма арестувани.       Снимки и Видео: МВР     ", "date": "2018.08.15", "title": "Ексклузивни СНИМКИ/ВИДЕО разкриват на какво се натъкнаха ченгета в бърлога на контрабандисти в Кремиковци"}
{"url": "https://www.blitz.bg/kriminalni/nakazanie/nalozhikha-nay-smeshnata-globa-na-piyaniya-avstriets-nokautiral-kamerierka-v-zlatni-pyastsi_news620485.html", "text": "33-годишният австрийски турист,  , е преспал в ареста и е наказан от Варненския районен съд с 300 лв. глоба по Указа за борба с дребното хулиганство.   Около 10 ч. в понеделник сутринта чужденецът се развилнял в коридора на обекта. Засипал с ругатни служители от персонала и накрая ударил по врата камериерка. Усмирили го пристигналите полицаи, които го задържали за 24 часа в Пето РУ в курорта.  Миналото лято шведският турист Ралф Сундберг изрита в главата камериерката Диана Петкова, за което беше глобен с 4500 лв.", "date": "2018.08.15", "title": "Наложиха най-смешната глоба на пияния австриец, нокаутирал камериерка в Златни пясъци"}
{"url": "https://www.blitz.bg/zdrave/zdravoslovno/neveroyatnite-polzi-ot-spirulinata_news620254.html", "text": "Спирулината е позната още по времето на древните маи и ацтеки, които са укрепвали и подмладявали организма си с нейна помощ. Едноклетъчните сини водорасли са признати за един от най-големите потенциални източници на белтъчини сред растенията. Спирулината стимулира, укрепва и подсилва имунната система. Особено полезна е при поддържане на здравословен режим на хранене. Подобрява липидния и глюкозния метаболизъм, редуцира мазнините в черния дроб и укрепва сърдечното здраве.   Поради липсата на целулозни клетъчни стени, спирулината не изисква химическа или физическа преработка, освен това е и източник на белтъчини, които са 55-70% от масата й. Както знаем водораслите са едни от най-интересните създания на природата, от които се смята, че се е зародил животът преди три и половина милиарда години. Над 21% от кислорода на планетата се дължи именно на тях. Хората ги използват повече от 1000 години като източник на храна или лек. Около 6 000 г. пр. н. е. в Далечния изток те са използвани като питателен източник, съдържащ най-голямо количество хранителни вещества, съчетани в идеален баланс.", "date": "2018.08.15", "title": "Невероятните ползи от спирулината"}
{"url": "https://www.blitz.bg/obshtestvo/regioni/varnenets-ubi-gadna-tvar-v-ofisa-si-i-silno-pritesnen-chaka-pomoshch-ot-mestnoto-rzi_news620434.html", "text": "Жителят на морската ни столица Варна Димитър Минков е много притеснен от наличието на тигрови комари в града. Това пише Петел бг. Ето какво сподели той.   \"Преди два дни в офис на фирма, намираща се в район \"Кайсиева градина\" /до дерето на Метан станцията/ убих този комар. Преди да го размажа, видях, че окраската му е по-различна от обикновените комари /беше с бели ивици по тялото и краката/ и впоследствие по снимки от Интернет, предположих, че може да е тигров комар.\", алармира варненецът.  Имейл с горното съдържание варненцът е изпратил до Община Варна и РЗИ Варна, но до момента отговор не е получил и не е ясно дали са взети някакви мерки.   Припомняме, че между болестите, които носят със себе си тигровите комари (които се наричат така заради характерните си черно-бели линии), има наистина ужасни зарази: зика, жълта треска, енцефалит Сейнт Луис, западнонилски енцефалит, чикунгуня, денга.    ", "date": "2018.08.15", "title": "Варненец уби гадна твар в офиса си и силно притеснен чака помощ от местното РЗИ"}
{"url": "https://www.blitz.bg/zdrave/kogato-prochetete-tova-shche-se-otkazhete-da-piete-kafe-zavinagi_news620429.html", "text": "За много от нас чашата силно кафе сутрин е само действие, което има за цел да ни събуди.  Учените обаче са открили, че ежедневната консумация на ободряващата напитка е много опасна за здравето.  Мозъчните изследвания, проведени от учени в университета в Сеул, Южна Корея, показват, че потребителите, които пият две или повече чаши дневно в продължение на 30 или повече години имат по-малки епифизни жлези, отколкото тези, които рядко пият кафе.", "date": "2018.08.15", "title": "Когато прочетете това, ще се откажете да пиете кафе завинаги!"}
{"url": "https://www.blitz.bg/zdrave/zeleniyat-lazer-svrshenata-aparatura-za-bezkrvno-otstranyavane-na-uvelichena-prostata_news620452.html", "text": "Ако сте мъж между 40 и 50 години, съществува между около 60% вероятност да имате доброкачествено увеличаване на простатната жлеза. С напредването на възрастта този риск се увеличава. Причината за възникването на състоянието все още не е уточнена, но се смята, че заболяването е многофакторно, но предимно се влияе от хормоналните промени, настъпващи с вързрастта. Въпреки, че има много медикаменти, които облекчават симтомите на уголемената простата, тяхното действие е временно. Също така част от пациентите се оплакват от сексуална дисфункция следствие приеманите от тях 5-алфа редуктазните инхибитори, които имат хормонален механизъм на действие. Дефинитивното лечение на доброкачествено увеличена простата е едно - оперативно премахване на жлезата. Тук идват вече и различията. Операцията може да се направи по традиционен начин, чрез скалпел или иновативно, щадящо за пациента чрез лазер. ", "date": "2018.08.15", "title": "Зеленият лазер - съвършената апаратура за безкръвно отстраняване на увеличена простата"}
{"url": "https://www.blitz.bg/kriminalni/mlada-muzikantka-reshi-da-obikoli-sveta-no-be-iznasilena-i-ubita-oshche-v-prvata-strana-snimki_news619456.html", "text": "Мария Матус Тенорио обичаше да пее и да свири на синтезатор. На 25 години тя осъзнава, че трябва да пътува по света и да покаже творчеството си на хората. И го направи. От Мексико тя отиде в Коста Рика, пише DailyStar.    ", "date": "2018.08.15", "title": "Млада музикантка реши да обиколи света, но бе изнасилена и убита още в първата страна (СНИМКИ)"}
{"url": "https://www.blitz.bg/kriminalni/prestplenie/tsiganin-psuva-i-bi-zhandarmeristi-sled-zabelezhka-za-silna-muzika-v-pazardzhik_news620453.html", "text": "Жител на пазарджишкия квартал „Изток“, ударил  жандармерист от ЗЖУ – Пловдив, е задържан в ареста, съобщиха от пресцентъра на МВР. Случката се разиграла снощи около 22.30 ч. на територията на ромския квартал. Екип на местния полицейския участък е извършвал съвместно патрулиране с колегите си от пловдивската жандармерия,    Полицаите имали задача да следят за спазване на обществения ред и спокойствието на гражданите. Преминавайки покрай къща на улица „Марица“, те установили, че на двора се вихри тържество. Празникът бил съпътстван от силна музика, идваща от мощна озвучителна уредба. Униформените разпоредели на празнуващите да спрат музиката, защото пречат на останалите хора, живеещи в квартала.  Тогава напред излязъл 42-годишният мъж, който отправил обиди, закани и псувни към органите на реда. Демонстративно отказал да представи и личната си карта за установяване на самоличността. Патрулът предприел задържане, при което ромът оказал яростна съпротива и ударил с юмрук в лицето служител на жандармерията. Секунди по-късно той бил с белезници на ръцете и е отведен в ареста на РУ-Пазарджик. Служителят е бил прегледан от лекар в областната болница, констатирани са повърхностни наранявания по лицето му. По случая е образувано полицейско производство. ", "date": "2018.08.15", "title": "Циганин псува и би жандармеристи след забележка за силна музика в Пазарджик"}
{"url": "https://www.blitz.bg/kriminalni/prestplenie/vendeta-s-metalni-prti-i-drveni-toyagi-na-metri-ot-politseysko-upravlenie-vv-velingrad_news620458.html", "text": "Четирима са задържани заради сбиване във Велинград. Инцидентът е станал вчера следобед на паркинг, намиращ се на метри от сградата на полицейското управление. Четирима жители на велинградския квартал „Анезица“ причакали в района на паркинга двама, живеещи в същия квартал на курортния град,    Последвало сбиване, при което били използвани дървени и метални пръти. Поради близостта на полицейското управление полицейската реакция била изключително бърза. Задържани са 58-годишен мъж, синовете му на 32 и 35 години, както и техният приятел. В резултат на побоя са пострадали двама братя на 35 и 37 години, които са настанени в курортната болница с фрактури на ръцете. На мястото е извършен оглед, иззети са веществени доказателства. Според разследващите стара вражда стои в основата на жестокия побой. По случая е образувано полицейско производство под наблюдението на прокуратурата във Велинград. Същевременно при полицейска акция, проведена вчера на територията на цялата област, са иззети акцизни стоки без бандерол.  Органите на реда извършили проверки на жилища, гаражи, автомобили и търговски обекти. В резултат на това са иззети общо 220 къса със саморъчно направени цигари, 4 килограма сух нарязан тютюн и 200 литра с алкохол в различни разфасовки. Спрямо четирима мъже и три жени са образувани преписки или бързи полицейски производства.", "date": "2018.08.15", "title": "Вендета с метални пръти и дървени тояги на метри от полицейско управление във Велинград!"}
{"url": "https://www.blitz.bg/kriminalni/prestplenie/tiyneydzhrka-zakopala-sina-na-yosko-kostinbrodskiya_news620407.html", "text": "Момиче е издало малкия син на Йоско Костинбродския за свит шушляк. Девойката разпознала 17-годишния Валентин, въпреки че той и двамата му приятели били с маски. Това разказали пред \"Телеграф\" от МВР и прокуратурата. Софийския градски съд пък пусна без мярка Йоско-младши. Учениците са обвинени за това, че на 2 януари със заплаха за побой са откраднали шушляково яке \"Адидас\" за 55 лева от непълнолетно момче. Престъплението станало в Северния парк в столицата.  Днес след Нова година Валентин и двама негови приятели отишли в Северния парк. Били с маски на главите. Приближили се до компания от момчета и момичета. Един от аверите на Йоско-младши се обърнал към непълнолетното момче с думите: Сваляй си якето, за да не те започнем.  Детето се уплашило и дало шушляка си на нападателите. След това подало сигнал във 2-ро РПУ. На разпит като свидетел отишли и децата от компанията, които били на мястото. Една от девойките били категорична, че Валентин и друго момче на име Емилиян били сред нападателите. Познала ги въпреки маските, твърдят от обвинението. Затова и малкият син на Костинбродския бил задържан.  Тъй като е непълнолетен, бил освободен от Софийския районен съд без мярка, а същото решение взеха вчера и градските съдии. Валентин категорично отрича да е взимал чуждо яке. Той ще бъде съден като непълнолетен. ", "date": "2018.08.15", "title": "Тийнейджърка закопала сина на Йоско Костинбродския!"}
{"url": "https://www.blitz.bg/blits-tv/plovdivchanin-lezhi-treta-godina-bez-prisda-mayka-mu-pred-blits-tv-sint-mi-e-narochen-shche-umre-v-zatvora_news620421.html", "text": "Пловдивчанинът Васил Атанасов лежи трета година в затвора в Пазарджик за въоръжен грабеж и опит за убийство. Делото срещу него и двамата му съучастници все още не е приключило. Майка му Райка Атанасова потърси репортер на агенция БЛИЦ, защото смята, че синът й е натопен и е невинен. Публикуваме думите на притеснената жена без редакторска намеса:   „Смятам, че делото в Пазарджишкия съд тенденциозно се бави и нещата се мотаят. Когато край Пещера колата, в която е бил Васил, е била спряна, нищо не са намерили полицаите в нея. Шофьорът на колата е бил пил, нямал е книжка, уплашил се е и за това е потеглил и е избягал от проверяващите. Аз си спомням добре този ден-21 декември 2015 година. Бях си у дома. Някъде около 18 часа мисля Васил ми каза, че отива до Пещера, защото бил уговорил да купи дърва. Тогава се отоплявахме на тях. От там нататък какво е станало незнам, той не е приятел с този Джемал, вероятно са се срещнали заради дървата. Аз познавам добре сина си. Той е прекалено зает, правихме ремонти, една пристройка стягахме, за да може да се разширим, нито има време, нито пък може да извърши такова нещо. Смятам, че е нарочен заради криминалното си минало. Преди време лежа в шведски затвор за наркотици. Искам да подчертая, че когато същата вечер шофьорът е избягал от полицаите край Пещера, моят син и приятелката му са отишли в Първо районно в Пловдив. Казали са какво е станало, защото личната карта на Васил е била останала в полицаите. Държали са ги цяла нощ в районното, после са го арестували. А по ръцете му не са открити никакви барутни частици, въпреки, че са взети натривки и проби. Мисля, че е  нарочен. За другите-това момче от Пещера и за испанския му приятел незнам нищо, не ги познавам, тогава за първи път чух за тях. Когато са били спрени за проверка, те не са знаели защо ги проверяват, моят син не е имал представа за нападението над бизнесмените в Пазарджик. Иначе, ако те са извършителите, защо ще спрат на палката на полицаите, ако знаят защо ги спират и кого търсят. Синът ми лежи невинен в затвора, той е отчаян, ако остане още две-три години там и ще го изнесем в ковчег“, не спира да плаче жената.  БЛИЦ припомня, че в края на 2015 година въоръжени с пистолети и автомат „Калашников“ и маскирани нахлуха в офиса на пазарджишкия бизнесмен Спас Спасов-Циганина, който се намира в Индустриалната зона на Паъзарджик. Там са били и 14-годишният му си, както и братът на преприемача-Тонко Николов. Бандитите стреляли на месо, единият брат е ранен в крака, другият в крака и ръката. Претърпели са операции, животът им е спасен. Детето не е пострадало. Отмъкнали са около 23 хиляди лева, както и злато в бижута- около килограм.  Минути след това пазарджишките полицаи окупират входовете и изходите на областния град, започва проверка на всички коли. Автомобилът, в който са били Васил Атанасов, Джемал Аликов от Пещера и неговият испански гост Фернандо Кастро, е спрян за проверка. Шофьорът, който в момента е свидетел по делото, и останалите трима дават личните си карти, но неочаквана духват с колата. Обяснението е, че водачът нямал книжка и бил пил. След това Васил Атанасов отива в пловдивско районно управление, където е арестуван, а Аликов и чужденецът са арестувани след издирване. Крили са се повече от 10 дни в квартира в Пловдив. Понастоящем тримата са обвинени в опит за убийство и въоръжен грабеж.   БЛИЦ се свърза с източници на разследването, които заявиха, че има доказателства за участието на тримата в престъплението.  Те бяха категорични, че по Васил Атанасов е спряган за водач на бандата, тогава са намерени барутни частици по него. При обиска в дома на Джемал Аликов в Пещера са намерени 10 хиляди евро, но от задигнатите злата и телефони на бизнесмените няма следа. Джемал Аликов също е с богато крими досие-той е съден за няколко грабежа и кражби на коли. Дни след покушението на предприемачите, арестуваните са били разпознати от свидетели. На местопрестъплението са открити и техни пръстови отпечатъци. Няма яснота кога тази съдебна сага ще приключи, но разследващите са категорични, че солени присъди ще има. Кристина ИВАНОВА, БЛИЦ Оператор: Любомир БАКЪРДЖИЕВ, БЛИЦ", "date": "2018.08.15", "title": "Пловдивчанин лежи трета година без присъда, майка му пред БЛИЦ TV: Синът ми е нарочен, ще умре в затвора!"}
{"url": "https://www.blitz.bg/kriminalni/prestplenie/uzhas-v-bansko-narkoplasor-udari-s-yumruk-zhena-blsna-ya-na-legloto-sbleche-ya-chisto-gola-i_news620446.html", "text": "Окръжна прокуратура – Благоевград предаде на съд 43-годишния Красимир Георгиев по обвинение за опит за съвкупление и държане на наркотични вещества с цел разпространение, предава \"Флагман\".  Около 03:30 ч. на 03.01.2018 г. в апартамент в жилищна кооперация в гр. Банско обвиняемият, който е от Ямбол, употребил сила спрямо А.Н. от Бургас, като я ударил по бузата с юмрук, блъснал я на леглото и насилствено съблякъл дрехите й. Чрез натискане на тялото и ръцете на пострадалата той извършил действия с цел да възбуди и удовлетвори полово желание без съвкупление.  За да сломи съпротивата, обвиняемият отправял вербални заплахи срещу жената. По същото време Георгиев в съучастие с другия обвиняем по делото – С.П., без надлежно разрешително държал с цел разпространение високорискови наркотични вещества – коноп (марихуана) и кокаин. Дрогата, чиято обща стойност възлиза на 488,55 лева, била разпределена на дози и укрита в жилището и в лек автомобил.  Красимир Георгиев бе задържан от полицейски служители към РУП – Банско след сигнал на телефон 112 за опит за изнасилване, подаден от приятел на жертвата, който съобщил, че жена е държана заключена против волята й в апартамент в града и съществува опасност за здравето й. Незабавно е предприета проверка по случая, органите на реда се отзовали на посочения адрес и младата жена е спасена. Предстои делото да продължи в съда, съобщиха от прокуратурата. ", "date": "2018.08.15", "title": "Ужас в Банско! Наркопласьор удари с юмрук жена, блъсна я на леглото, съблече я чисто гола и..."}
{"url": "https://www.blitz.bg/kriminalni/nakazanie/spetsprokuraturata-poiska-postoyanen-arest-za-edin-ot-obshchinarite-na-ochite_news620451.html", "text": "Специализирана прокуратура внесе в Специализирания наказателен съд искане за вземане на мярка за неотклонение \"задържане под стража\" спрямо общинския съветник от Несебър Пейко Димитров Янков.   Делото ще се разгледа днес, в 13 часа, от 16-и състав на Специализирания наказателен съд. Обвиняемите са заявили, че не желаят да бъдат снимани. В понеделник, 13 август, Специализираната прокуратура повдигна обвинения на Пейко Янков. Той е обвинен за участие в организираната престъпна група, ръководена от Димитър Желязков - Митьо Очите. Припомняме, петимата задържани за участие в организираната престъпна група на Димитър Желязков - Митьо Очите бяха оставени в ареста с решение на Апелативния спецсъд. Иван Пишиев, Радослав Николов, Иван Найденов, Венцислав Христов и Йордан Въчев са обвинени в участие в организирана престъпна група на Митьо Очите, занимаваща се с изнудване, палежи, нанасяне на телесни повреди, разпространение на наркотици и други престъпления от 2010 година насам. Заедно с Димитър Желязков бяха арестувани и общинският съветник Бенчо Бенчев и бившият депутат от ДПС Несрин Узун, които бяха предадени на българските власти в рамките на 24 часа. Бенчев и Узун бяха разпитани и освободени, но няколко дни по-късно от прокуратурата обявиха, че все пак на Бенчо Бенчев ще бъдат повдигнати обвинения. Вчера, 14 август, Бургаската районна прокуратура повдигна обвинения спрямо Бенчев за спомагане на обвиняем (Митьо Очите) да избегне наказателно преследване. Второто обвинение към Бенчев е, че държал без разрешение боеприпаси.", "date": "2018.08.15", "title": "Спецпрокуратурата поиска постоянен арест за един от общинарите на Очите"}
{"url": "https://www.blitz.bg/kriminalni/nakazanie/izvnredno-i-prvo-v-blits-osdeniyat-za-iznasilvane-na-uchenichka-bivsh-kmet-na-strelcha-ivan-evstatiev-izleze-ot-zatvora-predsrochno_news620462.html", "text": "Преди минути Окръжният съд в Пазарджик освободи условно предсрочно от затвора бившия кмет на Стрелча Иван Евстатиев, съобщи за БЛИЦ неговият адвокат Ташкена Колчева. Ексградоначалникът на курортния град се очакваше да лежи още една година и два месеца. Той прекара зад решетките 2 години и 7 месеца.  Определението на съда ще влезе в сила след една седмица. Евстатиев ще е прибере при съпругата си в Пазарджик.  При произнасянето на решението на съда затворникът е запазил пълно мълчание, а пред БЛИЦ неговият адвокат коментира, че решението на магистратите е по всички законови изисквания.  Иван Евстатиев ще се среща веднъж месечно с пробационен служител до изтичане на присъдата.  БЛИЦ припомня, че той е признат за виновен в изнасилването на 16-годишната тогава Ирена Белухова в хотел в Стрелча. Кристина ИВАНОВА, БЛИЦ", "date": "2018.08.15", "title": "Извънредно и първо в БЛИЦ! Осъденият за изнасилване на ученичка бивш кмет на Стрелча Иван Евстатиев излезе от затвора предсрочно"}
{"url": "https://www.blitz.bg/zdrave/vnimanie-ako-imate-bolni-bbretsi-ne-tryabva-da-yadete-tezi-khrani_news620511.html", "text": "Хората с хронично бъбречно заболяване трябва да ограничат количеството калий, което консумират, тъй като бъбреците им не могат да го преработят правилно, причинявайки натрупването му в кръвта им. Висококалиевите нива могат да причинят сериозни симптоми, включително неравномерен сърдечен ритъм и мускулни спазми.   Ниските нива на калий могат да причинят слабост на мускулите. ", "date": "2018.08.15", "title": "Внимание! Ако имате болни бъбреци, не трябва да ядете тези храни"}
{"url": "https://www.blitz.bg/zdrave/zdravni-novini/nadya-se-razvede-i-prekali-s-vibratora-sega-szhalyava-i-preduprezhdava-vsichki-zheni_news619538.html", "text": "Надя Бокоди се развела със съпруга си и решила да замени реалния сексуален живот с вибратор. \"Дълго време не бях правила секс. Но не бях и готова да се срещам с някого. Затова след кратко сърфиране в интернет си избрах вибратор\", разказва 43-годишната жена.  Когато получила новата си играчка, Надя била въодушевена от новите усещания и постепенно ставала буквално пристрастена. Харесвала й колко е лек вибраторът, както и бързината, с която я докарвал до оргазъм. За първи път в живота си можела да контролира сексуалността си и именно това я карало да се чувства доволна.  След няколко седмици удоволствието се променило в болка. Надя започнала да се измъчва от неприятни усещания в областта на таза. Веднага отишла на лекар.    ", "date": "2018.08.15", "title": "Надя се разведе и прекали с вибратора, сега съжалява и предупреждава всички жени"}
{"url": "https://www.blitz.bg/zdrave/zdravni-novini/10-simptoma-koito-predveshchavat-bolest-no-ne-tryabva-da-se-strakhuvate_news620512.html", "text": "Доста често говорим за това, че трябва да се отнасяме отговорно към здравето си и кои симптоми не бива да пренебрегваме. Но и тук има граници. Когато стремежът да се грижите за себе си, прераства в страх да не се разболеете, всяка малка промяна може да се възприема като ужасен симптом.   Това се случва не само при хипохондрия, но и поради недостатъчно познаване на човешкото тяло. Затова решихме да ви разкажем за десет симптома, които не са толкова страшни, колкото изглеждат.    ", "date": "2018.08.15", "title": "10 симптома, които предвещават болест, но не трябва да се страхувате"}
{"url": "https://www.blitz.bg/svyat/katolicheski-sveshchenitsi-pedofili-iznasilili-nad-1000-detsa-v-sashch_news620455.html", "text": "Над 300 свещеници са насилвали сексуално повече от 1000 деца в щата Пенсилвания. Тези констатации показа доклад за католическата църква в Съединените щати, предаде БНР.   В мащабен скандал е въвлечена католическата църква в щата Пенсилвания. Смята се, че стотици свещеници са извършвали сексуално насилие над повече от 1000 деца от 40-те години на миналия век досега, а висши служители в църквата, включително действащият архиепископ на Вашингтон са прикривали техните деяния. Това стана ясно от решението на съдебните заседатели, които разглеждаха делото.   Реалният брой на малтретираните деца може да е и много по-голям, тъй като част от църковните документи са били изгубени, а жертвите се страхуваха да свидетелстват, записаха заседателите мотивите към своето решение.   Съдебните заседатели обвиняват кардинал Доналд Вюрл, който ръководи католическата църква във Вашингтон, че е съучаствал, като е прикривал злоупотребите на свещениците, когато е бил епископ на Питсбърг.   Повечето от жертвите в Пенсилвания са момчета, но не липсват и момичета. Злоупотребите са включвали изключително груби и грозни изнасилвания.  ", "date": "2018.08.15", "title": "Католически свещеници педофили изнасилили над 1000 деца в САЩ"}
{"url": "https://www.blitz.bg/obshtestvo/d-r-milka-dikova-klyucht-na-osteoporozata-se-krie-v-detstvoto_news620530.html", "text": "Детската възраст е изключително важен период от живота на човека по ред причини. Но това потвърждават и лекарите, а педиатърът от    уточнява: тогава се случват ключови процеси за формиране на скелета, увеличават се размерът и плътността на костите.   А основата на здравата костна система се поставя в периода на нейното развитие.     Пикова костна маса (с максимална сила и плътност) се достига около 20-годишна възраст. Потенциалният размер и сила на нашия скелет в 60–80% от случаите зависят от нашите гени, но начинът на живот също оказва решаващо влияние. Той обяснява значителната разлика на пиковата костна маса между хора с иначе сходни физиологични показатели. Сред влияещите фактори на средата са храненето, физическата активност и различни рискови елементи.    Как костите стават здрави?  Формирането на здрави кости в детството и юношеството е предопределено още от вътреутробното развитие на човека. Има два пика на бързо израстване – първият е до 2-годишна възраст, а вторият е между 11-ата и 14-ата година при момичетата и 13-ата и 17-ата година при момчетата. В периода на полово съзряване скоростта на натрупване на костна маса в гръбначния стълб и бедрената кост се увеличава 5 пъти. При момичетата костната тъкан, натрупана във възрастта между 11-ата и 13-ата година, е приблизително равна на количеството кост, която се губи в продължение на 30 години след започване на менопаузата.    Не се ли достигне в детството и юношеството „таванът“ на пиковата костна маса, рискът от развитие на остеопороза в бъдеще е налице!    Как да се храним?  Хранителните вещества, които са важни за оптималното развитие на костната система при децата и юношите, са калций, витамин D, белтъци и минерали. До 80% от нужният калций при децата до 2-годишна възраст се набавя от млечни продукти. Допълнителни източници на този важен минерал са зелето, сусамът, рибата, различните видове паста, сушените смокини. Скелетните кости имат ключова роля в поддържането на калциево-фосфорната обмяна в организма.     Витамин D е необходим за растежа и здравината на костите във всички възрасти. Основната му биологична роля е да подпомага усвояването на калция от храната, да осигурява правилната минерализация и пълноценната обмяна на костната тъкан, да укрепва имунната система и мускулите. Дефицитът му се среща рядко в развитите страни, но ако настъпи такова състояние, то може да доведе до изоставане в ръста и деформации на костите, известни като рахит.     Активната форма на витамин D – витамин D3, се синтезира в кожата под действието на слънчевите ултавиолетови лъчи. При оскъдно излагане на слънце обаче този процес не се извършва в достатъчна степен и се наблюдава дефицит на витамин D3. За достатъчно се счита излагането на слънце за поне 15-20 минути сутрин, като не се използват слънцезащитни кремове. Витамин D се доставя в малки количества и с храната.     Витамин В6 e активатор на над 100 ензимни реакции в организма. Той е важен за обменните процеси в костта. Витамин К участва в синтезирането на костното белтъчно вещество остеокалцин, върху който се отлагат неразтворимите калциеви соли. Той потиска действието на веществата, стимулиращи костното разграждане. Недостигът му може да доведе до увеличена загуба на калций с урината, поради нарастваща костна резорбция. Може да набавяте витамин К, като се храните повече със зеленчуци като зеле, домати, листни салати, спанак, моркови, картофи, зърнени и бобови храни. Най-същественият синтез на този витамин е от чревната микрофлора. Директно и индиректно участие в костния метаболизъм имат още витамин С и магнезий.     Ключова роля за здрави кости играе консумацията на белтъци. Богатите на белтъци продукти са месото, рибата, яйцата, бобът, орехите и различни семена. Нуждите от този ключов градивен елемент са различни за всяка възраст. За най-малките, от 1 до 3 години, са нужни 13 грама дневно. При деца около 4-8 години дневните потребности са около 19 грама. Между 9-ата и 13-ата година се достига до 34, а до 18-ата година потребностите нарадстват до 46 грама за момичета и 52 – за момчета.    Движението е от значение!  Физическата активност при децата има изключително значение. Натоварването на скелета осигурява формиране на защитни качества на костта – якост, гъвкавост, устойчивост, еластичност. Това се постига чрез спортове като бягане, игри с топка, скачане, танци, волейбол, вдигане на тежести и ходене. През 2014 г. е установено, че младите хора прекарват 60% от своето време на бодърстване, седейки. Това касае възрастта между 11-ата и 13-ата година, когато развитието на скелета е изключително интензивно. Движението е истинската профилактика в детството за развитието на остеопороза на по-късен етап.     Лошият хранителен режим, ниската физическа активност и различни вредни влияния пречат на развитието на достатъчно костна маса. Негативен е ефектът от употреба на цигари, алкохол, кафе, свръхконсумация на напитки, съдържащи кофеин, безалкохолни напитки, съдържащи фосфати. Проблем е и наднорменото тегло. Затова запомнете: за да избегнем остеопорозата в зрелостта, трябва да сме изградили достатъчно костна маса още до 20-ата си година. Важно е да осигурим на децата си здравословна и разнообразна храна, достатъчно физическо натоварване и време на чист въздух и слънце.    ", "date": "2018.08.15", "title": "Д-р Милка Дикова: Ключът на остеопорозата се крие в детството"}
{"url": "https://www.blitz.bg/zdrave/ucheni-ot-kharvard-ustanovikha-noseneto-na-kakvo-belo-pravi-mzhete-nay-plodoviti_news620423.html", "text": "Учени от Харвардския университет доказаха, че качеството на спермата е по-високо при мъжете, които обичат да определен вид долно бельо.  Известно е, че на качеството на спермата влияе температурата на скротума. Препоръчително е тя да е малко под считаната за нормална за човешкото тяло от около 37 градуса. Установено е, че при прекомерно загряване, например в джакузи, производството на сперма се подтиска.  Учените стигнали до извода след изследване, обхващащо 650 здрави мъже на възраст между 18 и 56 години, които заедно с партньорките си били подложени на различни тестове за безплодие. Специалистите са анализирали кръв и сперма и са се интересували от вида на долното бельо на мъжете и дали изобщо са го носили.", "date": "2018.08.15", "title": "Учени от Харвард установиха носенето на какво бельо прави мъжете най-плодовити"}
{"url": "https://www.blitz.bg/zdrave/izsledvane-kakv-e-riskt-da-umrete-ako-yadete-mnogo-riba_news620484.html", "text": "16-годишно проучване, което обхваща данните на почти половин милион мъже и жени, стигнало до извода, че диета, богата на риба и рибни продукти, предразполага към по-дълъг живот. Консумирането на риба отдавна се препоръчва като част от питателната диета. Богата на висококачествени протеини, витамини и здравословни масла, рибата се смята за добър избор.    Учените вече са търсили връзката между по-нисък риск от рак, подобрено сърдечносъдово здраве, психичното здраве и приема на омега-3. Работата е в ход, но тъй като констатациите често са противоречиви или слаби, връзката между диета с риба, прием на омега-3 и доброто здраве все още се изследва, пише на сайта medicalnewstoday.com.  Неотдавна екип от изследователи се опитали да получат по-голяма яснота по важния въпрос: “Има ли риск от смъртност при консумиране на прекалено много риба?“ Учените се захванали с данни от изследването на NIH-AARP относно диетата и здравето, което е най-голямото проучване, провеждано някога. Като цяло, те изследвали 240 729 мъже и 180 580 жени в продължение на 16 години. Участниците предоставили информация за хранителните си навици и здравето им било наблюдавано. В хода на проучването са починали 54 230 мъже и 30 882 жени.  Резултатите са публикувани в Списание на интернационалната медицина.    ", "date": "2018.08.15", "title": "Изследване: Какъв е рискът да умрете, ако ядете много риба"}
{"url": "https://www.blitz.bg/obshtestvo/goreshcha-prognoza-do-kraya-na-avgust-eto-koga-zhivakt-shche-udari-37-gradusa-i-koga-shche-treshchyat-grmotevitsi_news620425.html", "text": "През следващите 2 дни ще остане предимно слънчево, а температурите в страната ще достигат до 36-37 градуса, предаде bTV.   Повече облаци ще има през почивните дни и в началото на следващата седмица. Тогава очакваме краткотрайни превалявания с гръмотевици на места. Температурите малко ще се понижат и в понеделник средната в страната ще е около 30 градуса.  Към 24 август отново очакваме повишение и дневните стойности ще са малко по-високи от обичайните за този период.  На 25-ти и 26-ти август ще е слънчево и горещо, след което от понеделник- 27 август- отново се очакват няколко дни с превалявания и малко по-ниски температури.  В последните дни на месеца ще спре да вали и пак ще се затопли. ", "date": "2018.08.15", "title": "Гореща прогноза до края на август, ето кога живакът ще удари 37 градуса и кога ще трещят гръмотевици!"}
{"url": "https://www.blitz.bg/obshtestvo/stolitsa/ivancheva-se-yavi-v-spetssda-snimki_news620548.html", "text": "Десислава Иванчева се появи в специализирания наказателен съд, за да продължи да се запознава с материалите по делото за подкуп, което е образувано срещу нея.   Този път подсъдимата имаше белезници само на ръцете. Тя беше придружавана от адвоката си Димитър Марковски.   ", "date": "2018.08.15", "title": "Иванчева се яви в спецсъда (СНИМКИ)"}
{"url": "https://www.blitz.bg/zdrave/smayvashcha-retsepta-ot-yaponski-profesor-kogato-vi-boli-srtseto-lekuvayte-krakata-s-vibratsiya_news620478.html", "text": "Това твърди легендарният проф. Кацудзо Ниши - японски лечител. Горните и долните крайници на човека са снабдени с огромен брой капиляри. Много често обаче, изгубили своята еластичност, капилярите губят своята способност да се съкращават. А така възниква застой на кръвта. Което означава едно - налага се съзнателно да принудите капилярите да вибрират.  Имайте предвид, че упражненията за капилярите имат същия ефект, както и лекото отпускащо бягане. С тази разлика, че упражненията за капилярите могат да се изпълняват от всички хора, без изключение: болни, слаби, страдащи от сърдечни заболявания и дори приковани на легло.    “В детството си аз бях постоянно със студени ръце и крака - споделя проф. Ниши. - Това беше един от признаците на моето болестно състояние. Бях слаб и се движех малко. Но веднъж, когато бях останал сам на брега на морето, преодолях себе си и направих няколко несложни физически упражнения.\" ", "date": "2018.08.15", "title": "Смайваща рецепта от японски професор: Когато ви боли сърцето, лекувайте краката с вибрация!"}
{"url": "https://www.blitz.bg/zdrave/zdravni-novini/obichate-da-zakusvate-posred-noshch-eto-tova-sa-pozvolenite-khrani_news620290.html", "text": "Похапването през нощта е порок, познат на мнозина. Той пречи на регулирането на теглото, нарушава съня и внася в тялото излишни калории, които лесно се превръщат в мазнини по време на съня. За всеобща радост обаче, има и такива храни, които е напълно позволено да похапваме през нощта, в случай че не можем да изкореним вредния навик.   Кокосово мляко с манго  То е с ниско съдържание на калории и без добавени захари. А мангото е препълнено с витамини. Приготвяте този десерт от вечерта, за да може, когато ви се дояде през нощта, да е добре охладен.", "date": "2018.08.15", "title": "Обичате да закусвате посред нощ? Ето това са позволените храни"}
{"url": "https://www.blitz.bg/ikonomika/valeri-simeonov-zasechen-na-plazha-na-bratya-dinevi-tova-li-e-prichinata-da-nyama-proverki_news620550.html", "text": "Вицепремиерът Валери Симеонов се възползва удобно от акциите си по морето и реши да се отдаде на релакс. Папараци щракнаха лидера на НФСБ да разпуска на плажа Марина Диневи. Симеонов събира тен, дегизиран с черни шапка и тениска. Компания му прави знойна палава блондинка.  Снимките се появиха във фейсбук страницата \"Неутрална България“ и станаха повод за бурна дискусия.  \"Валери Симеонов с любовницата си Марияна Николова (шеф на кабинета му) на плажа на братя Диневи в Св. Влас”, гласи текстът към неудобните снимки. А от \"Неутрална България“ питат: „Сега нали разбирате, защо няма проверки там?!“.    ", "date": "2018.08.15", "title": "Валери Симеонов засечен на плажа на братя Диневи. Това ли е причината да няма проверки?"}
{"url": "https://www.blitz.bg/obshtestvo/magistratite-v-cherveni-togi-skochikha-sreshchu-svobodata-na-ivan-evstatiev_news620557.html", "text": "Окръжна прокуратура-Пазарджик протестира срещу решението на съда да бъде освободен от затвора бившият кмет на Стрелча Иван Евстатиев.  , той излиза от зандана предсрочно условно.   Остават му да излежи още 1 година и 2 месеца. Евстатиев е зад решетките от близо три години. Днес неговият адвокат Ташкена Колчева коментира пред БЛИЦ, че решението на хората с черни тоги е напълно законосъобразно. Ако се прибере в Пазарджик при жена си, екс кметът ще се среща веднъж месечно с пробационен инспектор до изтичане на присъдата, която от 6 беше намалена на 4 години.  Припомняме, че Иван Евстатиев е признат за виновен в изнасилването на 16-годишната Ирена Белухова. До момента той винаги е казвал, че секс е имало, но не и изнасилване.  Кристина ИВАНОВА, БЛИЦ", "date": "2018.08.15", "title": "Магистратите в червени тоги скочиха срещу свободата на Иван Евстатиев"}
{"url": "https://www.blitz.bg/obshtestvo/regioni/turskata-lira-svrshi-i-v-plovdiv_news620563.html", "text": "Турската лира свърши и в Пловдив, пише  . Днес в чейнджбюрата по ул. „Иван Вазов” и по Главната валутата на южната ни съседка се купува за 26-27 стотинки.   Срещу курс продава обаче на таблата масово стои празно поле. „От вчера тази валутата я няма. Няма откъде да я вземем, тъй като и обменните бюра в Турция са затворени”, обясниха служители на чейнджове.  Те разказаха, че миналата седмица само за 24 часа лирата се сринала до 27 стотинки. Пловдивчани започнали да купуват и за няколко дни всички наличности се изчерпали. „Голяма рядкост е, ако някой дойде да продава лири. Обикновено това са хора, които се връщат от екскурзия и са им останали пари. Но те носят по 200-300 лири, не повече”, коментираха служители от обменните бюра. Дори в Одрин имало лимити за обмяна на лири до 100 евро или 100 долара на човек.  Служителите на чейнджовете прогнозират, че в близките няколко дни истерията със срива на лирата ще отмине и ситуацията ще се нормализира.  Припомняме, че от началото на годината насам турската лира загуби над 40% спрямо американския долар. Причината - инвеститорските притеснения относно влиянието на президента Реджеп Ердоган върху лихвената и паричната политика на Централната банка, високата инфлация и дефицитът по текущата сметка на страната. Централната банка на Турция оповести серия от мерки в опит да спре драматичната обезценка на турската лира.  Сривът на лирата се задълбочи през миналата седмица с оглед и на ескалиращото напрежение между САЩ и Турция, като пикът на инвеститорската паника беше в петък, когато турската лира се обезцени с над 16 на сто само в рамките на 24 часа.  Курсовите колебания бяха повлияни и от изявлението на американския президент Доналд Тръмп, че е разпоредил удвояване на вносните мита за стоманата и алуминия от Турция до съответно 50 на сто и 20%.", "date": "2018.08.15", "title": "Турската лира свърши и в Пловдив"}
{"url": "https://www.blitz.bg/kriminalni/prestplenie/shchastieto-na-opasniya-retsidivist-tetkata-traya-mnogo-kratko_news620570.html", "text": "Многократно осъжданият и криминално проявен бургазлия Теодор Тончев, по прякор Тетката, е арестуван отново преди няколко часа, съобщава Флагман.бг. 34-годишният Тончев сгафи сериозно в понеделник, когато преби и опита да ограби посред бял ден двама бургазлии до голям хипермаркет в жк „Изгрев”. Първоначално опасният рецидивист, които хвърли в ужас с набезите си бургазлии, беше арестуван и пуснат на свобода, а по случая е образувано бързо производство. Днес следобяд обаче Тетката отново е прибран „на топло”, като му е повдигнато обвинение за опит за грабеж в условията на опасен рецидив. Ако бъде признат за виновен, Тончев може да получи от 5 до 15 години затвор.  Прокуратурата вече е поискала постоянното задържане на бургазлията. Очаква се утре той да застане пред Окръжния съд, който ще гледа мярката му за неотклонение.  Тетката беше пуснат от ареста в средата на март т. г. той бе задържан, след като разби зъбите на мъж в жк „Изгрев”, опитвайки да задигне стотина лева от колата му. Характерно за Теодор е, че напада и ограбва хора безразборно, за да си осигури пари за дрога. Самият той призна при последното си явяване в съдебната зала, че като бил надрусан не осъзнавал какво прави.", "date": "2018.08.15", "title": "Щастието на опасния рецидивист Тетката трая много кратко!"}
{"url": "https://www.blitz.bg/obshtestvo/regioni/vodolaz-opasnostta-v-sozopol-e-golyama_news620564.html", "text": "Огромно количество гориво и към момента има в потъналия преди близо 100 години кораб край Созопол. Това съобщи в ефира на Дарик Михаил Заимов, който участва като водолаз доброволец в днешния подводен оглед на кораба. Засега разливът е ограничен, но опасността е голяма, твърди Заимов, предава \"Дарик\".  Днес успяхме да направим шест кръпки по кораба и така поне временно да ограничим разлива, уточни той. \" Положението е повече от критично.  Има по наша преценка около 100 тона гориво отдолу, които са готови да изплуват на повърхността, тъй като  корабът се е разпаднал . Това е причината за този разлив\", обясни Заимов.  По думите му сега  трябва много активно да се ангажира държавата . \"Защото това, което може да се случи, може да компрометира Черноморието за години напред. На доброволни начала успяхме да ограничим разлива, но това е абсолютно временна мярка. Очаквам незабавна реакция на държавата, доколкото изобщо държава има\", коментира Михаил Заимов.  Разливът беше установен преди два дни, а вчера в Бургас министрите на околната среда и водите и на транспорта  Нено Димов и Ивайло Московски успокоиха, че положението е под контрол.  Според Михаил Заимов обаче  спешно трябва да се намери техника, с която да се изпомпа разливащият се мазут от морето , и това трябва да започне още утре сутрин. ", "date": "2018.08.15", "title": "Водолаз: Опасността в Созопол е голяма!"}
{"url": "https://www.blitz.bg/obshtestvo/s-dieta-na-mnogo-kyufteta-i-domashna-rakiya-nay-tezhkiyat-blgarin-ima-krvno-na-sportist_news620447.html", "text": " Село Гигинци е място, познато с невероятния си манастир и красивата си природа, както и с пеещите си по празници свещеници. Тук живее и най-тежкият човек в България - Кирил Искренов.  \"В момента тежа около 280 кг. Опазил ме Господ, нямам никакви заболявания, не използвам никакви лекарства\", заяви Искренов   в цветущо здраве и с ведър тон.  Той разказа в \"България сутрин\" как минава един обикновен негов ден. Всяка сутрин става много рано, пие чай с мед, прави раздвижване по селото, но не спи на обяд. Вечер обикновено около 22.30 ч. си е в леглото.   \"Това е формулата за оцеляване. Имам перфектно кръвно налягане като на спортист, хората не вярват. В юношеските години играех във футболния отбор на \"Миньор\" (Перник), стигнахме до юношеския национал, тренирахме около 10 г. През 1981 г. ми счупиха крака. След интервенциите в \"Пирогов\" опитах, но вече изпитвах страх от двубоя и прецених да спра. Тогава тежах 73 кг.\", разказа големият българин.  \"Очакваха да стана голям спортист. На един обяд след боледуването баба ми каза \"Само Кирчо не яде. Изяде днеска само 15 кюфтета, а когато е здрав поне 20-30 кюфтета хапва. Поддържам се и с хубава домашна ракия\", хвали се Кирил Искренов. ", "date": "2018.08.15", "title": "С диета на много кюфтета и домашна ракия най-тежкият българин има кръвно на спортист"}
{"url": "https://www.blitz.bg/obshtestvo/kultura/erikh-mariya-remark-predlaga-nov-plenyavashch-roman-za-opustoshitelnite-posleditsi-ot-voynata_news620515.html", "text": "Ню Йорк, 1944 г. На малкия остров Елис Лудвиг Зомер е запленен от гледката към блестящите кули на Манхатън, които шепнат за свобода след толкова години скитане из опасна, страдаща Европа.   Изгубен и без посока, Зомер се озовава сред хаоса на големия град, принуден да се справя с несгодите на емигрантския живот. Докато малко по малко се съвзема, той открива, че всеки нов лукс – нов костюм, ярки витрини, нова любов и в крайна сметка възможността за нов живот – носи горчив привкус. Спомените за войната и нечовешкото отношение продължават да го преследват дори в тази мирна обетована земя.      В последния си роман Ерих Мария Ремарк рисува пленителна картина на един забележителен град, отразяващ трудностите на времето по свой уникален начин. С характерния си дълбоко въздействащ стил, Ремарк ни потапя в живота на един човек, преследван от миналото и белязан от опустошителните последици на войната. Ерих Мария Ремарк (1898–1970) е един от най-популярните немски автори, утвърден като майстор на антивоенната литература. Любим писател на читатели от близо 60 страни по света, където творбите му са издадени в милиони екземпляри. Романите му са пропити с горчивина, но и с човечност. Той успява с лекота да вплете в едно най-красивото и най-грозното в човешката душа. ", "date": "2018.08.15", "title": "Ерих Мария Ремарк предлага нов пленяващ роман за опустошителните последици от войната"}
{"url": "https://www.blitz.bg/intsidenti/stikhii/stana-yasno-koy-e-udavnikt-na-tsentralniya-plazh-v-lozenets_news620469.html", "text": "Над 10 са вече жертвите на мъртвото вълнение по Черноморието за последните няколко дни. Последният трагичен случай е от вчера на централния плаж в с. Лозенец, съобщава Флагман бг. Припомняме, че само през уикенда жертвите на мъртвото вълнение по Южното Черноморие бяха общо 6. Спасителите предупреждават дори и най-опитните плувци да не се изкушават да влизат навътре в морето.  ", "date": "2018.08.15", "title": "Стана ясно кой е удавникът на централния плаж в Лозенец"}
{"url": "https://www.blitz.bg/obshtestvo/v-chetvrtk-slntse-i-dzhd-valezhi-shche-ima-nad_news620578.html", "text": "През нощта ще е предимно ясно, утре ще е предимно слънчево. В следобедните часове ще има временни увеличения на облачността, главно над планинските райони в Западна България и Родопите, но ще е почти без валежи. Това съобщи Евгения Егова, дежурен синоптик в Националния институт по метеорология и хидрология (НИМХ) към Българската академия на науките (БАН).   Ще продължи да духа слаб, в Дунавската равнина и източните райони до умерен вятър от изток-североизток. Температурите ще останат без съществена промяна и максималните ще са предимно между 30° и 35°, в София - около 29°.  Над Черноморието ще е слънчево с до умерен североизточен вятър. Максималните температури ще са 28– 31°. Температурата на морската вода е 26-27°. Вълнението на морето ще бъде около 3 бала. Над планините ще бъде предимно слънчево. След обяд ще се развива купеста облачност, но вероятността за краткотраен валеж е малка. Ще духа до умерен вятър от изток-североизток. Температурите ще останат без съществена промяна, максималната на височина 1200 метра ще е около 24°, на 2000 метра – около 17°.  Атмосферното налягане ще е близко до средното за месеца.  В петък ще бъде предимно слънчево, със слаб, в източните райони до умерен североизточен вятър. Преобладаващите максимални температури ще са между 31° и 36°.  През почивните дни в следобедните часове ще има по-значителни временни увеличения на облачността. В събота само на отделни места в Западна България е възможно краткотрайно да превали.  В неделя вероятността за краткотрайни валежи с гръмотевици на повече места е по-голяма.    ", "date": "2018.08.15", "title": "В четвъртък слънце и дъжд, валежи ще има над..."}
{"url": "https://www.blitz.bg/kriminalni/prestplenie/izpluvakha-lyubopitni-podrobnosti-okolo-edin-ot-khorata-na-ochite-koito-mozhe-da-donesat-oshche-problemi-na-bsp_news620554.html", "text": "БСП може да стане обект на още политически нападки за връзки с Митьо Очите. Новата атака би могла да дойде по линия на ямболията Калоян Колев, който е сред обвиняемите като участник в организирана престъпна група за изнудване и палежи. Във вторник съдът остави в ареста Колев, но на делото излязоха някои любопитни факти. Обвиняемият представи доказателствени материали, с които се опита да убеди съдиите, че мярката му следва да бъде намалена до домашен арест, пише \"Флагман\".   Адвокатката му показа брачно свидетелство, както и актовете за раждане на двете му малолетни деца, за които той трябвало да се грижи. Тя обясни, че Калоян Колев е и управител на търговско дружество, което е сключило договор с кмета на Община Тунджа Георги Георгиев. Контрактът е за наем и стопанисване на язовир и е с дата на сключване 15 май 2017 г.  Справка в сайта на Централната избирателна комисия показва, че на последните местни избори Георги Георгиев е бил кандидат за кмет от името на коалиция между БСП и „Земеделски съюз Александър Стамболийски”. Според електронната страница на общината Георгиев е на власт в района вече четвърти мандат и управлява Тунджа от далечната 2003 г.  По отношение на общинския язовир, който стопанисва, Калоян Колев обясни пред съда, че го чакал водоем с площ от 100 декара и 20 тона риба, за които трябвало да полага грижи. Той поиска от съдиите „да не се влияят от натиска на журналистите” и призова да му бъде наложен домашен арест. Същата мярка пожела и адвокатката му.  Калоян Колев посочи още, че е бил на екскурзия в Испания, когато разбрал, че е издирван. Той обаче имал двупосочен билет и нямал пари да се прибере по-рано в България с друг билет. На екскурзията бил със съпругата си, но без децата, тъй като малкото било само на две години.  Колев обясни и че нямал нищо общо с палежа на казиното „СтарБет Кристал” в Слънчев бряг на 10 ноември 2017 г. И двете съдебни инстанции се съгласиха, че на този етап доказателства за участие на обвиняемия в това деяние няма въпреки твърденията на прокуратурата.  За да изтъкне достойнствата си, Калоян Колев заяви и че е бил свидетел по две дела, на които са издадени доживотни присъди.  Трябваше ли да не кажа какво се е случило, попита той и допълни: Общувал съм с влиятелни хора като Румен Миланов и Ботьо Ботев заради взрива в Несебър (срещу близки на Митьо Очите през 2001 г. – б.а.). Бил съм защитен свидетел. За миг не съм се отклонявал. Помагал съм на разследващите.  Колев каза пред съда и че имал „две момиченца, красиви като птиченца“, за които трябвало да се грижи.  Семейството му разчитало само на неговите доходи, подчерта и адвокатката му.  По думите на Калоян Колев, той се познавал с Димитър Желязков „задочно“.  Припомняме обаче, че през май, когато свидетелства срещу групата на Божидар Кузманов-Божо Кравата за стрелбата срещу Митьо Очите, Колев коментира пред bTV: „К’во да видя. Десет жаби нападнаха един крокодил и искаха да го изядат.”  Тогава стана ясно и че Калоян Колев е едноличен собственик на ямболското дружество „К. М. Джи пропърти”, чрез което вероятно е бил сключен и договорът с Община Тунджа.  В сряда на делото за мярката на общинския съветник от Несебър Пейко Янков отново бе споменато името на Колев.  Тогава представителката на прокуратурата описа групата на Димитър Желязков-Митьо Очите. Според държавното обвинение ролята на Калоян била да извършва палежи заедно с Иван Найденов, както и да извършва силови действия спрямо определени лица с цел принуда.", "date": "2018.08.15", "title": "Изплуваха любопитни подробности около един от хората на Очите, които може да донесат още проблеми на БСП"}
{"url": "https://www.blitz.bg/intsidenti/katastrofi/mele-mezhdu-vlekach-i-dve-koli-na-ptya-devnya-beloslav-dete-e-postradalo_news620482.html", "text": "10-годишно дете е пострадало при катастрофа между два леки автомобила и влекач. Това съобщиха от ОДМВР-Варна.   Около 14.50 часа на 14 август по пътя Девня – Белослав, на кръстовището за кв. „Повеляново“, което е регулирано с пътен знак Б-2 „Спри! Пропусни движещите се по пътя с предимство“, 67-годишен водач на лек автомобил „Ситроен Берлинго“ не пропуска и се удря в движещия се по пътя с предимство лек автомобил „Шкода Октавия“, след което двата автомобила се блъскат в изчакващ на пътния знак Б-2 товарен автомобил „ДАФ“ (влекач). Вследствие на ПТП-то е пострадало 10-годишно момче, пътник в л.а. „Шкода“, което е получило охлузвания по брадата. Оказана му е медицинска помощ и е несочен за домашно лечение.", "date": "2018.08.15", "title": "Мeле между влекач и две коли на пътя Девня-Белослав, дете е пострадало"}
{"url": "https://www.blitz.bg/svyat/sled-smrtonosniya-intsident-v-genua-vlastite-gotvyat-seriozno-nakazanie-za-operatora-na-mosta-ubiets_news620539.html", "text": "Италианските власти обявиха, че операторът на моста „Моранди”, който се срина в сряда, ще бъде глобен и поискаха да плати реконструкцията на съоръжението. 39 души, сред които 3 деца, загинаха при срутването. Очаква се броят на жертвите да продължи да расте, информира Нова телевизия.  Аварийните екипи не са спирали работа вече 24 часа с надеждата, че ще успеят да намерят оцелели. Свидетели казали, че под развалините от моста се чували викове за помощ. Дори без яснота дали това е достоверно, близо 300 пожарникари работиха и след залез слънце под светлината на големи прожектори.  „Хората все още не са разпознати. Искаме да сме дискретни, за да кажем със сигурност кои са, по процедурата за официално разпознаване”, заяви Александра Бучи, шеф на местната пътна полиция.  24 часа след рухването на моста не е ясно колко са изчезналите. Според някои четирима, според други - повече от 10. Медиите в Италия тиражират историята на бившия младежки национал по футбол Давиде Капело, който минавал по моста в момента на срутването. Въпреки 50-метровия полет той е невредим. Малцина обаче са извадили този късмет.   „От това, което ми обясниха, броят на жертвите ще се увеличи. Това е невероятна трагедия. Още повече, че не е резултат от инцидент или експлозия. Основната версия е структурна повреда”, заяви премиерът Джузепе Конте. „Ясно е, че съоръжението, както много други в Италия, е остаряло. Но на моста е извършвана поддръжка. Ще направим необходимите проучвания, заедно с прокуратурата, за разберем какво е довело до срутването и да не позволим подобни трагедии да се повтарят”.  Проверката, за която говори премиерът, започва още днес. Транспортното министерство разпореди инспекция на всички по-стари мостове и тунели. Повечето медии и специалисти сочат несъвършената конструкция на моста като основна причина за трагедията.   През 60-те години мостът „Моранди” е даван като пример за инженерно постижение в Европа.  С годините обаче се появяват съмнения, че конструкцията не е изчислена правилно и не може да носи собственото си тегло. Сега се припомнят и интервюта на инженери от 2016 година, в които се казва, че цялото съоръжение трябва да бъде подменено.", "date": "2018.08.15", "title": "След смъртоносния инцидент в Генуа: Властите готвят сериозно наказание за оператора на моста убиец"}
{"url": "https://www.blitz.bg/intsidenti/pozhari/plamna-proizvodstvena-ploshchadka-v-plovdivsko-pozharnikarite-na-krak_news620551.html", "text": "Производствена площадка на фирма е горяла днес следобед край пловдивското село Царацово, съобщиха за БЛИЦ от пожарната. На място са изпратени веднага пет екипа огнеборци. Оказало се, че казаното от свидетели е преувеличено, постепенно екипите са отзовани. На място са оставени два, които все още наливат вода. Пожарът е  локализиран, горели са пластмасови отпадъци.  Кристина ИВАНОВА, БЛИЦ", "date": "2018.08.15", "title": "Пламна производствена площадка в Пловдивско, пожарникарите на крак"}
{"url": "https://www.blitz.bg/obshtestvo/stolitsa/plen-absurd-drvo-izprevarilo-obshchinata-za-da-stvori-strashniya-intsident-v-sofiya-video_news620448.html", "text": "Сухо дърво падна и премаза две коли в центъра на София. Хората от съседните кооперации твърдят, че са подавали сигнали до общината за опасното дърво, предава bTV.„Ще заведа дело срещу общината, този инцидент можеше да има фатален край”, категоричен е водачът на една от колите Пламен Спасов. Той добави, че щетите ще бъдат покрити от застрахователя, който според него, от своя страна ще си търси правата от общината.  Корнелия Нинкова, началник на дирекция „Зелени системи”, посочи, че за дървото имат сигнал от предната вечер. На следващия ден е създадена организация за премахването му, но за съжаление групата е дошла, след като вече е паднало. „Растителността в града расте в много лоши условия. Това дърво е било живо този сезон”, коментира още тя.", "date": "2018.08.15", "title": "Пълен абсурд: Дърво изпреварило общината, за да сътвори страшния инцидент в София (ВИДЕО)"}
{"url": "https://www.blitz.bg/intsidenti/pozhari/ognen-ad-i-tragediya-s-turski-korab-v-blgarski-vodi_news620486.html", "text": "Член на екипажа на турски кораб е загинал при пожар на борда в български води, съобщават от варненската прокуратура, която разследва случая.   Според официалната информация след полунощ в района на село Крапец е възникнал пожар на борда на плавателния съд. При гасенето му е загинал човек от екипажа. Корабът е провлачен на буксир до пристанище Варна, където следовател и инспектори от специализираното звено за разследване на морски произшествия при Министерството на транспорта ще извършат първоначалните действия по разследването. То е по чл. 330 ал. 3 на Наказателния кодекс т.е. за умишлен палеж.", "date": "2018.08.15", "title": "Огнен ад и трагедия с турски кораб в български води"}
{"url": "https://www.blitz.bg/intsidenti/rim-obvini-es-za-tragediyata-s-mosta-ubiets-v-genua_news620492.html", "text": "Вицепремиерът и министър на вътрешните работи Матео Салвини и негови съюзници се възползваха от трагедията с рухналия мост в Северна Италия, за да поставят под въпрос дали страната им трябва спазва бюджетните правила на ЕС, съобщават световни агенции.Рухването на 50-годишния мост в Генуа показва колко е важно да се увеличат инвестициите в Италия, каза Салвини пред журналисти в Катания, Сицилия. Той намекна, че наложените от ЕС ограничения за разходите могат да поставят под риск човешки живот.  \"Ако външни ограничения ни пречат да харчим за безопасни пътища и училища, наистина изниква въпросът дали има смисъл да се следват тези правила\", обяви лидерът на евроскептичната \"Лига\". Не може да се балансира между фискални правила и безопасността на италианците, смята той.  Междувременно италианският транспортен министър поиска оставката на ръководството на компанията, която поддържа моста, информира \"Ройтерс\". Данило Тонинели заяви, че правителството ще реши дали да отнеме дадената на Autostrade per l'Italia, звено на Atlantia group, концесия за управление на магистралата A10, която включва и моста Моранди, както и дали да наложи финансови наказания на групата.  \"Първо ръководството на Autostrade per l'Italia трябва да подаде оставка\", написа Тонинели във \"Фейсбук\". \"Autostrade per l'Italia не успя да изпълни задълженията си по договора за регулиране управлението на тази инфраструктура\", добави той пред държавната телевизия RAI 1. Според него санкциите могат да достигнат до 150 милиона евро. Броят на загиналите при инцидента нарасна до 38 души. Разследващите се опитват да установят причината за рухването на моста.  \"В момента ние сме потвърдили смъртта на 38 души, няколко души липсват\", съобщи вътрешният министър Салвини. Той добави, че сред загиналите има три деца на възраст 8,12 и 13 г. 35 леки коли и няколко камиона паднаха от 45 метра височина след срутването на повече от 200-метров участък от виадукта, построен в края на 60-те г. на XX век.   ", "date": "2018.08.15", "title": "Рим обвини ЕС за трагедията с моста убиец в Генуа!"}
{"url": "https://www.blitz.bg/obshtestvo/regioni/ogromna-tragediya-v-trnovo-mlada-zhena-bremenna-v-osmiya-mesets-izdkhna-pri-misteriozni-obstoyatelstva_news620537.html", "text": "При неизяснени обстоятелства в старата столица почина 30-годишна жена, бременна в осмия месец, а с нея и детето в утробата й. Достоверността на случая потвърди началникът на Спешния медицински център в областния град д-р Валентина Хаджирадева. Трагедията се случила във вторник в дома на търновката. Сигнал на телефон 112 е подала майката на починалата в 16:30 часа, пише \"Борба\".   „Жената обяснила, че дъщеря й е бременна в осмия месец, спи и не се събужда. Екипът веднага е посетил адреса, но не успял да направи нищо, за да я спаси, защото към пристигането им, вече е била починала“, коментира д-р Хаджирадева.  Тя се въздържа да предположи каква е причината за трагедията, сполетяла 30-годишната жена и обясни, че това може да изясни само съдебен лекар.  Предстои началникът на отделението по съдебна медицина в МОБАЛ „Д-р Стефан Черкезов“ д-р Николай Гицов да извърши аутопсия на починалата. Резултатите от нея ще бъдат готови до месец. По този начин ще се установи дали търновката е имала здравословен проблем, пропуснат от следящия бременността акушер-гинеколог, или става дума за нещастен случай.", "date": "2018.08.15", "title": "Огромна трагедия в Търново! Млада жена, бременна в осмия месец, издъхна при мистериозни обстоятелства"}
{"url": "https://www.blitz.bg/svyat/mlad-tatko-prekali-s-viagrata-legna-si-da-spi-a-na-sutrinta-stana-golyama-belya_news620541.html", "text": "Малко момченце случайно счупи пениса на баща си. Инцидентът е станал в Индия. 36-годишният родител прекалил с виаграта и бил с ерекция почти цял ден. Вечерта си легнал да спи с надеждата, че на сутринта действието на медикамента ще е отминало.  Когато се събудило, детето му влетяло в спалнята и започнало да подскача по леглото на татко си, но без да иска паднало и нанесло болезнена травма на мъжкото му достойнство.  След инцидента 36-годишният мъж е претърпял операция. Превод: БЛИЦ", "date": "2018.08.15", "title": "Млад татко прекали с виаграта, легна си да спи, а на сутринта стана голяма беля"}
{"url": "https://www.blitz.bg/obshtestvo/mashchabnata-spetsaktsiya-na-kat-prodlzhava-s-plna-sila-eto-kolko-izgoryakha-za-den_news620529.html", "text": "Продължават ежедневните засилени полицейски проверки по пътищата на страната. Вчера акцентът бe: проверки за скорост, употреба на алкохол, наркотични вещества и/или техните аналози, за ползването на обезопасителни колани и система, неспазването на предимство на пешеходни пътеки и неправилно пресичане от пешеходците, неправоспособни водачи, техническа неизправност на автомобилите и неправилно изпреварване, съобщават от МВР. В хода на операцията полицейските екипи са проверили 4189 моторни превозни средства и 5725 души. Установени са 3249 нарушения, като са издадени 1655 фиша, 642 акта за установяване на административно нарушение и са констатирани 952 случая на превишена скорост.  Отнети са 69 свидетелства за управление на МПС по причина неплатени задължения по ЗДвП. По време на осъществените проверки на място на гражданите са връчени общо 250 електронни фиша.    ", "date": "2018.08.15", "title": "Мащабната спецакция на КАТ продължава с пълна сила, ето колко изгоряха за ден"}
{"url": "https://www.blitz.bg/politika/bsp-podpuka-agentsiyata-po-vpisvaniyata-i-poiska-da-khvrchat-glavi_news620525.html", "text": "Министър Цецка Цачева и Директорът на Агенцията по вписванията Зорница Даскалова да понесат отговорност за кризата с Търговския регистър и да напуснат постовете си незабавно. Това заяви заместник-председателят на ПГ на „БСП за България“ Крум Зарков. Зарков добави, че БСП очаква отговори на редица въпроси, но не от тях. Ако не последват оставките на Цачева и Даскалова, в първите дни на парламента това ще е основна точка, която ще разискваме. „Безпрецедентната криза с един от най-важните електронни регистри в страната не може да остане просто така. Щетите за фирмите и неправителствените организации - онези, които са пряко засегнати от срива на базите данни, тепърва ще се изяснява. Последиците за бизнеса, за доверието в институциите, способността на българската държава да изгради ефективно електронно управление, са ясни.Те са трагични. Затова трябва да се носи отговорност“, категоричен бе Зарков. По думите му пряката отговорност е на директора на Агенцията по вписванията Зорница Даскалова, която е допуснала това да се случи, а политическата отговорност е на министър Цецка Цачева, защото тя е била запозната с неадекватността на управлението в агенцията и не е взела никакви мерки.  Зарков обяви, че БСП разполага с доклад, адресиран до Цецка Цачева, който е съставен от Инспектората към ресорното ѝ министерство. „Докладът е постъпил при нея в началото на тази година. Той е от извършена проверка в Агенцията по вписванията. В него се съдържат тежки констатации за начина на управление на г-жа Даскалова и много ясна препоръка към министъра - да се потърси дисциплинарна отговорност на Зорница Даскалова, изпълнителен директор на Агенцията по вписванията, на основание неизпълнение на трудови задължения предвидени в закона. „Поне от февруари насам министър Цачева е знаела, че Зорница Даскалова не изпълнява трудовите си задължения по закон и не е предприела никакви действия за това“, каза още зам.-председателят на ПГ на „БСП за България“. Зарков каза още, че не е далеч от мисълта, че първоначалното внушение за хакерска атака е имало за цел да прикрие небрежността и некомпетентността при този чувствителен регистър. „Съмненията не могат да бъдат разсеяни от Министерство на правосъдието и от директора на Агенцията по вписванията, не и при това ръководство”, категоричен бе Крум Зарков.      „Кризата с Търговския регистър и реакцията на отговорните институции може да бъде определена само като некомпетентност. Вместо бързи реакции от страна на Агенцията по вписванията и Министерство на правосъдието, получихме само мълчание”. Това каза от своя страна заместник-председателят на БСП Деница Златева.  Тя добави, че левицата е изчакала да тръгне поне частично Търговският регистър и да се види кой ще понесе отговорност за тази безпрецедентна криза, израз на лошо управление на Агенцията по вписвания и Министерство на правосъдието. „Днес става ясно, че четири диска от Агенцията по вписванията са изгорели и се полагат усилия за възстановяване на информацията. Другата новина от заседанието на МС е, че ще се прави мегахранилище за архиви на електронните данни след срива на Търговския регистър“, каза Златева. Тя попита, вярно ли е, че за периода август 2017 – юни 2018 г. Агенцията по вписванията е оставена без обслужване на сървърите, дисковите устройства и устройствата за архивиране и е правено само аварийно такова? „Вярно ли е, че поради забавяне от почти три седмици на вписванията на заявления в Търговския регистър при регламентиран три дневен срок е закъсняла поръчката за надграждане на капацитета на сървърите и архивиращите устройства”, попита още тя.  Деница Златева попита институциите,  има ли разписана политика за управление и сигурност на информацията, спазва ли се тя, кога последно е била одитирана и от кого, и какви са предписанията на одитиращата институция, има ли архив на Агенцията и къде се съхранява той? „От днешното заседание на МС стана ясно, че Държавна агенция електронно управление започва да прави одит на всички информационни системи, затова резонният въпрос е, какво са правили до момента”, заяви зам.-председателят на БСП.   Тя добави, че се е запознала  с два европейски проекта на Агенцията по вписванията – за надграждане на Търговския и имотния регистър. „Няма как да си обясня дейност на козметичен салон в проект за надграждане на двата регистъра  на стойност над 3,5 млн. лв.”, уточни тя. Златева каза още, че не е учудена от това, защото щом е възможно софтуерна фирма да доставя ваксини по обществена поръчка, явно и козметичен салон може да надгражда системата на Агенцията по вписванията.  ", "date": "2018.08.15", "title": "БСП подпука Агенцията по вписванията и поиска да хвърчат глави"}
{"url": "https://www.blitz.bg/intsidenti/ogromna-drama-s-dve-malki-momchentsa-kray-varnenskiya-vlnolom-pomrachi-praznika-na-grada_news620572.html", "text": "Две деца са паднали в морето във Варна. Сигналът за инцидента, станал в района на вълнолома, е подаден около 17:40 часа днес, съобщават от полицията в морската столица. Издирването им е започнало веднага от полицейски служители, които в този момент са били в района на Морска гара. 10 минути по-късно в издирването са се включили и специализирани екипи от РД ПБЗН - Варна, както и катери от Морска администрация.    Самоличността на децата е установена. Към момента те все още не са намерени. Издирването продължава.  По данни на БНР става въпрос за две момченца на под 10 години. По непотвърдена засега информация, те са били повлечени от вълна.  Това е поредният инцидент по морето за последните няколко дни. Само през уикенда жертвите на мъртвото вълнение по Южното Черноморие бяха общо 6. Спасителите предупреждават дори и най-опитните плувци да не се изкушават да влизат навътре в морето. ", "date": "2018.08.15", "title": "Огромна драма с две малки момченца край варненския вълнолом помрачи празника на града"}
{"url": "https://www.blitz.bg/intsidenti/izpluvakha-podrobnosti-za-koshmara-s-dve-momchentsa-kray-varnenskiya-vlnolom_news620580.html", "text": "Концертът в Морската градина и празничните илюминации, които бяха насрочени за тази вечер по случай празника на Варна, са отменени. Решението на местните власти е свързано с трагедията, която се разигра по-рано тази вечер край вълнолома в морската столица. Две момчета на 12 и 13 години са в неизвестност от няколко часа, след като бяха повлечени от вълна на варненския вълнолом. Инцидентът е станал малко преди 17 ч. и 45 мин., когато е бил подаден сигналът за помощ.  Общо шест деца играели в опасна близост до развълнуваното море. Момчетата се разхождали по вълнолома - вървели по ниската му част от северната страна.  Според очевидци голяма вълна помела децата и ги хвърлила върху тетраподите. С идването на следващите вълни момчетата изчезнали от очите на шокираните минувачи.  Водолази издирват децата, координирани от кризисен щаб към областната дирекция на \"Противопожарна безопасност и защита на населението\".  На Морска гара има две линейки, полиция е отцепила района.   ", "date": "2018.08.15", "title": "Изплуваха подробности за кошмара с две момченца край варненския вълнолом"}
{"url": "https://www.blitz.bg/intsidenti/uzhas-desetki-v-angliya-ravnodushno-gledat-kak-dete-se-udavya-v-baseyn-video_news620437.html", "text": "Кадри на шокиращо равнодушие! В басейн във Великобритания дете си изпусна надуваемия пояс и започна да се дави. Около него се виждат около десетина души, включително и възрастни, които са буквално на два метра от него.Никой обаче не обръща внимание на момчето, освен спасителя.  Превод и редакция: БЛИЦ     ", "date": "2018.08.15", "title": "Ужас! Десетки в Англия равнодушно гледат как дете се удавя в басейн (ВИДЕО)"}
{"url": "https://www.blitz.bg/obshtestvo/signal-do-blits-velosipedist-khvrchi-byasno-blska-peshekhodets-do-aleya-yavorov-v-stolitsata_news620371.html", "text": "В София пешеходец е бил блъснат от велосипедист, който се движел със страхотна скорост. Инцидентът е станал до алея \"Яворов\" и кръговото движение до телевизионната кула в посока към Румънското посолство. Това съобщи очевидец пред БЛИЦ. Според информацията, ударът е бил много силен, като велосипедистът се е движел страшно бързо.   Пешеходецът е паднал на земята и е бил в безсъзнание. Велосипедистът също е пострадал като и двамата пострадали са транспортирани в болница.  На мястото полицейски екип установява подробностите около инцидента.  На   БЛИЦ очаква новини, снимки и видео от своите читатели в цяла България и по света    ", "date": "2018.08.15", "title": "Сигнал до БЛИЦ: Велосипедист хвърчи бясно, блъска пешеходец до алея \"Яворов\" в столицата"}
{"url": "https://www.blitz.bg/intsidenti/stikhii/sled-rukhnaliya-most-silno-zemetresenie-razlyulya-italiya_news620377.html", "text": "Земетресението е регистрирано в югоизточната част на Италия в района на град Кампобасо. Неговата сила е била 4,9 по скалата на Рихтер, съобщава Европейският средиземноморски сеизмологичен център. Дълбочината на земния трус е 10 километра, съобщават сеизмолозите, а епицентърът се намира на 187 километра от столицата на страната - Рим.  Земетресението е станало в 23:48 местно време (0:48 на 15 август българско време) и е било почувствано не само в Италия, но и в Хърватия.  Засега няма съобщения за пострадали и материални щети Превод и редакция: БЛИЦ    ", "date": "2018.08.15", "title": "След рухналия мост, силно земетресение разлюля Италия"}
{"url": "https://www.blitz.bg/intsidenti/uvelichikha-se-zhertvite-sled-tragediyata-v-italiya_news620381.html", "text": "Министерството на вътрешните работи на Италия потвърди смъртта на 31 души в резултат на срутването на моста в Генуа, съобщи телевизионният канал Rainews24. По-рано италианските медии съобщиха за 35 жертви, а пък премиерът от своя страна бе уточнил, че жертвите са 22 като допусна, че може да се увеличат, поради тежкото състояние на някои от пострадалите. Припомняме, че мостът се срути в следобеда на 14 август, като по време на ужасяващия инцидент на него имаше десетки коли. Според очевидци, преди произшествието съоръжението е ударено от мълния, но все още не е ясна причината за трагедията.   Генуа обявява двудневен траур.  Стана ясно също така, че останалата част от моста ще бъде разрушена. Превод и редакция: БЛИЦ", "date": "2018.08.15", "title": "Увеличиха се жертвите след трагедията в Италия"}
{"url": "https://www.blitz.bg/intsidenti/stikhii/zemetresenie-razlyulya-kaliforniya_news620390.html", "text": "Регистрирано е земетресение с магнитуд 4.4 в южната част на щата Калифорния в САЩ, става ясно от страницата на Американската геоложка служба. Земетресението е станало в на 14 август в 18:24 местно време (4:24 на 15 август българско време) на седем километра североизточно от град Агуанга и на 90 километра северно от Сан Диего на дълбочина 2 километра.  Земетресението е усетено умерено силно в южната част на Калифорния. Няма информация за пострадали хора и нанесени материални щети.  Източник: \"Фокус\" ", "date": "2018.08.15", "title": "Земетресение разлюля Калифорния"}
{"url": "https://www.blitz.bg/intsidenti/bilyana-gavazova-se-izgavri-zhestoko-s-zhertvite-ot-tragediyata-v-genua_news620400.html", "text": "Водещата на „Тази сутрин” по bTV Биляна Гавазова се изгаври жестоко с жертвите след срутването на магистрален мост в Генуа. „Най-малко 35 са загиналите, но по-важното е, че български шофьор на ТИР е оцелял”, заяви Гавазова, докато коментираше трагедията.По този начин тя поруга паметта на загиналите, тъй като това, че те не са българи, не означава, че не трябва да скърбим за тях и да сме съпричастни към мъката на Италия, отбелязва Петел бг.  Повече от 31 са загиналите при срутването на мост на магистрала в Италия. Сред жертвите има 3 деца, едно от които е на 8 години. 13 са ранените, а 10 души се водят в неизвестност.   Според италиански издания български шофьор на тир е паднал с камиона от моста, но е оцелял като по чудо и дори се е включил в спасителната акция. В момента на рухването по моста са се движили 30 автомобила и 3 камиона. Отломките са нанесли сериозни щети на сградите под моста. В района е имало изтичане на газ.  Генералният ни консул в Милано Росен Руфев заяви, че към момента не разполага с данни за пострадали българи при инцидента. В момента се проверява и информацията за българския тираджия, за който италиански медии съобщиха, че е паднал с камиона си от моста, но е оцелял и е започнал да помага на пострадалите.   Руфев поясни, че чуждестранните граждани сред жертвите са от Чили и Албания. Сред ранен и чешки граждани. \"Няма информация за българи, които са пострадали. Няма информация и за евакуирани бълг граждани. Тъй като мостът е неустойчив и има потенциален риск отломки или част от структурата да падне, гражданите, живеещи наблизо, са помолени да напуснат района. Те са пренощувал свои близки\", заяви Росен Руфев.  Двудневен траур e обявен в Генуа. Италианският премиер Джузепе Конте и днес ще остане в Генуа  за да се срещне със семействата на загиналите. Премиерът на Италия Джузепе Конте дойде в Генуа и веднага посети мястото на трагедията. По думите му, всички компетентни органи са отговорни за нея. В обръщение по случая президентът на страната Серджо Матарела го определи като \"бедствие за Генуа и за Италия, едно страховито и абсурдно нещастие.\".  Според министъра на транспорта Данило Тонинели, отговорност по рутинната поддръжка носи фирмата за магистрална концесия „Аутостраде пер Италия”.   Искрени съболезнования към президента и премиера на Италия и чрез тях - към близките и семействата на загиналите и пострадалите, изпратиха държавният глава Румен Радев и министър-председателят Бойко Борисов.  Прокуратурата започна разследване за множествено убийство и създаване на бедствена ситуация. Днес в Италия е национален празник - Успение Богородично, но 15-и и 16-и август в Генуа са обявени за дни на траур. ", "date": "2018.08.15", "title": "Биляна Гавазова се изгаври жестоко с жертвите от трагедията в Генуа"}
{"url": "https://www.blitz.bg/intsidenti/pozhari/ot-poslednite-minuti-golyam-pozhar-v-selo-glozhene-snimki_news620419.html", "text": "Голям пожар бушува в Село Гложене. Това съобщава Нова телевизия. По данни на медията, там гори читалище. Пожарът е лумнал на втория етаж на масивната сграда, където се е помещавало бившoто кино.  Културната институция съществува над 100 години и в библиотеката има над 14 500 тома литература.", "date": "2018.08.15", "title": "От последните минути! Голям пожар в село Гложене (СНИМКИ)"}
{"url": "https://www.blitz.bg/intsidenti/politsiyata-v-angliya-izvrshva-pretrsvaniya-sled-atakata-v-london_news620376.html", "text": "Британската полиция претърсва три адреса в Мидландс след като арестува мъжа, врязал автомобила си в заграждения пред парламента, по подозрения в терористични действия. Бяха ранени трима души. 29-годишният чернокож мъж е британски гражданин, но е роден в друга страна. Според вестник „Гардиън“ той е от судански произход. Полицията в момента претърсва три адреса – два в Бирмингам, откъдето е мъжът, и един в Нотингам, където е регистрирана колата.  Мъжът е пристигнал с колата в Лондон от Бирмингам в понеделник през нощта. При инцидента бяха ранени трима души. Двама от тях постъпиха в болница, но по-късно бяха изписани.  Премиерът Тереза Мей, която е в отпуск в Швейцария, призова хората за бдителност като продължават да водят нормалния си начин на живот. За втори път през последните две години домът на нашата демокрация, който е символ на нашите ценности като толерантност и свобода, става свидетел на ужасни сцени на няколко метра от входните врати, посочи Тереза Мей. След заседание на Комитета за справяне с кризисни ситуации „Кобра“ бе решено да не се повишава нивото на заплаха от тероризъм, което остава \"сериозно\".  Източник: БНР ", "date": "2018.08.15", "title": "Полицията в Англия извършва претърсвания след атаката в Лондон"}
{"url": "https://www.blitz.bg/analizi-i-komentari/blgarski-eksperti-posochikha-prichinite-za-tragediyata-v-genua-i-mozhe-li-nash-viadukt-da-se-srine-taka_news620410.html", "text": "Такива мостове като в Генуа вече отдавна не се строят, тъй като този тип конструкция е много труден за поддържане. Това заяви в сутрешния блок на Bulgaria on air инж. Марин Гергов във връзка с вчерашния инцидент с рухналия виадукт в Италия.,,Нещата зависят и от манталитета, тоест построява се нещо много скъпо, но не се отделят средства за неговата поддръжка, а само се експлоатира. Това също е проблем'', допълни още Гергов.  По думите му друга основна грешка е била липсата на наблюдение от страна на техническите експерти, защото все пак става дума за мост на повече от 50 години. От своя страна председателят на Камарата на инженерите в инвестиционното проектиране Иван Каралеев заяви, че по всяка вероятност е имало корозия на метала, която не е била забелязана от специалистите по поддръжка. В тази връзка искам да посоча, че започна реконструкция на нашите виадукти. Много правилно постъпиха институциите, като инициираха реконструкция на тези пътни артерии, допълни още той. ,,Много съществено е, че Камарата на инженерите подава сигнали за проблемни съоръжения. Подаваме информация до съответните органи. Оказваме съдействие и сигнализираме за евентуални инциденти'', завърши Каралеев.", "date": "2018.08.15", "title": "Български експерти посочиха причините за трагедията в Генуа и може ли наш виадукт да се срине така"}
{"url": "https://www.blitz.bg/intsidenti/katastrofi/tri-avtomobila-se-zabikha-edin-v-drug-v-pazardzhik_news620427.html", "text": "Катастрофа между три леки автомобила е станала на кръстовището на улица „Мария Луиза“ и бул. „Цар Освободител“ преди църквата „Сета Богородица“ в Пазарджик.Сигналът за инцидента е подаден в ранните часове тази сутрин. Няма пострадали, нанесени са само материални щети.  На мястото има полицейски патрули, които патрулират движението, предаде радио „Фокус“. ", "date": "2018.08.15", "title": "Три автомобила се забиха един в друг в Пазарджик"}
{"url": "https://www.blitz.bg/svyat/tova-e-nay-nelepata-prichina-da-bde-izgonen-nyakoy-ot-zhilishcheto-si_news620495.html", "text": "Мъж е бил изгонен от апартамента си, защото надувал твърде много Радио 2. Музиката му дразнела съседите през нощта. 52-годишният Мартин Робъртс от Северен Уелс получил предупреждение, че трябва да се изнесе от дома си заради жалбите на комшиите му, пише \"Новини Лондон\".   Той се признал за виновен за това, че не се съобразил с общинските предупреждения. Сега ще трябва да плати глоба от 250 паунда и разходите по делото. Музиката, която дънела по радиото, била твърд метал. Най-много оплаквания имало от негова съседка, личен лекар, която не можела да спи през нощта, а след това имала проблем с работата си. Той живеел в този дом три година и половина.", "date": "2018.08.15", "title": "Това е най-нелепата причина да бъде изгонен някой от жилището си"}
{"url": "https://www.blitz.bg/svyat/stranen-voenen-obekt-be-otkrit-v-pustinyata-gobi-video_news620456.html", "text": "В интернет циркулира видео, на което се вижда доста странен обект, съдейки по всичко, с военно предназначение. Той е разположен на територията на Китай. Кадрите са от птичи поглед, вероятно от спътник или дрон. Но да се разбере, каква е целта на мащабното съоръжение със странна конструкция и линии, приличащи на писти за кацане и излитане, е доста трудно.   Допълнителна интрига внася и фактът, че обектът се намира в безлюдната пустиня Гоби. До обекта има постройки и хангари, а също и тайнствени знаци във вида на \"осморки\". На кадрите се вижда и техника.   \"Никой не може да обясни онова, което бе намерено в пустинята Гоби. Нямаме все още отговори на въпроса, какво е това тайнствено място, с изключение на това, че обектът може да е писта за кацане и излитане на извънземни\", се казва в коментар към клипа, качен в YouTube.   Междувременно потребителите в мрежата предполагат, че загадъчният военен обект се използва за изпитания на някакъв вид дронове или друга безпиолотна техника. Според друга версия, която е и най-популярната, обектът се използва за калибриране на военни спътници.       ", "date": "2018.08.15", "title": "Странен военен обект бе открит в пустинята Гоби (ВИДЕО)"}
{"url": "https://www.blitz.bg/blits-tv/samo-v-blits-skandalno-porno-video-v-stolichniya-avtobus-213-vzrivi-neta-kde-brka-s-chadra-si-tozi-mzh-snimki_news620467.html", "text": "Куриозна случка се е разиграла в столичния автобус 213, научи БЛИЦ. В групата \"Забелязано в София\" потребител в социалната мрежа пусна еротично видео от рейса.  На кадрите се вижда как мъж си позволява да ръчка черен чадър между краката на жена, облечена с жълто горнище и дънки.  Сцената просто е скандална. Дамата явно е много доволна от това, което се случва около гениталиите й и дори не си помисля да спре порнодействието.  Клипчето бе посрещнато с лавина от саркастични коментари.    ", "date": "2018.08.15", "title": "Само в БЛИЦ! Скандално порно ВИДЕО в столичния автобус 213 взриви нета, къде бърка с чадъра си този мъж?! (СНИМКИ)"}
{"url": "https://www.blitz.bg/intsidenti/katastrofi/golyama-verizhna-katastrofa-v-sofiya-botevgradsko-shose-e-blokirano_news620431.html", "text": "Верижна катастрофа с четири автомобила затруднява движението по северното платно на бул. Ботевградско шосе между ул. Витиня и моста под гара Подуяне, сигнализираха очевидци. Вероятната причина за мелето на пътя е несъобразена скорост от страна на водач на камион за строителни отпадъци.Няма данни за жертви, има значителни материални щети и леко пострадали.  ", "date": "2018.08.15", "title": "Голяма верижна катастрофа в София! \"Ботевградско шосе\" е блокирано"}
{"url": "https://www.blitz.bg/kriminalni/prestplenie/zadrzhakha-mzh-za-ubiystvo-v-dupnitsa_news620490.html", "text": "55-годишен мъж е задържан за убийството на бездомно куче в Дупница. Това съобщиха от пресцентъра на МВР.Вчера служители на РУ - Дупница са установили стрелецът, който уби бездомното куче в Дупница в края на миналата седмица. 55-годишният мъж е застрелял кучето с въздушна пушка от жилището си в града.  При извършените издирвателни и процесуално следствени действия служителите са открили в собствеността му - 3 въздушни пушки и арбалет, нерегистрирани по законовия ред, които са иззети. Извършителят е задържан с полицейска заповед за 24 часа в ареста на РУ – Дупница. Срещу него е започнато досъдебно производство, уведомен е дежурен прокурор.", "date": "2018.08.15", "title": "Задържаха мъж за убийство в Дупница!"}
{"url": "https://www.blitz.bg/obshtestvo/mikhail-belchev-na-72-shchastliv-sm-da-vidya-zalata-preplnena-nepoznati-da-mi-se-usmikhvat-na-ulitsata_news620496.html", "text": "Михаил Белчев отбеляза 72-ри рожден ден. Неговите песни завинаги ще останат вечни български хитове. Едни от най-популярните са: \"Булевардът\", \"По първи петли\", \"И утре е ден\", \"След 10 години\", \"Пак ще се прегърнем\", \"Живот\", \"Ще продължавам да пея\", \"Не всичко е пари, приятелю\", \"За теб, Българийо\" и мн. др. Автор е на музика за театрални постановки и филми. Два пъти е носител на Голямата награда на фестивала \"Златният Орфей\". За песните си получава първи награди на фестивала през 1984, 1990, 1998 г. През 1996 г. получава и приз за цялостно творчество. Почетен гражданин на София и носител на орден \"Св. св. Кирил и Методий\" с огърлие. Михаил Белчев е роден в София, израснал е на площад \"Македония\". Майка му и баща му му осигурявали безрезервна подкрепа, но никога слободия. \"От тях се научих да обичам живота и да давам любов\", твърди днес носителят на много награди. Малкият Мишо бил палаво дете, център на детските игри в махалата.  Откакто се помня, в моя дом поезията и музиката са имали достойно място   Нямаше ден, в който баща ми да не донесе поне едно цвете на майка ми. У дома се събираха приятели на моите родители и се рецитираше и пееше. Израснах в любов, пеех в хор “Бодра смяна”. Поет, композитор и режисьор не се става, а се ражда. Стремежът ни към съвършенство, водени от светлината и любовта, ни прави понякога по-различни. Затова има стихове, романи, живопис, кино, музика, песни, които дай боже да ни надживеят.  Малко хора забелязват, че Михаил Белчев леко заеква, нито пък знаят каква е причината за този малък дефект. \"Докато играех на двора едно лято, изневиделица се появи петел. Видя ме, засили се и скочи върху мен. Уплаших се много силно. Оттогава, от този стрес, започнах да заеквам. Необратимо!”. Оказало се, че когато пее, няма и помен от заекването. Записал се в хор \"Бодра смяна\" и с него буквално обиколил света   И така стана, че този петльов фал се превърна в мой страхотен чар!, смее се днес изпълнителят на куп романтични балади.   Първата сватба на барда била с телевизионната критичка Васа Ганчева. Покрай нея се увлякъл от режисурата и през 1977 г. заминал да учи в Театралната академия в Ленинград. След 6-7 години весел купонджийски брак с Васа двамата решили да се разведат и да си останат приятели.      Истинският старт на кариерата ми дойде с песента \"Закъснели срещи\", която изпълних с Мария Нейкова на \"Златният Орфей\" през 1969 г. Петьо Ступел ме намери. Тогава още бях студент и участвах в художествената самодейност. Даде ми я на една касетка и каза: \"Пей\". За мен беше щастие, защото бях я чул и молех Господ да ми намери такава песен, подходяща за моя стил, за моя натюрел. И два дни преди финала на \"Златният Орфей\", на Слънчев бряг аз се запознах с Мария Нейкова. Харесахме се. Всеки си беше научил партията от касетата и на генералната репетиция трябваше само да си сменим костюмите, защото не ги одобриха. Гошо Минчев ми даде новия си костюм, който сестра му беше изписала от Австрия. На Мария й намерихме бели обувки, защото тя пък беше облякла булчинската си рокля, предишната година се беше омъжила. Така успяхме да се облечем. Изпяхме песента и публиката онемя. Песента спечели първа награда. Тончо Русев ни каза: \"Вие объркахте сметките на журито!\".  Заедно с покойния композитор Найден Андреев, мой колега и приятел, през 1966 г. във ВМГИ създадохме групата “Пчелите”. Солисти тогава бяхме Еди Бец - също наш състудент, Стефан Петров (по-късно Николов) от ВИАС и аз. За световния младежки фестивал през 1968 г. написахме песента “Кой София с обич заля” - първата българска забавна песен в ритъма на ръченицата.  Спечелихме публиката и песента стана популярна в мое изпълнение   Това беше началото. Националното радио, националната телевизия, “Балкантон”, пресата - всички бяха впечатлени от студентската ни група. Големите майстори на шлагера Петър Ступел, Борис Карадимчев, Ангел Заберски, Атанас Косев, Александър Йосифов, Константин Драгнев, Иван Калчинов, а след години по-младите Ал. Бръзицов, Найден Андреев, Хайгашод Агасян, Валди Тотев, Асен Масларски и др. станаха мои приятели и съмишленици в създаването на десетки песни, с които спечелихме сърцата на публиката в много страни. Огромна роля в тази ни дейност имаха авторите на стиховете за песни: Петър Караангов, Найден Вълчев, Любомир Левчев, Георги Константинов, Емил Симеонов, Миряна Башева.  И така, ден след ден ние създавахме стихове и песни. Така живяхме, живеем и дай боже да живеем в името на поезията и песента, на красотата и приятелството. Всяка моя песен си има своята история. На една сбирка у Миряна Башева написах \"Булевардът\". (\"Своя автомобилен оркестър, вдъхновен дирижира градът и цъфтят в суматохата кестени, прецъфтяват и пак цъфтят.\") Прочетох нейното стихотворение и с една китарка направих мелодията. Роди се една трубадурска, софийска, улична песен. Жоро Христов един път ми каза: \"Моля те, напиши нещо за майка ми!\". Отговорих му:  За твоята майка не мога да напиша, но ще напиша за моята, а ти ще я изпееш за твоята! И се получи \"Майчице, майчице...\"!    Със Стефчо Димитров написахме в \"Кристал\" песента \"Живот\". \"Тихо шепна на вятъра. Тихо шепна на слънцето твоето име, ЖИВОТ. Тихо тръгвам по пясъка. Тихо крия следите ти в своето тяло, ЖИВОТ...”. Стефчо пееше на ухото ми мелодията, аз пишех на една цигарена кутия, пихме по едно питие - и така се роди песента.  Истинската любов сполетяла Мишо в късните му години, когато срещнал съпругата си Криси Разделяли сме се само два пъти - 2 дни, когато бях в Одеса, и когато бях в Америка и Канада. Никога не съм й изневерявал. Не съм имал нужда да й изневерявам. Тя ми импонира във всяко едно отношение... Нашият син Константин е чакано дете. Появи се, Божа работа!  Днес съм щастлив, когато видя, че залата е препълнена. Когато по улиците ме спират непознати, за да ми благодарят - за песните, за поезията, за това, че съм българин. Така разбирам, че още съм нужен. Казал съм, че когато си отида от тоя свят един ден, искам епитафията ми да бъде: \"Тихо пия водата ти. Тихо лягам в земята ти. Ти ме повика, ЖИВОТ\". ", "date": "2018.08.15", "title": "Михаил Белчев на 72: Щастлив съм да видя залата препълнена, непознати да ми се усмихват на улицата"}
{"url": "https://www.blitz.bg/svyat/v-turtsiya-nyama-labavo-gnevna-tlpa-linchuva-pedofil_news620493.html", "text": "Гневна тълпа направи опит да линчува мъж, който е опитал да насили невръстни момичета в Турция. Случката се развива в село Тандоган, Югоизточна Турция, информира БГНЕС.   Мъжът се е представял за лекар. Случайно преминаващи през парка граждани са забелязали непристойните действия на Абдулах К. и са успели да го заловят. На мястото пристига екип на полицията, който спира побоя над мъжа, който след това е закаран в местната болница. Припомняме, че в края на юли двама полицейски служители в Бурдур, Югозападен Анадол, бяха ранени, докато опитваха да предотвратят линча на друг педофил.", "date": "2018.08.15", "title": "В Турция няма лабаво: Гневна тълпа линчува педофил"}
{"url": "https://www.blitz.bg/obshtestvo/regioni/eto-kakvo-se-sluchva-s-prochutata-krava-penka-sled-reshenieto-da-ne-bde-evtanazirana_news620498.html", "text": "Кравата Пенка е в отлично здравословно състояние два месеца след решението да не бъде евтаназирана. Това казал за Агенция Фокус собственикът на животното Иван Харалампиев.   По думите му кравата е у дома - в с. Мазарачево, и е в много добро състояние. Храни се и излиза редовно на паша. „Животното се радва на свободата“, посочил той. Собственикът на кравата Пенка сподели, че все още има медиен и публичен интерес към нея.  „Непрекъснато ми се обаждат нашите радиа и телевизии, от Германия също ме търсиха и се интересуваха за състоянието на кравата“, коментирал той. Харалампиев благодари на всички медии, че са обърнали внимание и са били ангажирани със случая и така са помогнали за спасяването на кравата. ", "date": "2018.08.15", "title": "Ето какво се случва с прочутата крава Пенка след решението да не бъде евтаназирана"}
{"url": "https://www.blitz.bg/obshtestvo/elenskiyat-rod-krshovski-e-primer-na-blgarskoto-rodolyubie_news620503.html", "text": "Възрожденска Елена роди и възпита няколко фамилии просветители и революционери като Брадите, Момчилови, Михайловски, Робовски, Кършовски, Радивоеви, Разсуканови и Горбанови, които й спечелиха неувяхваща слава! По-конкретно фамилията Кършовски има своето място в националната ни история и тя може да се сравни с фамилията Обретенови в Русе! В чест и с преклонение пред светлите дела и героичния път на братята революционери Кършовски в Елена през 1981 г. е открит паметник, създаден от скулптора Михаил Шапкаров. Къщата, в която са се родили и живели петимата родолюбиви и свободолюбиви братя Кършовски - Йордан, Сава, Кръстю и Антон, и двете сестри Андоничка и Мария е обявена за паметник на културата. А улицата, започваща от къщата и водеща към Еленската даскалоливница, също носи името “Кършовска”. След падането на Търново под османско иго всички боляри са избягали от града, за да се спасят от клането на поробителя. Боляринът Кършо, а по-късно войвода с чета против завоевателя се заселва в местност близо до Елена и образува това поселище, което днес носи името махала Кършовска.  Кършо войвода дава началото на един от най-знатните   и известни родове не само в Елена, но и в Търновско и Сливенско.  Кършо войвода загива с част от четата си в битка с поробителите в Сливенския балкан, но по чудо в семейството с майка си оцелява синът му Стойно.  Синът на Стойно - Иван Кършов, наследил от баща и дядо болярската си кръв и свободолюбивия български дух, продължава борбата за свобода. Иван Кършов е учител и заедно с тогавашния свещеник поп Дойно Граматик правят препис на Паисиевата “История славянобългарска” през 1784 г. и я предоставят за изучаване на по-младите в църквата и килийното училище. През 1800 г. той и още двама видни представители на Елена се вдигат и отиват в Цариград и с прошение издействат да построят крепост (кале) за града за защита от набезите и злодеянията на кърджалиите. Иван Кършов е участвал в двете завери (опити за въстания) през 1821 г. и 1835 г. Първата се казва още Гръцката, като опит за общи усилия на гърци и българи против турците, а втората е известна като Велчовата завера в Търново. Само няколко думи за втората. В нейната подготовка се включват заможни търговци, учители и монаси от Елена, Горна Оряховица, Лясковец, Трявна, Габрово, Силистра. Начело е Велчо Атанасов, по прякор Джамджията, богат строител (дюлгер) от Търново, завърнал се наскоро от чужбина. В списъците бунтовниците се записват като дюлгери, шият се униформи и знаме, купуват оръжие, а военен водач е капитан Георги Мамарчев, служил в руската армия. Поради предателство Велчовата завера е разкрита, повечето от въстаниците са обкръжени и избити в Плаковския манастир до с. Плаково между Търново и Елена. Главните бунтовници са измъчвани жестоко, но никого не издават, като успяват да изгорят списъците с имената им. В Търново в памет на загиналите бунтовници има издигнат паметник. Главният неуспех на това въстание е неподходящият момент на период на сближаване на отношенията на Турция с Русия. Васил Левски често посещавал Елена и по-точно дома на рода Кършовски през 1867 - 1870 г.  Синът на Иван Кършов Христо (1810 - 1858 г.) е ръкоположен за свещеник  в Елена през 1842 г. и е женен за Йорданка, дъщеря на килийния учител Кънчо Славов и Донка Михайлова, най-голямата сестра на Иларион Макариополски.   По време на Кримската война (1853-1856 г.) Георги С. Раковски също няколко пъти посещава дома на поп Христо Кършовски в Елена. В кръвта на целия род е силно вкоренено чувството за обич към род, родина и свобода. Иван П. Кършовски е български националреволюционер, книжовник, общественик и журналист.   В това семейство се раждат и възпитават петимата братя революционери - Иван, Йордан, Сава, Кръстю и Антон и сестра им Андоничка.   Трудно и невъзможно е да се опишат за потомците всички техни революционни дела и книжовни заслуги, но разгледани и доста лаконично, те дават представа за тези достойни българи, станали пословични за борческия Еленски и Търновски край.  Първородният син на Христо Кършовски Иван, роден на 12 август 1839 г., учи в прочутата Еленска даскалоливница,    която наричат “съсредоточие на науката”, а главният учител Никола Михайловски е първият учен българин. След завършване на класното училище Иван Попхристов Кършовски постъпва като учител в родния си град. Иван Кършовски е виден книжовник, учител и революционер. Участва във въстанието на Капитан дядо Никола Филиповски от 1856 г. във Великотърновско, Габровско, Лясковец, Трявна. Зарадвано от избухването на Кримската война, населението организира чета от 140 души с план да превземат търновския конак и да се въоръжат с оръжието в него, но след неуспеха му четата тръгва към Габрово и там е разбита от османската войска. Четниците се отправят към Шипка, а войводата е убит на 3 август.   През 1862 г. Иван се записва в Първата българска легия на Раковски, където е ранен при бомбардирането на Белград и остава там до 1864 г. След това учителства в Добруджа и се занимава с революционна дейност. Познава се с Г. Раковски от 1853 г., когато основоположникът на националноосвободителната идеология преминава през родния му град и отива при Стоян Калбура в с. Йовковци, а с В. Левски се сближава по време на Първата българска легия. След това емигрира в Румъния и се включва в организирането на чети за България. През 1867 г. Иван Кършовски е главен писар и води дневника на четата на Панайот Хитов, където Левски е знаменосец.   Тримата са запечатали този момент с обща снимка в Букурещ преди тръгването на тяхната чета. Включва се и във Втората българска легия в Белград 1868 г., пак заедно с Дякона, били убедени, че след като помогнат на Сърбия да се освободи, и тя ще ни отвърне с помощта си. От историята знаем, че това не се случва. Иван Кършовски пише в дневника си за двете легии. “Раковски без да губи време (в)турна се на работа и почна да действа мъжки! На неговия позив се отзоваха отвсякъде българи - родолюбци и богаташи. Дойдоха отвред български младежи - разпалени момци, с които образуваха “Българска чета”. Нищо не се жалеше за общото народно дело, за да може да се подготви потребното за едно сериозно въстание”.  След кратък престой в Одеса се установява в Румъния, учителства, възприема новите идеи на Левски за създаване на обща тайна организация, а не за четническата борба и става учредител на Първия български революционен централен комитет (БРЦК) от 1869 г., основан в Букурещ от Л. Каравелов и В. Левски. Той е близък съратник на Левски и работи под псевдонима Узун Моратооглу. Запознат с маршрута на Левски в обиколките му из страната и пише за това на П. Хитов в Букурещ. Точно на него (на И. Кършовски) В. Левски през 1871 г. е написал знаменитите думи:  За отечеството работим, байо, кажи ми моите и аз твоите кривици, па да се поправиме и все едно (заедно) да вървим, ако ще бъдем хора!  Автори на документа “Закон за Българското народно въстание, по който ще се управлява Българската народна войска” в 1867 г., обсъждан на 28 май на връх Българка с тясна група доверени хора - съзаклятници, са войводата Панайот Хитов, Левски и Иван Кършовски! Той е редактирал и издавал в Румъния вестниците “Вултурул” (“Орел”) и “Индепенденца национала” (“Национална независимост”) - 1876-1877 г. Учителският и книжовен път на Иван Кършовски преминава през Гюргево, Плоещ, Елхово, Добрич, с. Черна, Хърсово. В Добрич възрожденският учител открива взаимно училище и организира честване деня на светите братя Кирил и Методий на 11 май и произнася тържествено слово. Подобно на И. Макариополски, той провъзгласява независимостта на българската църква, като не взема благословията на гръцкия владика. Обиден, владиката напуска църквата. За тази постъпка Кършовски е обвинен за владикопъдец и лежи 9 месеца в затвора. По-късно основава читалище “Съединение” в Гюргево и неделно българско училище към него.   Иван Кършовски редовно си кореспондирал с Христо Ботев и пращал стихотворения за публикуване в Ботевите вестници. Той е трети поред еленчанин, който след И. Момчилов и С. Робовски написва химн за Кирило-Методиевото дело. Той е един от първите, които в края на по-миналия век поставят въпроса пред НС за изграждане на паметник на загиналите руски воини и български опълченци на Шипка!   След Освобождението е доброволец в Сръбско-българската война. Член е на Либералната партия, народен представител в 1-вото и 2-рото Народно събрание. Скоро обаче, както много други поборници, е разочарован от произвола и нарушенията в държавата на новите управници и последствията за него са съд и затвор, въпреки големите му заслуги в революционната борба и към Българското книжовно дружество!  Търсейки отговор на причините, той пише в дневника си: “За да не им мътиш водата, да не им пречиш в плановете, да не им придирваш сметките, за да не им уловиш кражбите. Нечистата им съвест не им позволява да търпят край себе си ония, които не искат нищо за себе си. От такива се боят като от чума”. Иван Кършовски остава верен на заветите на Левски и полага грижи за издигането на паметник на Апостола. В архива му е намерен чертеж на квартал Подуяне с обозначеното място за паметника. В деня на откриването му е редом със Стоян Ст. Заимов - апостол от Априлското въстание и виден общественик - на 22 октомври 1885 г. изпълнява своя ода в чест на откриването и освещаването на паметника! От 1881 г. Иван Кършовски е със семейството си в София, където е адвокат и се занимава и с журналистическа дейност. Още по време на емиграцията си във Влашко се жени за румънката Мандика Димитреску, от която има шест деца - Борис, Крум, Боян, Александър, Райна и Анка. Той е изключително ерудиран и истински полиглот, владеел 7 чужди езика -немски, френски, сръбски, руски, гръцки и турски, благодарение на които чете и ползва разностранна чужда литература и прави преводи. Редактор е на в. “Струма” - 1889 г., “Вардар”, “Юнак” заедно с Ив. Бобевски, сътрудничи на българския и румънския периодичен печат. Оставя ценно богатство от спомени, биографии и записки. Умира на 1 март 1914 г. в София.  Йордан Попхристов Кършовски е вторият син на семейството  Той е роден в Елена през 1846 г. Ботев четник, заловен от турците при Лютиброд и освободен от затвора след даването на амнистия. Написал е най-ранната история на Ботйовата дружина (чета) “Пътуването през Дунава с парахода “Радецки” под предводителството на Хр.Бот/й/ов на 16 май 1876 г., както и нейното организиране”.  Спомените са написани само няколко месеца след разбиването на четата във Врачанския балкан и са най-автентични! Публикувани са във вестник “Вардар”, издаван от брат му Иван. Тези спомени са изключително ценни за изучаване на бойния път, сраженията и настроенията на четниците в дружината. Той е публикувал разкази на много от Ботевите четници.   Йордан Кършовски бил осъден в София, но освободен под поръчителство и застъпничеството на богати и патриотични българи. Като поборник получил земеделска земя в с. Българево, Добричко, където се заселил и починал сравнително млад през 1888 г. вследствие на раните си от боевете в Сръбско-българската война.  Сава Попхристов Кършовски е третият син на бележитото възрожденско семейство   Роден е на 14.02.1847 г., починал на 68 г. Получава първоначалното си образование в Елена, но убийството на поп Христо, неговият баща, през 1858 г. от поробителя променя плановете му за образованието му, както и на неговите по-малки братя и сестра им. През 1860 г. майка му го изпраща в Плаковския манастир “Св. Илия”, за да учи и да се подготви за духовен сан. Но това не му допада и той отива в Търново, където завършва образованието си и после отива във Варна, а по-късно заминава при брат си Иван, който учителства тези години в Браила и Гюргево. След това заминава за Цариград, но поради липса на средства отново се връща в Търново и се свързва със Стефан Стамболов, Христо Иванов - Големия и Джорджо Момчев - всички дейци и активни участници в тайните революционни комитети.  Макар и все още юноша, е забелязан от турските власти, попада под тяхно наблюдение, защото считат, “че и неговият косъм не е чист”. За тях е било ясно, че и той ще поеме пътя на борбата и за да се спаси, Сава е принуден да напусне Елена и да избяга във Влашко. Естествено, тук са неговите по-големи братя и той попада в средата на революционната емиграция, без колебание се включва в борбата против турското владичество. Особено силно влияние за оформянето на неговите възгледи за борбата оказал Васил Левски, с когото го запознават през септември 1869 г. в Гюргево, благодарение близостта на своите по-големи братя с Апостола. Левски ги срещнал на Калугерене, спирка на трена за Букурещ, качен на червен ат (кон). След завръщането си в Елена Сава Кършовски не спира да работи за святото дело и при второто посещение на Левски и Ангел Кънчев е избран за председател на местния революционен комитет, основан през 1871 г., другите участници в опасното дело идват като търговци, яхнали хубави коне, и нощуват в хана на Лазар Стойчев. На следващия ден в дома на Кършовци Апостола се среща с познатия му от Румъния Сава Кършовски, а следобед свикват събрание, на което основават Еленския революционен комитет. В запазената в архива бележка от Стоян Робовски са написани имената на членовете на комитета, дали първите средства за народното дело. Най-голяма вноска от 100 турски лири дал чорбаджията хаджи Михал, брат на основателя на Еленската даскалоливница Иван Момчилов, за когото лично Левски имал сведение, че е давал пари и за дейността на БРЦК. Събраната сума е изпратена “немедлено” в Румъния.   След Освободителната Руско-турска война Сава Кършовски учителства в Черна и в Хърсово. Приятел на Стефан Стамболов и негов последовател. До края на живота си ръководи градското и околийско бюро на Национално-либералната партия. Занимава се също с журналистическа и публицистична дейност във възрожденските вестници и списания “Зорница”, “Право”, “Свобода”, “Славянин”, участва в писането на Търновската конституция. Автор е на първата книга за “Васил Левски и А. Кънчев в Елена” през1880 г. Но поради малкия тираж тя се преиздава отново от акад. Ал. Тодоров - Балан под ново заглавие - “Апостолите на свободата в Елена”, като Любомир Дойчев е издателят на книгата. След Освобождението работи и като адвокат до 26 март 1913 г., когато завършва жизненият му път.  Другият брат - Кръстьо Попхристов Кършовски, роден през 1841 г., е участник в четата на Панайот Хитов   заедно с брат си Иван. Също е деен революционер и с намерение да се включи в четата на Ботев, но закъснява поради трудности в снабдяването с оръжие, каквото било изискването на Войводата. Имал голямо желание да не бъде “по-назад в борбата от братята си!”.   Най-малкият брат - Антон Попхристов Кършовски, поради младата си възраст не е участвал в революционното движение, но се записва във военното училище в Румъния, за да бъде по-полезен за свободата на България, като участва в битките за нейното утвърждаване като държава.   Сестрата Андоничка Кършовска по баща, е женена за Васил Иванов Узунов от с. Беброво, книгопродавец, самоличността на когото В. Левски използва за преминаването си през Русе на 27 август 1869 г. Нейният съпруг има голяма физическа прилика с Апостола, поради което бил арестуван вместо Левски през 1870 г. и го разкарвали по затворите на Видин и Русчук няколко месеца, докато се уверят, че той не е опасният организатор на тайните комитети дякон Левски!  Всичко това е описано в книгата на Сава Кършовски. Явно турската полиция е попаднала на писмата до П. Хитов и е разбрала, че Левски пътува с документи под името Васил Иванов. През 1871 г. Левски и А. Кънчев посещават Елена, където се срещат със Сава Кършовски и сестра му, за да благодарят за тескерето на съпруга й и да се извинят на мъжа й за причинените му неприятности и ареста му от турските власти. Изпратен във Видин, а след това в Русе, той бил освободен лично от Митхад паша, след като получил уверения от Търново и Елена от Стоил Попов и Иван Чорапчиев (видни богати българи), които дали гаранция, че Васил Иванов Узунов не е комита!  Така завършва бележитата сага за рода Кършовски, който заслужава повече известност заради пословичната си преданост към борбата за свобода на отечеството. Изводът - че това поведение и обич към род и народ се възпитава и формира както от родителите, така и от силните личности, заклели се пред олтара на родината да му служат с всичко, дори и с живота си!         /вестник \"Над 55\"/ ", "date": "2018.08.15", "title": "Еленският род Кършовски е пример на българското родолюбие"}
{"url": "https://www.blitz.bg/obshtestvo/narodnoto-sbranie-akha-da-zakrie-krchmite-u-nas_news620505.html", "text": "Днес малцина си спомнят, че е имало село Горни Пасарел, защото през 1954 г. землището му потъва, заедно с тези на Шишманово и Калково, на дъното на язовир “Искър”. Остава с. Долни Пасарел, което днес е просто Пасарел. В дневника на проф. Иречек от 1883 г. има описано неговото посещение в Пасарел. Показали му общинския архив. Той, архивът, според Иречек, “се състои от 250 къси пръчки за всяко лице и четири дълги с общинските записи. Кметът знае кому коя пръчка принадлежи, също всеки селянин знае белега на своята клечка, който белег е изрязан в горния край и се състои от различно число хоризонтални и вертикални черти, различно кръстосани. Пръчките бяха все с четириъгълен разрез: от едната страна се правят резките за туй, що е длъжен да даде, от другата - за туй, що е вече дал”.   Това е описание на т.нар. рабош, използван някога от неграмотните.  Рабошите имали едно голямо предимство - с тях не можело да се правят изнудвания при заплащането,  белегът се поставял веднага и копие от него оставало и в кметството, и в платеца. Като изключим оригиналния начин за събиране на данъци от неграмотните пасарелци, селото остава известно и с още един факт, който някога си е бил драма и дори трагедия за пасарелските булки: масовото мъжко пиянство, което принуждава жените да пишат молба до Народното събрание за затваряне на кръчмите.   По това време около селото има десетки воденици, прочути с правенето на хубаво брашно. Селяни от цялата околия се сбират тук с каруци зърно. Докато чакат реда си, те обикалят местните кръчми. Накрая голяма част от готовото брашно отива в ръцете на кръчмарите. А запиващите се тук овчари оставят в кръчмите полагаемото им се за работата сирене. Жените се виждат в чудо, защото кръчмарите забогатяват, стават лихвари и владеят цялото село. Пияните мъже се търкалят по улиците “като прасета”, а като изтрезнеят, налитат на бой и тормоз над домочадието си. Идеята и написването на женското прошение до парламента е на учителя Никифор П. Филипов, а после  група пасарелки, начело с Гълъбина Ненова, извървяват 30 км пеша до столицата,  за да го донесат в Народното събрание. На 8 февруари 1903 г. на трибуната на българския парламент с женското послание в ръка застава 30-годишният депутат Антон Страшимиров - писател, драматург, неспокойна и емоционална личност. Събота е. В този ден той е докладчик на Прошетарната комисия, т.е. на комисията по жалбите. Днес си мислим, че е шега на съдбата, дето тъкмо той докладва за такава просба, защото е буен и невъздържан, достоен приятел на Кирил Христов (“Жени и вино, вино и жени”). Според думите му селото, в което има двеста къщи, върви към пълно разорение. Видимо развълнуван, той не пести думите си, описва тежкото положение на жените, които нощно време търсят по улиците натъркаляни мъжете си, пияни-заляни. Антон Страшимиров знае на собствен гръб, като човек сирак, който на младини е ратайствал по ниви и слугувал по пивници, че селото не може без кръчма: “Село без кръчма, вярвайте ми, е най-дивото село”. Обаче случаят в Горни Пасарел, според него, е много тревожен, защото там кръчмите са се превърнали във “вертепи на покварата”, а самите кръчмари са станали истински кръвопийци.   След Страшимиров случая с женското прошение остава да довърши в детайли Драган Цанков. Уважаваният свищовски политик е 75-годишен и всички му казват с уважение “Дядо Цанков”: “Истина е, че жени от Пасарел бяха дошли тука - една делегация от 4-5 жени бяха, - и ми донесоха прошението. Аз ги питах: За какво го давате това прошение? Казват: цяла нощ мъжете ни стоят на кръчмите. Ама, рекох им: туй мъчно ще стане; лесно не могат да се затворят кръчмите, защото държавата иска приходи. На държавата, знаете, оттам й е най-големият приход... Но подир няколко дена дойде пък друга делегация - мъжка... Казаха:  онези жени, които дават прошението, са луди  Питам сега: ама ти с какво се занимаваш в село, за да видя дали има между тях кръчмари. Те излязоха двама кръчмари, а единият пък - роднина на някой кръчмар...”  В залата еква смях, който дълго време не секва. Започват се обсъждания - как да се помогне на тези просителки. Както Иречек ще сподели с отчаяние на едно място в дневниците си относно българския парламент: “... всеки говори колкото си иска - цели заседания минават в празни приказки. Един стане и говори нещо, друг веднага се обажда и му възразява, и така...” Дебатират: дали бедността поражда пиянство, или пиянството поражда бедност, не е ли това болест и лекува ли се тя... Някой се сеща, че попът на селото би трябвало също да участва в този поход срещу кръчмите, друг твърди, че попът всъщност е пръв пияница... Представителят на Троянска околия надълго и нашироко раздипля своя версия на явлението - според него пасарелчани са все ловджии и рибари. Та било естествено, според него - наловят риба, измръзнат, сберат се на топло в кръчмата, изпекат рибата и... няма как да не се напият, с такова мезе. Представителят на Никополска област апелира за бързи и решителни мерки срещу пияниците, защото “Те ще избият жените!”. Възникват идеи, които по принцип не са лоши, но са смехотворни за онова време - да се затворят кръчмите, а да се отворят чайни и кафенета, където обстановката подбужда към културни разговори и поведение.   Антон Страшимиров  Чаепиенето след Освобождението, покрай братята освободители, е голяма мода. От Русия се носят самовари (първият в София е на Михалаки Георгиев, подарък от генерал Михаил Домонтович, член на временното руско управление в България), но истината е, че  българинът така и не свиква с чая  Чаят според нашенеца и сега е само за лекуване на настинки. А и кафето не му е чак толкова на сърце, а само за салтанат.   Има и разумни предложения: да се затварят кръчмите в осем вечерта през зимата и в девет часа вечерта през лятото. И да се премахне практиката на вересиите - тефтерите с вересиите да не се зачитат за документ в съдебни спорове. А защо да не се закрият изобщо кръчмите? Михаил Сарафов, министър на вътрешните работи, пръв виква: “Това не може!”. Всъщност депутатите, все мъже, са напълно солидарни в едно: българинът, ако иска да се напие, липсата на кръчма няма да го спре. Намират се и такива, които напомнят, че и дамите обичат да надигат чашката. И че на Бабинден в цяла България могат да бъдат видени клатушкащи се жени по улиците. Денят се е свършил и депутатите набързо гласуват просбата да се изпрати на министъра на финансите. Предстои промяна в закона за спиртните напитки, та покрай него може да се измисли нещо за проблема на пасарелските булки...   Това Народно събрание не успява да затвори кръчмите в Горни Пасарел. А когато при следващото Народно събрание се гласува такова решение, то се оказва временна мярка, защото, както дядо Цанков признава, държавата трябва да си напълни хазната.   През следващите години хроничното пиянство, което затрива цели фамилии, и войната срещу алчните кръчмари, които заради печалбите държат заведенията си отворени денонощно, многократно се появява като тема в българския парламент. За кратко или за по-дълго време много села осъмват с катинари на кръчмите си. Роят се ученическите въздържателни дружества, издават се “въздържателни” вестници, организират се сказки. Прочува се село Черноконево, което вдига първата “въздържателна” сватба у нас - сватбарите надигат чаши с боза, вместо с вино или ракия. Но тази практика така и не става популярна.  /вестник \"Над 55\"/ ", "date": "2018.08.15", "title": "Народното събрание аха да закрие кръчмите у нас"}
{"url": "https://www.blitz.bg/obshtestvo/shefkata-na-agentsiyata-po-vpisvaniyata-obyasni-shche-podade-li-ostavka-sled-sriva-na-trgovskiya-registr_news620508.html", "text": "В такава кризисна ситуация съм нужна тук и трябва да бъда на работното си място и да координирам действията. Оставката е политическо решение и не е предмет на разговора. Това каза по време на пресконференция изпълнителният директор на Агенцията по вписванията Зорница Даскалова, съобщава „Фокус“. Даскалова посочи, че 4 дискови устройства са дефектирали и обясни, че няма изгубена информация.  По думите й процесите по разследването на случая от прокуратурата, ДАНС и МВР ще започнат след възстановяването на дейността на Търговския регистър. \"Все още не е ясно кой е виновен, това ще стане ясно след възстановяването на дейността на Търговския регистър и се проведе проверка от МВР, ДАНС и прокуратурата“, коментира тя.  От думите й стана ясно още, че от 16 август потребителите на търговския регистър ще могат да извършват справки по ЕГН.  „Искам да поднеса извинения на всички, защото този срив, който имаме, засегна всички граждани на страната. Утре ще могат да се извършват и справки по ЕГН. Утре ще реализираме и връзка със системата RegiX – държавния обмен на информацията, от която администрацията тегли данни за гражданите“, обясни Даскалова.  Тя уточни, че до момента няма представен официален доклад от фирмата, която поддържа регистъра, за причините за проблема. „Работи се по отстраняването им. Не можем да се ангажираме с точна дата и срок, но най-вероятно другата седмица по някое време ще бъдат възстановени всички функции. Искам да успокоя всички, че манипулации и изчезване на данни не са възможни и няма как да се получат“, каза още Даскалова и уточни, че няма да има изгубена информация вследствие на аварията. „Мащабът на това, което се е случило, е огромен. Причините тепърва предстои да се установят. Важно е хората да се успокоят. Благодарим за разбирането. Работи се денонощно, има хора, които с дни не са спали, за да продължат процесите по възстановяване“, обясни Даскалова.       ", "date": "2018.08.15", "title": "Шефката на Агенцията по вписванията обясни ще подаде ли оставка след срива на Търговския регистър"}
{"url": "https://www.blitz.bg/obshtestvo/kultura/agata-kristi-se-zavrshcha-ss-spirashcha-dkha-kniga_news620513.html", "text": "След приятен обяд Еркюл Поаро се прибира вкъщи, но пред прага го чака ядосана жена, която се представя за Силвия Рул. Тя държи да разбере защо Поаро я е обвинил за смъртта на напълно непознатия за нея Барнабас Панди.   Поаро е искрено изненадан, защото той също никога не е чувал за този човек. Разтърсен от случката, детективът с изненада открива, че има посетител. Мъжът също твърди, че е получил писмо от Поаро с обвинение за смъртта на Барнабас Панди... Колко ли още подобни писма са били изпратени от негово име? Кой изобщо ги е изпратил? И кой е Барнабас Панди? Мъртъв ли е? Ако да, убит ли е?     След „Убийства с инициали“ и „Затворено ковчеже“ Софи Хана продължава да вдъхва живот на най-известния детектив в света. Световноизвестната английска писателка, спечелила доверието на наследниците на Агата Кристи, отново създава изключително заплетена мистерия, която съдържа всички елементи на класическите истории на Първата дама на криминалния жанр. ", "date": "2018.08.15", "title": "Агата Кристи се завръща със спираща дъха книга"}
{"url": "https://www.blitz.bg/svyat/yaponiya-otbelyazva-edin-ot-nay-chernite-dni-v-istoriyata-si_news620433.html", "text": "Япония отбелязва днес 73 години от капитулацията си във Втората световна война, предадоха световните агенции.   Премиерът на страната Шиндзо Абе и император Акихито участваха във възпоминателна церемония в зала \"Нипон Будокан\" в Токио по случай годишнината. \"Никога няма да забравим, че сегашният мир и благоденствие са постигнати благодарение на хората, загинали във войната. Нейните ужаси повече не трябва да се повтарят. Нашето намерение е по всякакъв начин да допринасяме за мира и добруването на планетата\", каза Абе. На днешната церемония обаче Абе не засегна въпроса за отговорността на Япония за агресията й по времето на втория световен военен конфликт. След речта на Абе слово държа и император Акихито. В деня на 73-ата годишнина от поражението на Япония, императорът изрази дълбоко разкаяние за Втората световна война. \"Размишлявайки за миналото ни и с чувство на дълбоки угризения, се надявам искрено опустошенията на войната да не се повторят никога. Заедно с целия ни народ днес и аз изразявам искрената си почит към всички изгубили живота си във войната, както на бойното поле, така и навсякъде другаде, моля се за мир по света и за това страната ни да продължи да се развива\", заяви императорът. Днешното церемония за отбелязване на годишнината от капитулацията е последна за 84-годишния Акихито като император, тъй като през април догодина той ще абдикира и на японския престол ще седне принц Нарухито. Това ще е първата абдикация на японски владетел от около 200 години, припомня ДПА.", "date": "2018.08.15", "title": "Япония отбелязва един от най-черните дни в историята си"}
{"url": "https://www.blitz.bg/analizi-i-komentari/ivitsa-dachich-za-khashim-tachi-kakv-litsemer-prvo-s-orzhiya-nasilie-i-prestplenie-razrushi-granitsata-na-srbiya-a-sega-iska-promyanata-i_news620436.html", "text": "„Какъв лицемер. Първо с оръжия, насилие и престъпление разруши границата на Сърбия, а сега иска промяната й. На коя граница? Кога е имало граница между Сърбия и Косово?“ С тези думи първият дипломат на Белград коментира за пореден път предложението на държавния глава на Косово Хашим Тачи за корекция на границата между двете съседни държави, отбелязва електронното издание на сръбския ежедневник Vecernje Novosti, цитирано от \"Фокус\".   Изявлението на Дачич бе по повод публикация на Тачи в социалната мрежа „Туитър“, с която приветства изявлението на германския канцлер Ангела Меркел, съгласно което „промяна на границите на Балканите няма да има“.  Министърът на външните работи на западната ни съседка подчерта, че в резултат от едностранното провъзгласяване на Косово 200 хил. сърби са били изгонени от домовете си. „И аз съм против промяната на границите чрез сила, но откога разчитаме, че този принцип ще бъде приложен? Първо разрушихте границите на Сърбия, а сега сте се присетили да кажете, че няма да има повече промени“, продължи Дачич.  Подчертавайки, че Косово не е международно призната държава, сръбският външнен министър отбеляза, че „на Тачи не му пречи да призове Ангела Меркел да окаже натиск върху петте страни от Европейския съюз, които не са признали“ най-младата държава на Балканите.  „Процесът на оттегляне на признаването на Косово ще продължи. Тези страни, които са признала Косово, нямат право да говорят за непроменяемост на границите. Не съм учуден, че Тачи прави това. Изненадам съм единствено, че Джилас, Йеремич, Обрадович, Чедомир Йованович, а и други все още не са дали признаци на благодарност, след като Меркел е против Вучич и моята идея. Призивите за държавен преврат и омразата към Вучич преминават бързо към омраз ", "date": "2018.08.15", "title": "Ивица Дачич за Хашим Тачи: Какъв лицемер. Първо с оръжия, насилие и престъпление разруши границата на Сърбия, а сега иска промяната и!"}
{"url": "https://www.blitz.bg/obshtestvo/dlgogodishen-rumnski-deputat-prizovava-za-zakrivane-na-spetsializiranata-prokuratura_news620415.html", "text": "Промените в наказателния и процесуалния кодекс в Румъния започват в началото на тази година. Според протестиращите целта е отслабване на органите за борба с корупция. Сред вносителите е депутатът от партията на управляващите социалдемократи - Каталин Радулеску.   „Имахме нужда от тези промени, защото прокурорите имаха твърде много власт - да обвиняват, без да имат доказателства, а само съмнения. Това го няма в наказателното законодателство на никоя друга държава, само в Румъния”, посочи той пред bTV. Радулеску е трети мандат в румънския парламент. Той предлага и промяната в закона, според която, ако депутат лобира в подкрепа на бизнесмен или компания пред държавата, без да получава обаче пари за това, случаят няма да се счита за търговия с влияние. Самият той има условна присъда за получаване на подкуп, след като е разследван от антикорупционната прокуратура и признат за виновен през 2016 г. „Преди година от полицията дойдоха при мен и ми разказаха, как е направено обвинението, без никакви доказателства срещу мен. Аз съм невинен не 100, а на 1000%. И съм убеден, че 99% от хората, обвинени от агенцията са невинни”, обясни Радулеску. Дългогодишният депутат призовава за закриване на специализираната прокуратура, която е давана многократно за пример от Европа за успехите й в борбата с корупцията. Не знам какво мислят от моята партия и какво решение биха взели, но аз смятам, че няма нужда от нея, добави той. Радулеску е прочут в северната ни съседка като \"депутатът с Калашников\", тъй като при миналогодишното антиправителствено недоволство заплаши, че ще излезе на площада с оръжие и ще започне да стреля. Според него сегашните протести са дирижирани от футболни агитки и опозицията. „Използваха 4-5 хиляди души от румънската диаспора, за да протестират, но накрая тези групировки направиха размириците”, коментира той и добави, че протестите не са срещу корупцията и никой не знае за какво са. Протестиращите обвиняват правителството в корупция. Депутатът от управляващата партия обаче е категоричен, че кабинетът остава. Той добави, че не разбира защо да подава оставка. „Правителството през тази година увеличи между 3 и 4 пъти заплатите. И това е засегнало 3 милиона души - полицаи, лекари, учители, всички. Така че, каква е причината”, заяви депутатът. Радулеску е сред протестиращите през 89-та при свалянето на комунизма, на същия площад, където днес тече недоволство срещу неговата партия. Тези хора протестират по насилствен начин, нямат нищо общо с нашата революция, категоричен е той.", "date": "2018.08.15", "title": "Дългогодишен румънски депутат призовава за закриване на специализираната прокуратура"}
{"url": "https://www.blitz.bg/analizi-i-komentari/iztochniyat-flang-na-hato-ce-vopzhava-ho-ne-zapadi-tpmp-a-zapadi-pytin_news620414.html", "text": "Дoнaлд Tpъмп cи пpипиca зacлyгaтa зa пoвишeнитe paзxoди зa opъжиe в cтpaнитe oт HATO, нo, пoнe нa изтoчния флaнг, тя вcъщнocт e нa нeгoвия pycĸи ĸoлeгa Bлaдимиp Πyтин, пишe Вlооmbеrg, цитирана от Мъни бг. Mинaлият мeceц глaвният ceĸpeтap нa HATO Йeнc Cтoлтeнбъpг блaгoдapи нa aмepиĸaнcĸия дъpжaвeн глaвa зa въздeйcтвиeтo, ĸoeтo тoй e имaл въpxy paзxoдитe нa дъpжaвитe. Caмият Tpъмп зaяви, чe блaгoдapeниe нa нeгo ca дoбaвeни нoви $41 милиapдa в paзxoдитe зa opъжиe.Ho зaд cĸoĸa нa пpидoбивaниятa нa caмoлeти, ĸoрaби и cyxoпътни мaшини зaд бившaтa Жeлязнa зaвeca зaпoчнa oщe ĸoгaтo Pycия aнeĸcиpa Kpим oт Уĸpaйнa - дaлeч пpeди пoбeдaтa нa Дoнaлд Tpъмп нa пpeзидeнтcĸитe избopи пpeз 2016 гoдинa, пpипoмнят aнaлизaтopи, cpeд ĸoитo и Toмaш Baлaшeĸ, диpeĸтop нa Саrnеgіе Еurоре в Бpюĸceл.  Дoĸaтo cpeднитe paзxoди зa oтбpaнa нa cтpaнитe oт HATO e 1,36 пpoцeнтa oт бpyтния вътpeшeн пpoдyĸт, дaлeч пoд изиcĸвaнитe двa пpoцeнтa, cpeд изтoчнитe дъpжaви ceдeм oт oбщo 13 плaщaт нaд тoвa нивo. \"Дъpжaвитe пo изтoчнaтa гpaницa нe ce нyждaт oт Дoнaлд Tpъмп, зa дa пoвишaт paзxoдитe cи зa oтбpaнa\", ĸaзвa Baлaшeĸ. \"Te взexa тoвa peшeниe дaлeч пpeди тoй дa дoйдe нa влacт. Увeличeниeтo бe зapaди пpeзидeнт, нo тoй бe Bлaдимиp Πyтин, a нe aмepиĸaнcĸия\". Πocтoяннитe пpeлитaния нa pycĸи caмoлeти във въздyшнoтo пpocтpaнcтвo нa HATO, ĸибepaтaĸитe cpeщy пpaвитeлcтвa, вoeннoтo пpиcъcтвиe и вoeннитe игpи нa гpaницитe нa Бaлтийcĸитe cтpaни, ĸaĸтo и oбвинeния, чe Kpeмъл e зaд пpoвaлилия ce oпит зa пpeвpaт в нaй-нoвия члeн - Чepнa гopa, пocтaви изтoчнитe дъpжaви нa нoĸти. Oт 15-тe дъpжaви члeнĸи, ĸoитo нaдвишaвaт пpeпopъĸaтa нa cъюзa зa влaгaнe нa 20% oт oбщитe paзxoди зa oтбpaнaтa в нoвo въopъжeниe, шecт ca oт Изтoчнa Eвpoпa. Pyмъния зaяви, чe щe ĸyпи oщe пeт изтpeбитeля F-16 oт Πopтyгaлия, a пo-paнo пoдпиca cдeлĸa зa $400 милиoнa c Rауthоn зa ΠBO Раtrіоt. Дъpжaвaтa плaниpa дa ĸyпи oщe 36 F-16, чeтиpи ĸopвeти, пoнe 3 000 cyxoпътни мaшини и бaтapeи пpeз cлeдвaщитe пeт гoдини. Cлoвaĸия cъщo cъoбщи зa пoĸyпĸaтa нa F-16, ĸoитo щe зaмeнят зacтapявaщитe pycĸи Міg-29. A минaлият мeceц Бългapия пoиcĸa oфepти зa пoнe oceм нoви или изпoлзвaни изтpeбитeля нa oбщa цeнa oт 1,8 милиapдa лeвa. Дo ĸpaя нa гoдинaтa пpaвитeлcтвoтo в Coфия плaниpa дa пoxapчи 1,5 милиapдa cyxoпътни мaшини и двa ĸopaбa зa 1 милиapдa лeвa. Унгapия пъĸ зaяви пpeз юни, чe ce e cъглacилa дa зaĸyпи 20 xeлиĸoптepa Аіrbuѕ - нaй-гoлямaтa cдeлĸa в oблacттa нa oтбpaнaтa зa cтpaнaтa oт 2001 гoдинa нacaм. Oчaĸвa ce eвpoпeйcĸитe дъpжaви, члeнĸи нa HATO, дa пoxapчaт oĸoлo $60 милиapдa зa oбopyдвaнe пpeз тaзи гoдинa. Πo дaнни нa opгaнизaциятa ceдeм oт oбщo 10-тe нaй-гoлeми yвeличeния в xapчoвeтe идвaт oт Изтoĸa.   ", "date": "2018.08.15", "title": "Изтoчният флaнг нa HATO ce въopъжaвa. Ho нe зapaди Tpъмп, a зapaди Πyтин"}
{"url": "https://www.blitz.bg/svyat/blgarka-na-metri-ot-mosta-ubiets-v-genua-chukh-grmotevitsi-ot-20-godini-se-govori-che-tryabva-da-se-napravi-nov-video_news620406.html", "text": "\"Срутването на моста можеше да се предотврати\", смята българката Олга Борисова, която от години живее в Италия, предава Нова телевизия. Домът й е на 1-2 километра разстояние от виадукта, който пропадна във вторник, убивайки над 30 души.\"Чух гръмотевици. Хора казаха, че са видели гръмотевици\", разказа за \"Здравей, България\" Борисова.  По нейно мнение мостът е правен зле, а поддръжката му е била лоша.  \"Трябваше да се мисли по-рано как да направят моста. От 20 години се говореше да направят друг мост\", категорична е тя.    ", "date": "2018.08.15", "title": "Българка на метри от моста убиец в Генуа: Чух гръмотевици, от 20 години се говори, че трябва да се направи нов (ВИДЕО)"}
{"url": "https://www.blitz.bg/svyat/a-taka-daniya-vdiga-ograda-po-granitsata-s-germaniya_news620439.html", "text": "Министерството на околната среда на Дания одобри строителството на ограда по границата с Германия. Това съобщават германски медии.Съоръжението ще бъде изградено, за да се предотврати разпространението на африканската чума по свинете - заразени животни се появиха във ферми на датчани. Цената на оградата ще бъде 11 милиона евро. Строителството ще приключи към края на 2019 година.    Превод и редакция: БЛИЦ  ", "date": "2018.08.15", "title": "А, така! Дания вдига ограда по границата с Германия"}
{"url": "https://www.blitz.bg/obshtestvo/chetirima-mladezhi-se-izgubikha-v-rodopite-izdirvat-gi-tsyala-noshch_news620443.html", "text": "8 полицаи, двама пожарникари, един родител и няколко групи доброволци издирваха цяла нощ четирима младежи, които се изгубили в родопското село Петково.   15-годишно момче от селото, заедно с 20-годишно момиче и още още две момчета на 16 и 18 години изчезнали вечерта. сигналът, че няма следи от тях е предаден снощи към 22.30 часа в оперативната дежурна част при РУ- Смолян. Според него четиримата се загубили в горски масив в землището на с. Петково, общ. Смолян Незабавно след получаване на сигнала са сформирани няколко групи за издирване с участието на шестима служители от РУ-Смолян, двама служители от УП-Баните, двама служители от РСПБЗН-Баните, бащата на едното момче и няколко жители на селото.  Групите са поели в различни посоки, за да осигурят необходимия обхват на търсенето. Днес в 07.30 ч. в местността“Катранците“ землище на селото четиримата младежи са намерени от бащата на единия от тях.  И четиримата са намерени в добро здравословно състояние. Преспали са в овчарник. Причината да ги издирваме толкова дълго, е че няма обхват на телефоните. Те имаха телефон, но заради обхват са се лутали, а ние не можехме да ги локализираме, казаха от селото. ", "date": "2018.08.15", "title": "Четирима младежи се изгубиха в Родопите, издирват ги цяла нощ"}
{"url": "https://www.blitz.bg/layfstayl/ptuvane/khlopna-vrati-kultova-diskoteka-v-sozopol_news620445.html", "text": "Култовата дискотека \"Хедон\" в Созопол, в която съдружник, е бившия управител на дискотека \"Бандера Роса\" в Гоце Делчев Димитър Т. бе затворена заради системно нарушаване на забраната за силна музика след 23 часа, твърди struma.com.  В оборотното нощно заведение нашенецът е съдружник с двама братя, известни в района като Катинарите. \"Хедон\" бе запечатан, докато собствениците му не решат проблема със шума, което е изключително трудно, тъй като посетителите на нощните клубове по морето.  Нареждането е на вицепремиера Валери Симеонов, начело на акцията, ударила удари балтията на няколко вървежни клубове по морето. Димитър, управляваше преди време дискотека\" Бандера Роса\". ", "date": "2018.08.15", "title": "Хлопна врати култова дискотека в Созопол"}
{"url": "https://www.blitz.bg/layfstayl/skorost/mnogo-vazhna-novina-za-vsichki-koito-shche-stavat-shofori_news620401.html", "text": "До края на годината трябва да е готова новата методика за изследване на психологическа годност на шофьорите.   Това заяви пред БНР д-р Росица Рачева от БАН, която работи по проекта за повишаване на нивото на пътната безопасност. От Института за изследване на населението и човека ще предоставят и профил на рисковия шофьор. \"Всеки един човек би могъл да бъде рисков водач, ако е по-склонен да бъде агресивен, гневен и съответно това да се отразява на начина му на управление на превозното средство, както и ако шофьорът има нарушени когнитивни процеси по отношение на една или друга причина - в резултат на инсулт, нарушения на визуалното поле. Всеки един от тези процеси може да направи водача рисков\", коментира д-р Рачева.", "date": "2018.08.15", "title": "Много важна новина за всички, които ще стават шофьори!"}
{"url": "https://www.blitz.bg/obshtestvo/mvr-stroi-dvorets-za-370-miliona-leva-v-simeonovo_news620438.html", "text": "МВР иска да се построи нова сграда, в която да се печатат всички видове документи за самоличност. Бъдещият \"Дворец на паспорта\" е част от обществената поръчка, която от вътрешното ведомство ще обявят в сряда - 15 август.  Към 370 млн. лв. е прогнозната цена на търга за новата система за лични документи, съобщава  , като се позовава на източници в МВР. В сумата се включва не само строежът на новата печатница, но и цялостен ремонт на сградата на бившата дирекция на полицията на Лъвов мост.  Системата ще е централизирана, точно обратното на сегашната, която действа от 2010 г. В момента в страната работят 30 пункта, в които се издават паспорти, лични карти, шофьорски книжки, документи за временно и постоянно пребиваващи чужденци и др.  Занапред всички документи ще се печатат в новата сграда, която ще се строи на терен, собственост на Академията на МВР близо до столичния квартал “Симеоново”. Помещенията ще бъдат под засилена охрана с контролиран достъп – камери, сензори за движение и т.н., а системата ще притежава усилена защита от хакерски атаки.  В центъра за услуги на Лъвов мост ще се приемат заявления на граждани от всички квартали на София и населени места в страната, което цели избягването на опашки. В същото време ще останат и сегашните паспортни служби, но с двойно по-малък персонал. ", "date": "2018.08.15", "title": "МВР строи дворец за 370 милиона лева в Симеоново"}
{"url": "https://www.blitz.bg/svyat/puskat-na-pazara-prvoto-kitaysko-lekarstvo-sreshchu-spin_news620383.html", "text": "Първото разработено от Китай лекарство срещу СПИН ще бъде пуснато на пазара през август. Очаква се то да помогне на десетки хиляди заразени с ХИВ вируса. Медикаментът с името Албувиртид (Albuvirtide) бе одобрен наскоро от Държавното управление за контрол на лекарствата, се казва в съобщение на уебстраницата му, цитирано от bulgarian.cri.cn Разработено от компанията „Frontier Biotechnologies\", чието седалище е в гр. Нанкин, лекарството може да се инжектира веднъж седмично. То е в състояние да блокира сливането на вируса и мембраните на клетката-гостоприемник, прекъсвайки жизнения цикъл на ХИВ вируса в най-ранния му стадий. Това може да подобри качеството на живот на пациента и да намали разходите за лечението, твърдят от компанията. Все още обаче не се съобщава цената на новото лекарство.  Джао Дзянджун, представител на центъра за одобрение на лекарствата към държавното управление, каза в съобщение, публикувано на страницата на Националната здравна комисия, че то „предлага нови възможности за лечението на ХИВ\" в Китай. Появата на Албувиртид не означава само „пробив на местно разработено лекарство за ХИВ\", но и промяна в ситуацията с липсата на нови лекарства за лечението на ХИВ/СПИН, добавя той. Освен това то предлага алтернатива за пациентите, които са развили резистентност към вече съществуващите лечения.  В момента в Китай се използват или генерични, или вносни лекарства, и повечето болни от ХИВ/СПИН приемат по няколко таблетки на ден, обяснява У Хай, директор на центъра за инфекциозни заболявания към пекинската болница Йоу'ан. „В сравнение с вносните лекарства за борба със СПИН, които трябва да се приемат по веднъж всеки ден, ние открихме, че страничните ефекти от Албувиртид са минимални, особено върху черния дроб. Надяваме се това първо разработено в Китай лекарство да предостави нови варианти за лечението на пациентите с ХИВ.\", казва той.  Болницата, където работи У Хай, заедно с още 10 такива, участваха в клиничните изпитания на новото лекарство в продължение на 10 години със стотици пациенти.  Според доклада за развитието на националните здравни услуги през 2017 г., представен от Комисията по здравеопазване, през миналата година в Китай са регистрирани над 57 000 нови случая на заразени с ХИВ вируса и над 15 000 починали от заболяването.  „В момента ситуацията с ХИВ/СПИН в Китай е достигнала критичната си точка и е голямо предизвикателство за превенцията и лечението на заболяването\", казва Уан Тао, директор на центъра за одобрение на лекарствата към държавното управление.  Миналата година Държавният съвет публикува план за действие за превенцията и лечението на ХИВ/СПИН в страната, чиято цел е до 2020 г. на 90% от заразените в страната да им бъде поставена диагноза и назначено лечение. „Без значение дали лекарствата са вносни или местно производство, тези, които са от неотложна нужда и ще бъдат от полза за голям брой от пациентите, винаги са с приоритет в листата на медикаментите, чакащи одобрение.\", каза Уан Тао.  Източник:  ", "date": "2018.08.15", "title": "Пускат на пазара първото китайско лекарство срещу СПИН"}
{"url": "https://www.blitz.bg/svyat/yaponiya-e-v-stres-chakame-vulkan-da-izrigne-i-da-ni-zatrie_news620399.html", "text": "В Япония очакват силно изригване на вулкан, което може да се случи на острова Кутиноерабу, разположен в югоизточната част на страната. Служителите на главното метеорологично управление на Япония смятат, че стихията може да доведе до катастрофални последствия.В района е повишено нивото на опасност, хората се готвят за евентуална евакуация.   Освен това, правителството е сформирало кризисен щаб, свързан с опасността от изригване.  Превод и редакция: БЛИЦ  ", "date": "2018.08.15", "title": "Япония е в стрес: Чакаме вулкан да изригне и да ни затрие"}
{"url": "https://www.blitz.bg/svyat/dvama-banditi-napadnakha-pchelar-toy-gi-zastrelya-i-zakopa-mezhdu-kosherite-a-na-sledvashchiya-den_news620385.html", "text": "Следователите са започнали наказателно дело във връзка с жител на район в територията на Алтай в Русия, заподозрян в извършването на двойно убийство. Според пресслужбата на министерството за региона инцидентът се e случил на 10 август в село Нижни Уxмон. 56-годишният пчелар бил нападнат от двама местни жители, които започнали да го бият. Мъжът грабнал пушката, която носели със себе си нападателите. След това стрелял с нея по тях като те получили смъртоносни наранявания.  \"После  мъжът е погребал телата на мъртвите на едно и също място, взел оръжието с него и отишъл в дома си в Горно Алтайск. На следващия ден той дойде в полицията и доброволно съобщи за убийството, предаде оръжието си \", се казва в съобщението на пресслужбата на министерството.  В момента пчеларят е в ареста. Следствието продължава. Превод и редакция: БЛИЦ", "date": "2018.08.15", "title": "Двама бандити нападнаха пчелар, той ги застреля и закопа между кошерите, а на следващия ден..."}
{"url": "https://www.blitz.bg/svyat/goreshchata-modelka-demi-rouz-sbra-pogledite-s-izryazaniya-si-banski-i-sochnite-si-formi-snimki-18_news620392.html", "text": "По време на предишната си фотосесия в Ибиса \"британската Кардашиян\", както наричат Деми Роуз, бе нагорещила мрежата, но този път тя направо взе ума на феновете с изрязания си бански костюм, който скриваше твърде малко от пищните й форми. Красавицата бе облякла черен бански костюм, в който демонстрира зрелищен задник. Но V-образната форма на банския приковаваше не по-малко вниманието и върху изключителните й разголени гърди.  Косите си моделката бе решила да са под формата на две френски плитки, които падат на раменете, а гримът е сведен до минимум, за да не скрие природната красота.  И след това изненадващо Деми си постави допълнителна мрежеста дреха с мъниста по цялата дължина - без никаква практическа употреба, но визията й придоби още по-ясно изразен еротичен нюанс.  По думите на Деми Роуз, тя няма да се задоволи само с работата на модела. Хубавицата иска да се премести в Америка и да стане актриса, поради което вече посещава курсове. Превод и редакция: БЛИЦ", "date": "2018.08.15", "title": "Горещата моделка Деми Роуз събра погледите с изрязания си бански и сочните си форми (СНИМКИ 18+)"}
{"url": "https://www.blitz.bg/svyat/libiya-otnovo-poiska-ot-putin-voenna-namesa-za-razreshavane-na-voenniya-konflikt-v-stranata_news620336.html", "text": "Към Русия се обърнали представители на Националната армия на Либия, контролираща източните области на страната, съобщи израелското интернет-издание cursorinfo.co.il с позоваване на „Радио Свобода”. Според тях, страната може да я спаси само намесата на РФ и лично президентът Владимир Путин.     „Русия и Либия имат отдавна военни отношения. Цялото въоръжение на либийската армия е руско, нашата военна доктрина също има източни корени. Почти всички либийски офицери са обучавани в Русия. Сключени са договори за военнотехническо сътрудничество, които през миналите години се опитахме да реанимираме, обаче пред нас стои огромен проблем – оръжейното ембарго на ООН” – заявил представителят на националната армия бригаден генерал Ахмед ал-Мисмари.     Според него, командирите постоянно поддържат връзка с МВнР и МО на РФ. Според него, разрешение на заплетената либийска криза не е възможна без намеса от страна на Москва и отстраняване на другите чужди играчи от либийската арена, като става дума за Турция, Катар и Италия.     По данни на изданието, руските военни и ЧВК отдавна действат в Либия.     БЛИЦ припомня, че през август 2017 г. командващият Националната армия на Либия маршал Халиф Хафтар също помоли Русия за помощ при разрешаване на гражданската война, продължаваща от 2011 г. /  БЛИЦ       ", "date": "2018.08.15", "title": "Либия отново поиска от Путин военна намеса за разрешаване на военния конфликт в страната"}
{"url": "https://www.blitz.bg/svyat/tragediyata-nyama-kray-tri-detsa-sa-ubiti-ot-srutiliya-se-most-v-genua-konsult-ni-kaza-ima-li-blgari-sred-zhertvite_news620397.html", "text": "Повече от 31 са загиналите при срутването на мост на магистрала в Италия. Сред жертвите има 3 деца, едно от които е на 8 години.Вероятно и чужди туристи. 13 са ранените, а 10 души се водят в неизвестност. Според италиански издания български шофьор на тир е паднал с камиона от моста, но е оцелял като по чудо и дори се е включил в спасителната акция.  В момента на рухването по моста са се движили 30 автомобила и 3 камиона. Отломките са нанесли сериозни щети на сградите под моста. В района е имало изтичане на газ.  Генералният ни консул в Милано Росен Руфев заяви, че към момента не разполага с данни за пострадали българи при инцидента. В момента се проверява и информацията за българския тираджия, за който италиански медии съобщиха, че е паднал с камиона си от моста, но е оцелял и е започнал да помага на пострадалите.   Руфев поясни, че чуждестранните граждани сред жертвите са от Чили и Албания. Сред ранен и чешки граждани. \"Няма информация за българи, които са пострадали. Няма информация и за евакуирани бълг граждани. Тъй като мостът е неустойчив и има потенциален риск отломки или част от структурата да падне, гражданите, живеещи наблизо, са помолени да напуснат района. Те са пренощувал свои близки\", заяви Росен Руфев.", "date": "2018.08.15", "title": "Трагедията няма край! Три деца са убити от срутилия се мост в Генуа, консулът ни каза има ли българи сред жертвите"}
{"url": "https://www.blitz.bg/stsena/kholi-beri-se-pusna-gola-v-mokra-bluzka-snimki-18_news620388.html", "text": "51-годишната известна американска актриса публикува гореща снимка в навечерието на рождения си ден и доказа, че все още е в зашеметяваща форма. Печелилата Оскар актриса сподели фотографията с надпис \"Мързелива неделя\". На снимката тя по бикини като на голото си тяло е поставила само мокра прилепнала блузка. Жената-котка демонстрира плосък корем, еластичен гръден кош и тънка талия. И е очевидно, че въпреки възрастта, може да претендира за титла секс символ и да притесни по-младите конкурентки.  Звездата вече има 3 милиона абонати в Instagram, които й написаха много комплименти.  Включително те питаха, каква е тайната на нейната \"божествена\" красота. Холи разказа, че всичко е свързано с тренировки и усъвършенстване на тялото. И направо не е за вярване, че сърцето на тази невероятна жена не е заето от никого. Превод и редакция: БЛИЦ    ", "date": "2018.08.15", "title": "Холи Бери се пусна гола в мокра блузка (СНИМКИ 18+)"}
{"url": "https://www.blitz.bg/obshtestvo/regioni/gigantski-smok-okhranyava-kshcha-v-boychinovsko-selo-snimka_news620403.html", "text": "Огромен смок пази къща в бойчиновското село Ерден, пише „Конкурент“. Влечугото е било забелязано от собствениците на дома, омотано на оградата. Близо 2 метра е дълъг смокът. От снимките, с които разполага всекидневникът на Северозапада, се вижда, че гигантското влечуго е закрепило успешно на оградата и се препича на слънце.   Според народните вярвания в Северозападна България, смокът е стопанин на полето, гората или къщата и не бива да се убива. Големите екзепляри са били на особена почит и в Източна България, където се наричат синопници или межници, защото „вардели нивите от град”. Когато се задавал черен облак, смокът го посрещал и като се изправял, свирел насреща му и развалял градушката. Засега живеещите в къщата в Ерден не са имали проблеми с гостенина си и се надяват да не се стига до драстични мерки.", "date": "2018.08.15", "title": "Гигантски смок охранява къща в бойчиновско село (СНИМКА)"}
{"url": "https://www.blitz.bg/obshtestvo/regioni/burgaski-ribari-alarmirat-ne-e-vyarno-che-moreto-vri-ot-safrid-ribata-namalyava_news620405.html", "text": "В сезона на отпуските всеки предпочел родното море се пита каква прясна риба да си поръча. Появи се информация, че морето завряло от сафрид. Рибарите от Бургас обаче опровергаха тази новина. Според тях уловът сега далеч не е толкова богат колкото преди няколко години.  \"Сутринта от 5:00 часа съм в морето и съм хванал 3 килограма до 12:00 часа. Ако е \"завиране\" от сафрид, трябва да имам 20 килограма\", каза Стоян Стоянов пред Bulgaria ON AIR.  Колегите му обясниха, че рибата в морето намалява, защото водите са замърсени, тя няма с какво да се храни и логично не се задържа по тези места.  \"Ако има какво да яде рибата тук, тя стои тук и се храни, наедрява, а то като няма какво да яде, тя си заминава. Отива да търси храна и влиза на дълбоко\", казват рибарите.  Категорични са обаче, че сега сафридът е най-прясната риба, която може да се консумира. Информацията за многото риба в морето пък, според рибарите, е заради \"развален телефон\".  \"Ако в Ахтопол някой е хванал 2 килограма риба, до Бургас тя става 200\", споделят още те.  По думите им, за да се каже, че има много риба, уловът трябва да е между 10 и 15 килограма, а 2 кг. за 5 часа са неоправдан разход на гориво.  Рибарите разказват също, че във водите на юг уловът винаги е по-богат. ", "date": "2018.08.15", "title": "Бургаски рибари алармират: Не е вярно, че морето ври от сафрид, рибата намалява"}
{"url": "https://www.blitz.bg/obshtestvo/intervyu/prof-nikolay-miloshev-direktor-na-geofizichen-institut-km-ban-razkri-pred-shou-dali-ni-chakat-oshche-zemetreseniya-kato-tova-kray-gotse-delchev_news619231.html", "text": "Преди дни България се разлюля от земетресение, макар и не толкова силно по магнитуд, колкото историята у нас помни. И все пак – достатъчно, за да предизвика моментен смут и паника в мнозина. Земетресението е регистрирано в Югозападна България, сочи справка от Европейския сеизмологичен център, като земният трус е с магнитуд от 4.1 по Рихтер, усетен в 17:17 ч. на 2 август. Епицентърът е с дълбочина от 2 км и е на 18 км от Гоце Делчев, на 55 км от Благоевград и 114 км южно от София. За да разсеем съмненията за последващи земетресения, разговаряме със сеизмолога и директор на Геофизичния институт към БАН – проф. Николай Милошев.- Проф. Милошев, преди броени дни бе регистрирано земетресение в Югоизточна България с магнитуд от 4 по Рихтер. Имаме ли повод за притеснение?  - Слава Богу, нищо страшно няма. Основният трус бе с магнитуд от 4 по Рихтер, а след него и още един от 3, 4. Неприятното в случая е, че в района, в който е регистрирано, доста хора са го усетили, съответно са се уплашили. Макар че то се случва най-вече между Банско и Гоце Делчев, в източния край на парк „Пирин”, който е абсолютно ненаселен район. Но все пак са го усетили – и в Благоевград, и в Пловдив, дори в София на много места. - Според класификацията този магнитуд не е силен, въпреки това традиционно предизвиква паника в някои хора.  - Да, според класификацията това не е силно земетресение. Но усещането на хората винаги е в пъти по-голямо. Знаете, когато се разклати всичко наоколо, особено пък земята под краката ви, нищо не е в състояние да ви убеди, че това е слабо. Но това е просто усещане. В действителност положението не е толкова страшно. - Поне моето усещане бе за вертикално разлюляване. Но можем ли да говорим за по-щадящ вариант на земетресението изобщо?!  - Да, земетресението може да бъде и вертикално, и хоризонтално. Това, което може би вие смятате, че е усещане като от вертикално разлюляване, според мен е обратното – усетили сте хоризонталното. Защото, колкото по-далеч сме от епицентъра на земетресението – както е в нашия случай в София – толкова по-малко усещаме вертикалния компонент, който затихва по-бързо, а се усеща повече хоризонталният. По принцип    във всички земетресения има трептения във всички посоки –     и по вертикала, и по хоризонтала. В този случай сега съм на мнение, че нямаме повод да се притесняваме, защото става дума за сеизмично активен район. На такива места земетресения стават непрекъснато, само че доста по-слаби, които никой не усеща. Сега беше малко по-силно и затова е неприятно. Но е в тези граници, в които е сигурно, че няма материални щети, пък за човешки изобщо да не говорим. - В паниката при земетресение има хора, които реагират доста неразумно спрямо собственото си здраве. Какви препоръки бихте им дали?  - Много е лесно да се каже и много трудно да се направи. Човек, ако може да не изпадне в първия момент в паника, би си направил най-добрата услуга. Защото паниката никога не е добър съветник, в нито една житейска ситуация, знаете го, предполагам от собствен опит, както го знае и всеки един от нас. Но е много трудно постижимо. Все пак добре е в такива ситуации да не се ползват асансьори, ако човек е тръгнал да излиза отнякъде. По-добре да слезе по стълбите. Но най-добре да изчака да мине трусът и тогава да тръгне, а не да хукне в момента на неговото случване, защото така    излага себе си на по-голям риск, отколкото е възможно да има     в действителност. А ако в този момент сме си вкъщи, добре е да застанем под касата на врата или пък под здрава маса. Но пак казвам – земетресението сега съвсем не е чак толкова силно, за да предизвика такова притеснение. - Предвид резките климатични особености, хората станаха доста чувствителни. А сега и земетресението внася допълнително напрежение…  - Така е принципно, да. Имаме климатични промени, имаме и земетресение, но между двете няма база за корелации. - Да очакваме ли сега някакви по-слаби вторични трусове?  - Би трябвало да има, да. Първото вече се случи – 45 минути след първоначалното земетресение. Надявам се, че сега постепенно ще затихне и хората вече няма да го усещат.  - Съседна Гърция доста често я люлеят земетресения…  - О, да, така е. За наш късмет в Гърция сеизмичната активност е много по-голяма, отколкото е в България. Това е било винаги и ще продължава да бъде така. У нас също има сеизмични огнища, но сравнено с Гърция, не е за говорене. За съжаление не сме като Германия и Чехия обаче, където пък земетресения не стават на практика.  На земята има сеизмично активни зони и такива, които не са толкова засегнати. Може би все пак малко повече трябва да се концентрираме около това, че и    България е в сеизмично активна зона     За съжаление, земетресения с по-силен магнитуд, който се беше случил преди не много време в Иран, са се случвали дори и по българските земи в началото на 20-и век. Това са първите години след 1900 г. За съжаление, това е нещо, което е напълно възможно някога, в бъдеще, отново да ни се случи и хубаво е ние да бъдем в известна степен подготвени за това. Да, до известна степен нашата земя е благословена, защото земетресенията в Гърция и в Турция са доста повече от българските. В Румъния имат Вранчанското сеизмично огнище с дълбоко земетресение. От тази гледна точка, ние сме до известна степен привилегировани, макар и не завинаги.  Интервю на Анелия ПОПОВА, в. \"ШОУ\"    ", "date": "2018.08.15", "title": "Проф. Николай Милошев, директор на Геофизичен институт към БАН, разкри пред \"ШОУ\" дали ни чакат още земетресения като това край Гоце Делчев"}
{"url": "https://www.blitz.bg/obshtestvo/stolitsa/oblastniyat-upravitel-na-sofiya-neka-vrkh-musala-se-kazva-sveti-ivan-rilski_news620398.html", "text": "Областният управител на София – област Илиан Тодоров за пореден път поиска най-високият връх в България и на Балканския полуостров Мусала да бъде прекръстен. Той иска първенецът на Рила да започне да се казва Свети Иван Рилски. За целта той изпрати писмо да президента Румен Радев, като го призова да осъществи промяната в наименованието, съобщава Канал 3.Именно институцията на президента  и по-точно Комисията по наименуване на обекти с национално значение и населени места към президента е тази, която може да промени името. Членът на „Атака” не за първи път праща подобно писмо до президента и то в качеството си на областен управител, под чиято юрисдикция е района на Мусала.  Горе-долу по същото време миналата година Радев вече веднъж отряза Тодоров, като според подопечната му комисия за подобна промяна са нужни широк кръг консултации, включително с експерти и специалисти, както и от сериозен обществен дебат. Друг мотив за отказа е неизяснената етимология на името Мусала и липсата на еднозначни и категорични мнения и не на последно място фактът, че промяната на името ще наложи промяна на наименованието навсякъде, където то фигурира – в документи, карти, справочници и др., каквато изрична необходимост няма. Преди това и на Росен Плевнелиев се наложи да откаже на подобен призив от „Атака”. Въпреки това Илиан Тодоров сега прави нов опит.", "date": "2018.08.15", "title": "Областният управител на София: Нека връх Мусала се казва Свети Иван Рилски!"}
{"url": "https://www.blitz.bg/obshtestvo/stolitsa/chast-ot-mladost-1a-v-sofiya-ostava-bez-voda_news620417.html", "text": "„Софийска вода” временно ще прекъсне водоснабдяването в част от ж. к. „Младост 1А“.   Това съобщиха от пресцентъра на дружеството. Във връзка с подмяна на спирателен кран до бл. 513, ж. к. „Младост 1А“, се налага спиране на водоподаването от 09.00 до 17.00 часа на клиентите на „Софийска вода”, живеещи в бл. 501, бл. 502, бл. 503, бл. 504, бл. 505, бл. 505А, бл. 506, бл. 506А. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска пред бл. 505. Ремонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването. Засегнатите от прекъсването на водата, могат да получат повече информация от Телефонния център на “Софийска вода” АД на телефон 0800 12121 или да следят за развитието на всички текущи теренни дейности в реално време чрез Виртуалния информационен център на дружеството - http://www.sofiyskavoda.bg/water_stops.aspx.", "date": "2018.08.15", "title": "Част от „Младост 1А“ в София остава без вода"}
{"url": "https://www.blitz.bg/obshtestvo/krasimir-tsipov-ot-mvr-razkri-po-skpi-li-shche-sa-novite-pasporti-s-chipove-i-biometrichni-danni_news620422.html", "text": "Зам.-министърът на МВР Красимир Ципов обяви току що в ефира как ще си вадим лични карти занапред. Той уточни също, че няма да има промяна в таксите при изваждане на документи за самоличност. Ето какво заяви Ципов в „Здравей, България” по Нова телевизия.”Предвиждаме да създадем два центъра в една сграда в София - един на персонализация, където ще се произвеждат документите, и административен, където ще се връчват.  Таки ще може да подавате заявлението в МВР или Областна дирекция и да го вземате от същото място. Може да подавате заявленията и по електронен път, след като въведете необходимата информация. Срокът за произвеждане на документи остава 30 дни за обикновена поръчка, 3 дни за бърза и 8 часа за експресна, като предвиждаме експресната да стане от 12 до 24 часа. Таксите няма да бъдат променяни, задължителни остават биометричните данни, нещо което в Бългаиря свършихме още преди две години.”", "date": "2018.08.15", "title": "Красимир Ципов от МВР разкри по-скъпи ли ще са новите паспорти с чипове и биометрични данни"}
{"url": "https://www.blitz.bg/svyat/misteriya-v-sashch-zasyakokha-nenormalno-povedenie-na-ruski-sptnik-v-orbita_news620363.html", "text": "В Държавния департамент на САЩ са заявили, че са разтревожени от поведението на руски спътник на орбита. Това е разказала помощничката на държавния секретар по въпросите свързани с контрола на въоръженията Илим Поблет по време на конференция на ООН по разоръжаването, съобщават световните издания. Според нейните думи, американските власти са много обезпокоени от разработваните в Русия системи за космическа отбрана.  Тя също така отбеляза, че поведението на един от руските разузнавателни спътници в орбита е \"ненормално\". Тя добавя, че всичко това е много тревожно за Съединените щати. Превод и редакция: БЛИЦ", "date": "2018.08.15", "title": "Мистерия: В САЩ засякоха ненормално поведение на руски спътник в орбита"}
{"url": "https://www.blitz.bg/svyat/turchinov-pokaza-5-ukrainski-raketi-koito-prevzkhozhdat-ruskite-snimki_news620372.html", "text": "Украинските ракети, изработени в киевското конструкторско бюро \"Луч\", не само не отстъпват на руските, но ги и надминават със своите бойни възможности. Това заяви секретарят на Националния съвет по сигурността и отбраната на Украйна Александър Турчинов. \"За нас от съществено значение се явява това, че  ракетите на \"Луч\" не само не отстъпват, но и по отношение на бойните си способности, са по-добри от аналогичните руски оръжия\", казва Турчинов, цитиран от пресслужбата на Националния съвет за сигурност и отбрана на Украйна.  Според неговите думи, понастоящем противотанковите ракетни системи \"Скиф\", \"Стугна\", \"Корсар\", \"Сармат\" и \"Бариер\" са търсени на пазарите на оръжие.  Също така се съобщава, че Турчинов е обсъди с ръководството на \"Укроборонпрома\" и КБ \"Луч\" реализацията на новите разработки на реактивни системи за залпов огън и противовъздушни ракетни системи. Превод и редакция: БЛИЦ", "date": "2018.08.15", "title": "Турчинов показа 5 украински ракети, които превъзхождат руските (СНИМКИ)"}
{"url": "https://www.blitz.bg/svyat/otide-si-eduard-uspenski-szdatelyat-na-cheburashka-i-krokodila-gena_news620378.html", "text": "На 81-годишна възраст в Москва почина известният съветски и руски писател Едуард Успенски, сценарист, автор на детски книги, създател на известните не само в Русия, но и зад пределите на страната персонажи Чебурашка и Крокодила Гена. Писателят е починал у дома си в руската столица. През последните години творецът има сериозно заболяване, а в началото на август се завръща след лечение от Германия.  Едуард Успенски създаде за децата такива книги като „Крокодилът Гена и неговите приятели“, „Надолу по вълшебната река“, \"Ваканции в Простоквашино и др., подари им герои като Крокодила Гена и Чебурашка, котката Матроскин, чичо Федор, пощальон Печин, кучето Шарик, братя Колобок и др. Превод и редакция: БЛИЦ", "date": "2018.08.15", "title": "Отиде си Едуард Успенски, създателят на Чебурашка и Крокодила Гена"}
