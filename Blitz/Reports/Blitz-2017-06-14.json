{"url": "https://www.blitz.bg/obshtestvo/dve-podpiski-za-pirin-vnasyat-v-ministerskiya-svet_news521290.html", "text": "\n Две подписки с противоположни искания има в Министерски съвет. Едната беше внесена от Коалицията „За да останат хора в България“, съобщиха от организацията . \n В нея над 80 000 туристи и жители на Благоевградска област са се подписали лично с трите си имена с искане най-накрая да се реши въпросът с втората кабина в Банско. Подписката се проведе, след като през целия ски сезон имаше огромни опашки от скиори. Повече от десетилетие държавата се огъва под натиска на няколко „еколози“ и на едно швейцарско НПО и не може да реши въпроса с новия план за Пирин и втората кабина, пише  . \n Днес от клона на швейцарската организация WWF внасят в Министерски съвет 100 000 подписа срещу приемане на новия план за Пирин. Подписката е организирана и проведена онлайн. Тя стартира през октомври миналата година. За почти девет месеца, хора предимно от Африка, Азия, Латинска Америка и Европа са се подписали срещу приемане на новия план за Пирин. Буди недоумение как тези хора са прочели 600 страници документ, който не е преведен на чужд език. Остава и съмнението, че подписката на WWF е манипулативна, защото видно от публикации от миналата година, качената снимка с която се доказва „унищожението“ на Пирин е от 2001 г., когато се е изграждала ски зоната. След като това се разкри, тя бе сменена с „нова“, показваща модернизацията на най-стария триседалков с нов шестместен. \n В момента новият план за Пирин, чието приемане е закъсняло с четири години, е в съда, след поредица противоречиви решения на бившата служебна министърка на екологията и въобще не е ясно кога ще бъде приет. Но едно е сигурно – и догодина ще гледаме опашки пред единствения кабинков лифт в Банско и туристите и местните ще недоволстват и протестират. \n", "date": "14 Юни 2017, 12:04", "title": "Две подписки за Пирин внасят в Министерския съвет"}
{"url": "https://www.blitz.bg/obshtestvo/stolitsa/kmetitsata-na-mladost-se-zhalva-ot-politicheska-igra-sreshchu-neya_news521210.html", "text": "\"Политическа игра е свалянето на доверието към мен\", каза пред БНТ кметът на столичния район \"Младост\" Десислава Иванчева. Вчера Иванчева изгуби подкрепата на хората, които й помогнаха в местния вот.\n\"Трябва да е ясно на гражданите, че не ни е лесно и се опитват да ни саботират от всички страни. Ние няма да се оставим да бъдем контролирани като граждани. Искахме референдум, за да решим въпроса с презастрояването по легален начин. И ще се преборим за него по примера на Трън\", допълни Иванчева. \n", "date": "14 Юни 2017, 07:55", "title": "Кметицата на \"Младост\" се жалва от политическа игра срещу нея"}
{"url": "https://www.blitz.bg/obshtestvo/gerb-sreshchu-bsp-za-i-protiv-zakonoproekta-za-mazhoritarniya-vot_news521214.html", "text": "Ние сме последователни, при нас няма промяна. Ние предлагаме 240 ендомандатни избирателни района. Всяка партия да издига кандидат и така най-добрите да получават вота на българските граждани. Районирането по нашия законопроект сме го предоставили на президента, понеже смятаме, че той е най-отдалечен от партиите. Това заяви в ефира на Нова телевизия Десислава Атанасова от ГЕРБ.\nФилип Попов от БСП каза: \"Няма правомощия по конституция този президент. Следващата стъпка ще е да прави имотния кадастър ли? Този законопроект просто е внесен набързо поради популизъм и демагогия. Той бе внесен преди изборите за НС. Страната ще се раздели и ще се получи страхотно изкривяване\". \nАтанасова от своя страна му опонира: \"Това ще провокира партиите и коалициите да вадят най-доброто от себе си и да представят най-доброто от своите избиратели, но и в момента има непредставени. Най-важното е следното – българските граждани показаха позицията си на реферндума. Ние сме предложили и 1 лев паритрйна субсидия и никой не говори за това. За това да се избира мажоритарно са гласували 2 млн. 509 хил. души. На парламентарните избори на практика резултатът на ГЕРБ, БСП, ДПС и на „Воля“ да речем е по-малък от гласуването за референдума. Вас ви е страх от гласа на суверена. 45 години управлявате против волята на хората\". \n\"Това е манипулация. Правилни са числата, които цитирахте. Имайте предвид обаче колко хора са гласували против и колко въобще не са гласували. На практика плурализмът и многопартийните система и представителство няма да бъдат такива. В българските условия вотът ще е напълно изкривен заради практиката за купуване на гласове. \n \n", "date": "14 Юни 2017, 08:24", "title": "ГЕРБ срещу БСП: За и против законопроекта за мажоритарния вот"}
{"url": "https://www.blitz.bg/politika/tsveta-karayancheva-obyasni-zashcho-e-tolkova-vazhna-vizitata-na-borisov-v-turtsiya_news521229.html", "text": "\n Визитата на премиера Бойко Борисов в Турция е важна, защото наистина трябва да бъдат на ниво добросъседските ни отношения“, коментира в студиото на сутрешния блок на БНТ телевизия Цвета Караянчева, зам.-председател на Народното събрание.  \nСпоред нея страната ни е готова да посредничи между Турция и ЕС. Тя е на мнение, че България максимално трябва да се възползва от това и да извлече позитивите. Караянчева напомни, че Борисов е направил първите си две посещения в чужбина именно в две от най – силните държави в Европа – Франция и Германия и добави, че те са доказателство за възможностите ни. \nПо думите й, както ЕС, така и Турция трябва да направят компромиси, но те не трябва да са на всяка цена. Относно отношенията на България с Турция, Цвета Караянчева заяви, че на страната ни не е нужна някоя партия, която да бъде посредник. \nТя определи вчерашната визита на премиера ни в съседката като възможност да се затвърдят добросъседските отношения, защото по време на изборите у нас и на референдума в Турция се е появило напрежение, което е оставило неприятен вкус.\n", "date": "14 Юни 2017, 08:52", "title": "Цвета Караянчева обясни защо е толкова важна визитата на Борисов в Турция!"}
{"url": "https://www.blitz.bg/politika/dps-izklyuchi-kmeta-na-khitrino-ot-partiyata_news521275.html", "text": "\n ДПС изключи от редиците си кмета на Хитрино Нуридин Исмаил и лидера на общинската организация Мустафа Ахмед. Това съобщи в кулоарите на парламента зам.-председателят на ПГ на движението Йордан Цонев. \n Като причини Цонев изтъкна \"неизпълнение на задълженията\" и цитира член 6 от партийния устав. Основната причина е, че сигналите от гражданите в Хитрино са твърде много, за това, че възстановяването на Хитрино не върви съобразно техните очаквания, мотивира още партийното решение Цонев. По думите му нямало прозрачност в общинската организация и в частност - в Общинския съвет. \n", "date": "14 Юни 2017, 11:15", "title": "ДПС изключи кмета на Хитрино от партията"}
{"url": "https://www.blitz.bg/kriminalni/ot-poslednite-minuti-borisov-i-georgi-kostov-se-sreshchnakha-vv-vrzka-s-aktsiyata-na-kulata-eto-kakvo-reshikha_news521272.html", "text": "След регулярната среща преди заседанието на Министерски съвет между Георги Костов, шеф на Агенция „Митници“ и премиера Бойко Борисов стана ясно, че в момента текат процесуално – следствени действия във връзка с ареста на 23 – мата митничари на ГКПП „Кулата“.\n„До края на деня се очаква да заработи отново граничния пункт, информира Костов, който поясни, че границата ще остане затворена, докато е необходимо и колегите от Специализираната прокуратура да документират престъпната дейност. \nПрипомняме, че при спецакция вчера на „Кулата“ бе задържана цялата дневна смяна митничари. \n \n", "date": "14 Юни 2017, 11:16", "title": "От последните минути: Борисов и Георги Костов се срещнаха във връзка с акцията на \"Кулата\", ето какво решиха!"}
{"url": "https://www.blitz.bg/politika/turski-izdaniya-komentirat-vizitata-na-borisov-blgariya-e-istinski-priyatel-na-turtsiya-obzor_news521262.html", "text": "\"България е истински приятел на Турция\" - това e заглавието в няколко турски вестника - \"Сабах\", \"Пусула\", Сон дакика\", \"Хаберлер\", във връзка с вчерашната работна визита на министър-председателя на България Бойко Борисов в Турция по покана на турския му колега Бинали Йълдъръм.\nИзданията цитират думите на Йълдъръм към българския му гост: \"Показахте,че сте наш искрен приятел\". Посочва се, че Бинали Йълдъръм дал висока оценка на подкрепата, която българският премиер оказал на Турция в събитията във връзка с осуетения опит за преврат на 15 юли м.г. \nВсички турски издания отбелязват, че Борисов е бил посрещнат с военни почести в правителствената резиденция \"Чанкая\" в Анкара, информира Нова тв. \"Бинали Йълдъръм и българският гост постояха на терасата, откъдето се открива панорама към града, и си поговориха, след което се премина към официалните разговори\",отбелязва \"Миллиет\". \nЮжният фланг на НАТО не е възможен без Турция. Нека никой не забравя това\", посочи Си Ен Ен Тюрк в репортаж с картина от визитата на Борисов. Телевизионният канал акцентира, че отношенията с ЕС са били приоритет в двустранните разговори на Йълдъръм и Борисов. \"Сигурността на Европа започва от Турция и България \", посочва телевизията, цитирайки турския премиер.  \nВестниците \"Хюрриет\", \"Миллиет\", изданието \"Хаберлер\" слагат акцент върху снощната среща между турския президент Реджеп Тайип Ердоган и премиера Борисов в двореца \"Бештепе\". Без да съобщават подробности, медиите пишат, че разговорът се е провел насаме между двамата и е продължил 1 час и 10 мин. Информациите са придружени със снимка на Борисов и Ердоган. \nЕвропейската тема е предмет и на кореспонденцията в изданието \"Хабер 50\". Посочвайки, че Борисов е дошъл в Анкара след Париж и Берлин, то отбелязва, че \"визитата е знакова, българският премиер посочи, че неговата страна, освен че се намира между Европа и Азия, в същото време е и член на европейското семейство\". \nИзданието акцентира и на положителната оценка, която Борисов е дал на турско-българското сътрудничество за разрешаване на бежанската криза. \n\"Към момента няма натиск към българската граница и това се дължи на споразумението, което бе подписано между Турция и България. Усилията, които положи Турция, са похвални, защото така бежанският поток бе задържан далече от границите и опазихме границата, която е не само граница на България, но е и външна граница на Европа\", цитира изданието думите на Борисов.  \nАнадолската агенция в обширна кореспонденция от пресконференцията на двамата премиери цитира изявлението на турския премиер, че \"в решенията си отсега нататък ЕС трябва да взима под внимание тази реалност. Важността на отношенията между ЕС и Турция нараства още повече в бъдеще, като се има предвид, че в района може да ескалират някои събития\". \nАнадолската агенция отбелязва още, че в 12-месечния план за отношенията между Турция и ЕС е включена среща между външните министри на Турция и на общността, актуализация на европейското митническо споразумение, както и изпълнението на мигрантското споразумение, което турската страна обвързва с отмяната на визите за турските граждани в шенгенската зона. \nАнадолската агенция посочва, че Йълдъръм в скоро време ще посети България. Ще продължи обсъждането на възможностите пред двустранните отношения, какво може да се направи още за просперитета на двете страни и на двата народа, посочва агенцията. \n", "date": "14 Юни 2017, 10:57", "title": "Турски издания коментират визитата на Борисов: България е истински приятел на Турция! (ОБЗОР)"}
{"url": "https://www.blitz.bg/politika/goreshcho-ot-parlamenta-priekha-na-prvo-chetene-mnogo-klyuchov-zakon-za-vsichki-shofori-v-stranata_news521278.html", "text": "\n Депутатите приеха на първо четене промените в Закона за движения по пътищата, с които се премахват знаците пред мобилни и стационарни камери, предаде репортер на БЛИЦ. \nНовите текстове бяха приети единодушно със 165 гласа \"за\" и 26 въздържали се - ДПС и \"Воля\" на Веселин Марешки. \nПроектът беше внесен от 20 депутати от ГЕРБ, след като премиерът Бойко Борисов свика извънредно заседание на кабинета, на което нареди спешни мерки срещу катастрофите и за намаляване жертвите на пътя. \nПромените предвиждат още временното спиране от движение на автомобил, ако собственикът му го е дал за ползване от човек, употребил алкохол над 0.5 промила, както и наркотични вещества и техните аналози. В проекта е заложено и сваляне на регистрационните номера на кола, ако собственикът ѝ я е дал на някого без шофьорска книжка. \n\"Един човешки живот да спасим   със закона, си заслужава да го приемем\", заяви Цветан Цветанов, който е основен вносител.  \nТой добави, че тази законодателна инициатива ще бъде недостатъчна за постигането на ефекта, към който всички се стремят, но все пак трябва да са предриемат някакви стъпки.  \nПремахването на пътния знак, обозначаващ камерите, е стъпка в правилната, заяви по време на дебатите Николай Александров от „Обединения патриоти”, които подкрепят промените. \n\"Опитът ми показва, че българинът е достатъчно гениален да намира заобикаляне на всяка поправка, която ние приемем, но това е стъпка в правилната посока. Няма нормална държава в света, която да оставя гражданите свободно да се избиват по улиците\", каза още той. \nПо думите му Народното събрание не може да си позволява да прави закони, които да важат само в определени участъци, тоест само в някакви изключения.  \n\"Един закон трябва да важи за всички и макар и да ми е болно да го кажа, Законът за движение по пътищата е един от най-нарушаваните от българските граждани. Има нещо, което е над всички нас, независимо от цветовете на политическите партии – това е човешкият живот”, допълни Александров. \nКолегата му Искрен Веселинов пък допълни: \n\"Да слагаме табелка преди контролен орган е все едно да кажем, че данъчният закон се спазва само в данъчните администрации - нарушения извън данъчните администрации могат да се правят спокойно, а пък данъчните нямат право да ги контролират“.  \nСпоред него по време на дебатите винаги ще има „една звезда“, която поема защитата на шофьорите нарушители и вероятно ще се чувства удовлетворен, ако изменението на закона е провалено.  \nВ комисия подкрепихме промените в Закона за движението по пътищата, ще ги подкрепим и в зала, заяви и Николай Тишев от „БСП за България”.  \nТой подчерта, че освен премахването на знаците за камери законопроектът предвижда завишаване на санкциите за собственици на автомобили, които го предоставят на неправоспособен водач.  \n„Въпросът, който възниква е следният – решават ли тези промени всички проблеми на водачите по пътищата, било то републикански или общински. Отговорът е не”, добави Тишев.  \nСпоред него е нужна промяна в цял пакет от закони. Той даде пример с необходимостта от промени в НК и НПК и обоснова необходимостта от налагане на по-крути мерки срещу нарушители, причинили телесна повреда на пътя.  \nОще по-твърд колегата му Красимир Янков:  \n\"Това, че говорите дълго и обстоятелствено не значи, че говорите аргументирано. Тези промени, които се предлагат, са \"пожарникарски\". Те са вследствие на акция, предприета по указание на премиера. Това, което обяснявате, че има широк консенсус по конкретните промени в закона – не е вярно“.  \n„Може да се премахне от Закона за административните нарушения и наказания изискването наказващият орган   да издирва последния адрес на нарушителя, когато не е открит на постоянния си адрес.  \nТози закон днес е безполезен, прибързан и не решава обществените взаимоотношения, ДПС ще се въздържи да го подкрепи в този вид, заяви пък Рамадан Аталай.  \nТой се обърна към вносителите с думите:  \n„Няма да намалите жертвите. Няма да намалите онези шофьори, които ще намалят скоростта, когато има камера и след това ще я увеличат. Наблягайте на безопасни и комфортни условия за движение по пътищата. Оправете пътищата”.  \nЗа да имаме ефективен контрол не би трябвало да поставяме пътни знаци, предупреждаващи водача за камерите, подкрепи промените шефът на КАТ комисар Бойко Рановски.  \n\"Дейността, която извършва „Пътна полиция“ за контрол на водачите, е насочена за коригиране поведението им и спазване правилата. В закона много ясно е казано, че всички, които участват на пътя, трябва да спазват правилата. Превишаванията на скоростта са регламентирани в закона, че се заснемат с автоматизирани технически средства, водачите не се спират, не се проверяват и получават съответната глоба с електронен фиш“, каза той. \n \n", "date": "14 Юни 2017, 11:35", "title": "Горещо от парламента! Приеха на първо четене много ключов закон за всички шофьори в страната!"}
{"url": "https://www.blitz.bg/kriminalni/gl-komisar-marinov-s-ekskluzivni-danni-za-razbitata-blgaro-ispanska-banda-za-iztochvane-na-karti_news521276.html", "text": "На територията на България има 7 задържани лица за източване на банкови карти. Това каза пред журналисти главният секретар на МВР гл. комисар Младен Маринов във връзка с това, че българо-испанска престъпна банда за клониране и източване на банкови карти е била разбита при съвместна операция на Европол и българските служби, предаде „Фокус“.\n„Акцията беше проведена преди известно време. Не мога да дам повече информация, тъй като е по съвместно разследване с други държави“, обясни още Младен Маринов.\n", "date": "14 Юни 2017, 11:13", "title": "Гл. комисар Маринов с ексклузивни данни за разбитата българо-испанска банда за източване на карти"}
{"url": "https://www.blitz.bg/politika/donchev-debatt-za-bdeshcheto-na-kokhezionnata-politika-ne-tryabva-da-e-za-sredstva-a-za-prioriteti_news521383.html", "text": "Дебатът за бъдещето на европейската политика по сближаване трябва да се фокусира не само върху средствата, а преди всичко върху приоритетите - накъде ще се развива Европа след 2020 година. Това заяви заместник министър-председателят Томислав Дончев във Варшава на срещата на министрите, отговарящи за Кохезионната политика в държавите от Вишеградската четворка (Полша, Унгария, Чехия, Словакия) и Румъния, Словения, България и Хърватия с участието на еврокомисаря по бюджета и човешките ресурси Гюнтер Йотингер.\nДнес ЕС реагира на непредвидени предизвикателства в динамични процеси, а Кохезионната политика се превръща в универсален инструмент за справяне с кризи. Имаме поуките си от изминалите години и знаем, че дебатът за бъдещето на политиката по сближаване трябваше да започне не утре, а вчера, подчерта Дончев. Трябва ни фокус. \nНе можем да си позволим да губим посоката, но можем отсега да задаваме важните въпроси какво и как: Какви ще бъдат приоритетите за инвестиции в изменящата се среда, така че да водят до споделени ползи, икономически растеж, заетост и сигурност? И по какъв начин ще управляваме тези инвестиции, така че да имаме опростяване на правилата, а фокусът да бъде върху реализирането на политики и постигане на резултати, а не върху създаване на допълнителни механизми и сложни бюрократични процедури. \nВицепремиерът подчерта още, че подходът за ограничен достъп на група държави до инструментите на Кохезионната политика не води до устойчиво и балансирано развитие на ЕС и призова за търсене на решение с реална добавена стойност за всички региони. \nРаботната среща на министрите се организира по повод края на полското председателство на групата на държавите от Вишеградската четворка, което ще бъде поето от Унгария. В нея участва и заместник-министърът на икономиката Александър Манолев. \n  \n \n", "date": "14 Юни 2017, 16:14", "title": "Дончев: Дебатът за бъдещето на Кохезионната политика не трябва да е за средства, а за приоритети"}
{"url": "https://www.blitz.bg/obshtestvo/sotsialnoto-ministerstvo-s-vazhna-novina-za-vsichki-roditeli-za-chiito-detsa-nyama-myasto-v-gradinite_news521346.html", "text": "\n Социалното министерство ще се бори с недостига на места в детските ясли и градини в големите градове, като осигурява детегледачи за децата на родителите, които желаят да се върнат на работа. Това ще стане чрез проект по оперативната програма \"Развитие на човешките ресурси\", който стартира наесен, съобщи ресорният заместник-министър Зорница Русинова. \n  \nКандидатите за детегледачи трябва да са безработни, а родителите ще доказват, че детето им не посещава ясла или детска градина.  Идеята на социалното министерство е да осигури възможност на майките да се върнат на работа, а в същото време безработни лица да се грижат за децата им, но само ако не са записани в ясла или детска градина, обясни Зорница Русинова. \n  \n\"В повечето случаи това са хора, които са в предпенсионна възраст или са близки до семейството-баби или роднини. Трябва да са безработни. В момента работим по самия механизъм и се надяваме от есента да стартира програмата\", допълни заместник-министърът. \n  \nВсе още се уточнява броят на детегледачите, които ще бъдат наети по проекта, но повечето от тях ще бъдат насочени към градовете с недостатъчно места в детските заведения. Заплащането ще бъде почасово и в размер на ставката на минималната работна заплата. Децата могат да бъдат на възраст до 5 години. Стойността на проекта е 20 милиона лева.  \n", "date": "14 Юни 2017, 14:39", "title": "Социалното министерство с важна новина за всички родители, за чиито деца няма място в градините"}
{"url": "https://www.blitz.bg/obshtestvo/deputatkata-snezhana-dukova-bsp-pozorno-da-mlchat-za-pensionnite-fondove-iztochikha-gi-prez-90-a-s-chervenite-kufarcheta_news521353.html", "text": "БСП предложиха актуализация на така наречените стари пенсии, което сериозно ядоса управляващите. От ГЕРБ упрекнаха „червените”, че инициативата им за промяна на Кодекса за социално осигуряване е деструктивна и несправедлива, пише Флагман.\nОсобено атрактивна обаче бе  Снежана Дукова. Тя обяви: „Когато се говори за пенсионни фондове, колегите от БСП позорно трябва да мълчат. И ще кажа защо. Когато нашите баби и дядовци напълниха тези фондове, 90-а година бяха източени с червените куфарчета от червените милионери...” \nМикрофонът на Дукова бе изключен от председателстващия заседанието Валери Жаблянов (БСП). Причината бе, че депутатката бе взела думата в процедура „по начина на водене”, но всъщност правеше изказване по същество към колегите си от БСП. \nИ друг депутат от ГЕРБ –  Спас Гърневски, направи гневно изказване. Той заяви, че може да се достигне желаното ниво от 300 лева минимална пенсия, ако бъде мобилизирана червената олигархия да върне заграбеното. Той спомена специално пловдивския бизнесмен Георги Гергов. \nСкандалите бяха потушени заради края на работното време в 14 ч. Така гласуването на промените в кодекса остана за друг ден.\n", "date": "14 Юни 2017, 14:49", "title": "Депутатката Снежана Дукова: БСП позорно да мълчат за пенсионните фондове – източиха ги през 90-а с червените куфарчета"}
{"url": "https://www.blitz.bg/obshtestvo/korneliya-ninova-nito-edna-partiya-ne-zhelae-iskreno-mazhoritarniya-vot_news521316.html", "text": "Няма партия, която искрено да желае въвеждането на мажоритарния вот, заяви пред Канал 3 лидерът на БСП Корнелия Нинова. \"В момента не всичко, което се прави, е искрено. Една група внася законопроект, който не иска да бъде приет. Друга група си мени мнението, това не е чисто\", намекна Нинова за действията на ГЕРБ и ДПС.\n Нинова е категорична, че мотивът на управляващите, че проектът за мажоритарния вот отговарял на очакванията на хората, не отговаря на истината. Тя нарече случващото се политически пазарлък. \n \"Когато приключи гласуването по тези предложение, ще внесем ние нашето за промяна в Изборния кодекс\", повтори позицията на БСП Корнелия Нинова. \n Социалистите държат на смесената система и ще вкарат законопроекта си, когато видят какво ще се случи в пленарната зала със законопроекта на ГЕРБ, който не бе подкрепен от БСП, Обединените патриоти, а впоследствие се разбра, че и ДПС няма да гласува за него в пленарната зала. \n", "date": "14 Юни 2017, 13:04", "title": "Корнелия Нинова: Нито една партия не желае искрено мажоритарния вот"}
{"url": "https://www.blitz.bg/politika/utre-e-vazhen-den-za-varna-gradt-ochakva_news521333.html", "text": "Държавният глава Румен Радев ще посети Варна на 15 юни, съобщиха от прессекретариата на държавния глава. Президентът ще се срещне с кмета Иван Портних и неговия екип в сградата на Община Варна.\nВ сградата на Радио Варна държавният глава ще разговаря с културни дейци от града.  \nВ Аулата на Икономическия университет президентът Румен Радев ще участва в инициативата на Европейската комисия „Граждански диалог“. \n", "date": "14 Юни 2017, 14:05", "title": "Утре е важен ден за Варна, градът очаква..."}
{"url": "https://www.blitz.bg/analizi-i-komentari/stanishev-razbi-ilyuziyata-za-stenogramata-ot-ktb_news521331.html", "text": "\n Лидерът на ПЕС и бивш премиер на България Сергей Станишев публикува \"Помагало за читатели на стенограмата от КСНС\". Във фейсбук той направи коментар дали стенограмата от КТБ всъщност разкрива отговорите на важните въпроси, които обществото очаква. Станишев отчита, че разсекретяването на стенограмата е било дългоочаквано . \nПо думите му тогава е имало спорове, които са нагнетили очакванията, но всъщност е последвало разочарование. Според обясненията на Станишев - на заседанието на КСНС почти не става дума за КТБ. \n\"Коментира се банковата система като цяло, БНБ настоява да се говори с медиите, да се криминализират атаките срещу банки, ГЕРБ искат оставки – най-вече на финансовия министър. И като че ли повече се говори за предсрочните избори\", отчита лидерът на ПЕС. \n\"Усещането ми като пряк участник в тези процеси? Това са едни от най-драматичните събития в моя живот. Ясно осъзнавах чудовищната опасност върху страната ни да се срути сценарият от 1996\", споделя още Станишев. \nТой публикува и 9 точки, които трябва да улеснят читателя. Ето ги и тях без редакционна намеса: \n1. Ситуацията около КТБ се разви в условия на политическа криза, когато беше ясно, че правителството си отива. На 25 май 2014 г. се проведоха избори за ЕП, които бяха спечелени от ГЕРБ. На 5 юни председателят на ДПС Лютви Местан обяви няколко възможности за предсрочни избори – края на 2014 г., пролетта на 2015 г. и съвместно с местните избори през октомври 2015 г. Съобщи и предпочитания от ДПС вариант – декември 2014 г. По този начин той сложи край на кабинета Орешарски. На 6 юни като лидер на БСП се обявих за бързи избори, защото при липса на подкрепа от двете партии, застанали зад него, работа на кабинета би била агония. На 17 юни 2014 г., на извънредно заседание на КСНС, беше постигнато споразумение извънредните парламентарни избори да се проведат в периода 28 септември – 12 октомври 2014 г. \n2. Масовото теглене на влогове от КТБ се разви в периода 16-20 юни 2014 г., когато банката е изплатила близо 900 млн. лв. На 20-ти юни КТБ беше поставена от БНБ под специален надзор. През следващата седмица аналогична паника настигна ПИБ. За един ден, на 27 юни, от банката са изтеглени 787 млн. лв. И към 15 часа ръководството й решава да затвори офисите и да спре изплащанията. В същите дни значително нарастват тегленията и в други банки, особено с български собственици. Страната се изправи пред опасността от верижна реакция и срив на банковата система. \n3. През тези дни представителите на БСП водехме множество разговори с правителството, БНБ, финансови и икономически експерти за намиране на правилно решение. Имаше активен контакт и с ЕК за възможността за оказване на държавна помощ на банковата система. Ядрото на тези разговори от страна на БСП бяхме аз, председателят на парламента Михаил Миков и проф. Румен Гечев. \n4. Без съмнение, успоредно с това са протичали обсъждания и в другите партии, както и консултации между тях и БНБ. На 27 юни лидерът на ГЕРБ Бойко Борисов заявява, че не иска да е Нострадамус, но идва апокалипсис и държавата фалира. \n5. Всъщност, решаваща е срещата в БНБ на 29 юни 2014 г. с участието на представители на политическите сили, правителството и търговските банки. Именно стенограмата от тази среща трябва да се разсекрети, за да се направи обективен прочит на събитията тогава. На нея ръководството на БНБ представя варианта \"банкова ваканция\" като основен и неизбежен. Той е подкрепен от ГЕРБ, ДПС. От страна на БСП участва Румен Гечев, който има ясен мандат и категорични аргументи против \"банковата ваканция\" и отказа ни да се свика извънредно заседание на парламента. Срещу тази авантюра се обявяват и представители на търговските банки, сред които Светослав Гаврийски и Левон Хампарцумян. \n6. Очевидно е, че вариантът \"банкова ваканция\" не само е бил обсъждан, но беше на крачка от реализиране, ако не беше позицията на БСП и търговските банки, които осъзнаха, че стават заложници на политически сценарий. Дори е бил подготвен законопроект, който парламентът да гласува в неделя вечерта! На всички тези обсъждания не беше представена аргументирана концепция с какво \"банковата ваканция\" би увеличила доверието, колко време би продължила – два дни, седмица, месец, какво се случва с икономическия живот, какво става след отварянето на банките и т.н. Впрочем, оставям на фантазията Ви какво би последвало, ако „по нощите“ в неделя парламетът вземе подобно решение! \n7. За щастие, този зловещ сценарий бе провален. Губещи от него щяха да бъдат милиони българи – техните спестявания, българските фирми – заради парализиране на целия стопански живот. Съвсем вероятно валутният борд и курсът на националната валута щяха да се сринат. Неслучайно, като остатък от този сценарий и на заседанието на КСНС говорят за преговори с МВФ. Като резултат – икономика и жизнен стандарт на хората в руини, а БСП политически заличена като допуснала икономическа катастрофа. Печеливши щяха да бъдат ГЕРБ като основен опонент на БСП. По време на срещата в БНБ в един момент е казано, че след \"банковата ваканция” ще има ново правителство. Забележете, още в онзи парламент! От този срив щяха да спечелят и фирми, които не могат да обслужват кредити, защото при срив на лева и задълженията биха се обезценили. \n8. Целта на БСП на КСНС беше всички институции и политически сили да застанат с единна позиция зад стабилността на банковата система, което да позволи да се предприемат нужните практически мерки. От стенограмата стана виден един пазарлък - \"няма да клатим банковата система – срещу избори\". Това в крайна сметка и стана. Но страната избегна много страшен вариант. \n9. Още същия ден – на 29 юни 2014 г. българското правителство поиска, а ЕК разреши държавна помощ в подкрепа на банковата система с 3,3 млрд. лв. На 30 юни беше емитирана емисия Държавни ценни книжа в размер 1.2 млрд.лв. Всички банки отвориха и нямаше опашки от уплашени хора. Вестниците излязоха със заглавия \"Банковата криза свърши\". \n", "date": "14 Юни 2017, 13:54", "title": "Станишев разби илюзията за стенограмата от КТБ"}
{"url": "https://www.blitz.bg/obshtestvo/shveytsarsko-npo-vnasya-falshiva-podpiska-v-ministerskiya-svet_news521330.html", "text": "\n От клона на швейцарската офшорка WWF, управляван в България от жената на Тома Белев - Веселина Кавръкова, внесоха в Министерския съвет абсолютно фалшива и манипулирана подписка срещу плана за Пирин.  \nЗелените твърдят, че той допускал изсичане на стотици хиляди дървета и строителство в почти целия парк. Това е тотална лъжа. В плана за Пирин няма нито една буква, разрешаваща такива дейности. Напротив, съгласно изискванията на ЮНЕСКО на територията на целия парк са забранени ски писти и лифтове, с изключение на сегашната ски зона Банско. \nАктивист във WWF освен жената на Белев е и племенникът на Христо Иванов - Бойкикев, Любомир Костадинов. Той е топлата връзка на „Да България” и „Зелените”. Затова всичките еколози начело с Тома Белев бяха кандидат-депутати от провалилия се проект на Прокопиев - Движение „Да България”. \nДве подписки с противоположни искания има в Министерския съвет. Едната беше внесена от Коалицията \"За да останат хора в България\". В нея над 80 000 туристи и жители на Благоевградска област са се подписали лично с трите си имена с искане най-накрая да се реши въпросът с втората кабина в Банско. Подписката се проведе, след като през целия ски сезон имаше огромни опашки от скиори. Повече от  десетилетие държавата се огъва под натиска на няколко \"еколози\" и на едно швейцарско НПО и не може да реши въпроса с новия план за Пирин и втората кабина. \nДнес от клона на швейцарската организация WWF внасят в Министерския съвет 100 000 подписа срещу приемане на новия план за Пирин. Подписката е организирана и проведена онлайн. Тя стартира през октомври миналата година. За почти девет месеца, хора предимно от Африка, Азия, Латинска Америка и Европа са се подписали срещу приемане на новия план за Пирин. Буди недоумение как тези хора са прочели 600 страници документ, който не е преведен на чужд език. Остава и съмнението, че подписката на WWF е манипулативна, защото видно от публикации от миналата година, качената снимка, с която се доказва \"унищожението\" на Пирин, е от 2001 г., когато се е изграждала ски зоната. След като това се разкри, тя бе сменена с \"нова\", показваща модернизацията на най-стария триседалков с нов шестместен. \nВ момента новият план за Пирин, чието приемане е закъсняло с четири години, е в съда, след поредица противоречиви решения на бившата служебна министърка на екологията и въобще не е ясно кога ще бъде приет. Но едно е сигурно - и догодина ще гледаме опашки пред единствения кабинков лифт в Банско и туристите и местните ще недоволстват и протестират. \n \n", "date": "14 Юни 2017, 13:52", "title": "Швейцарско НПО внася фалшива подписка в Министерския съвет"}
{"url": "https://www.blitz.bg/politika/ot-poslednite-minuti-ninova-shche-obyavi-mnogo-vazhno-predlozhenie-na-bsp-na-natsionalniya-svet-na-partiyata_news521303.html", "text": "Имаме решение на Националния съвет на партията да подготвим предложение за смесена избирателна система и сме готови. Това каза лидерът на БСП Корнелия Нинова пред журналисти във връзка с промените в ИК, внесени от ГЕРБ и алтернативните предложения на БСП, информира „Фокус“.\nПо отношение на сменената позиция на ДПС за мажоритарния вот, Нинова заяви: „Нямам навик да коментирам други политически партии. Коментирам само нашите си позиции“, каза тя. Нинова подчерта, че БСП ще внесе предложението за промени в ИК, когато приключи гласуването по тези няколко, които са гласувани в момента. \nПо думите й много добри специалисти и такива извън БСП са работили по законопроекта на БСП. „Нека да мине сега това, което е внесено, да го изгласуваме, след това си внасяме нашето предложение“, коментира Нинова. \nТя поясни, че БСП ще го внесе като алтернатива на това, което се предлага до момента. „Нека докрай да си изконсумират това, което предлагат“, заяви лидерът на БСП по адрес на ГЕРБ. \n", "date": "14 Юни 2017, 12:40", "title": "От последните минути: Нинова ще обяви много важно предложение на БСП на Националния съвет на партията!"}
{"url": "https://www.blitz.bg/obshtestvo/samo-v-blits-pravosdie-za-vseki-ne-bili-plateni-da-ama-ne-vizhte-istinata-za-dneshniya-marsh-na-bezsramnitsite-snimki_news521325.html", "text": "\n От два дни в интернет се разпространява декларация от така наречената инициатива „Правосъдие за всеки“, която всъщност представлява сбирщина от провалени политици от „Да(Й) България“, професионални протестъри и грантополучатели от „Америка за България“ и „Отворено общество“ на Джордж Сорос. \nУмни, красиви и толерантни, изпълнени с евроценности и еврогейщина, добре познатите лица така са си повярвали, че не били платени, че вече са забравили милионите, които ежегодно получават от гореспоменатите фондации, за да рушат българщината и да натрапват на и без това изстрадалия ни народ, вижданията си, как олигархичните им кукловоди Иво Прокопиев, Огнян Донев, Цветан Василев и Сашо Дончев, трябва да овладеят съда и прокуратурата. \nНа днешния „протест“ ще видите физиономиите на тези долу, които ще крещят против правосъдната ни система, според тях напълно „безплатно“ и като проява на „гражданска енергия“. \nВижте обаче някои от грантовете, които са получили: \n \n \n Николай Стайков  – фондация „Антикорупционен фонд“ –  902 960 лева , от „Америка за България“ \n \n \n Антоанета Цонева  -  „Институт за развитие на публичната среда“ -  298 760 лева и 200 000 долара , от „Америка за България“ и фондация „Чарлз Стюърт Мот“. \n \n \n Христо Иванов  –  „Български институт за правни инициативи“-  1 184 760 лева, 697 600 лева, 142 360 лева и 150 000 долара , от „Америка за България“. \n \n \n Биляна Гяурова – Вегертседер  - „Български институт за правни инициативи“-  1 184 760 лева, 697 600 лева, 142 360 лева и 150 000 долара , от „Америка за България“. \n \n \n Илиян Василев  - „Център за изследвания на Балканския и Черноморския регион“ -  228 250 долара , от „Америка за България“ \n \n \n Ивет Добромирова  – работи  на щат  в „Америка за България“ като “Директор комуникации“. \n \n \n Мирослава Петрова  - фондация „Антикорупционен фонд“ –  902 960 лева , от „Америка за България“ \n \n \n Димо Господинов  – бивш служител в НПО-то Move.BG на Саша Безуханова, участваща в управлението на НПО-та, получили  1 300 000 лева  от „Америка за България“ \n \n \n Александър Кашъмов  – „Програма за достъп до информация“ -  81 500 евро , от „Америка за България“ \n \n \n Любомир Авджийски  – бивш щатен служител на „Институт за пазарна икономика“, получил  668 200 лева  от „Америка за България“ \n \n \n Ленко Ленков  – работи  на щат  в „Америка за България\" като „Програмен директор“. \n  \nИ още десетки „безплатни“ протестъри, облажили се покрай стотиците милиони от „Америка за България“ и „Отворено общество“, както и служители във фирмите на Иво Прокопиев и Огнян Донев. \nТака че, неуважаеми, добре познати лица от „Правосъдие за всеки“ – номерата другиму. \nПознавате се по грантовете.  \n \n", "date": "14 Юни 2017, 13:43", "title": "Само в БЛИЦ! „Правосъдие за всеки“ не били платени? Да, ама не. Вижте истината за днешния Марш на безсрамниците! (СНИМКИ)"}
{"url": "https://www.blitz.bg/politika/sofiya-osmna-v-plakati-sreshchu-kostov-tsvetan-vasilev-prokopiev-i-oshche-kup-skandalni-biznesmeni-snimki_news521352.html", "text": "София осъмна в живописни плакати срещу едни от най-скандалните бизнесмени в България.\nСтоличните улици бяха облепени с лицата на автора на бандитската приватизация Иван Костов, банкера-беглец Иван Костов, както и скандалните бизнесмени Огнян Донев, Сашо Дончев, Иво Прокопиев и Гриша Ганчев. \nОсвен тях на плакатите личат фигурите на проваления правосъден министър Христо Иванов и \"съдията на мафията\" и шеф на ВКС Лозан Панов.  \nТекстът към тях гласи \"Ние ограбихме България\". \nОригиналната идея е разпространена на знакови места из целия град, а хората приемат идеята радушно.  \nПрипомняме, че вчера  \n \n \n \n", "date": "14 Юни 2017, 14:55", "title": "София осъмна в плакати срещу Костов, Цветан Василев, Прокопиев и още куп скандални бизнесмени (СНИМКИ)"}
{"url": "https://www.blitz.bg/politika/borisov-dade-na-rusa-krasavitsa-vazhen-post-snimka_news521374.html", "text": "Министър-председателят Бойко Борисов назначи Моника Панайотова за заместник-министър за Българското председателство на Съвета на ЕС 2018. Това съобщиха от правителствената информационна служба.\n \nМоника Панайотова е била член на Европейския парламент в периода декември 2012 - юли 2014 г., а преди това – и депутат в 41-вото Народно събрание. В последната година е работила като независим експерт към Европейската комисия по подготовката на 9-ата рамкова програма за научните изследвания и иновации. \nИма докторска степен по политология от УНСС, магистър е по икономика и бакалавър по международни отношения от същото висше учебно заведение. Преминала е редица обучения и специализации в международни организации и учебни институции. \n \n", "date": "14 Юни 2017, 15:51", "title": "Борисов даде на руса красавица важен пост (СНИМКА)"}
{"url": "https://www.blitz.bg/politika/prerekaniya-za-milioni-ninova-pak-zakhapa-upravlyavashchite-zaradi-pensiite-no_news521370.html", "text": "Внесохме законопроект за промени в Кодекса за социално осигуряване, на първо място, защото сме го обещали, както в предизборната кампания за последните парламентарни избори, така и сме провеждали последователно тази политика - и когато сме били в управление,  и когато сме били в опозиция. По същия начин сме направили преизчисляване на пенсиите през 2008 г., единственият случай, в който такова нещо е направено за българските пенсионери, заяви лидерът на БСП Корнелия Нинова.\nЗнаете всички, че не малка част от българските граждани  са с доходи на границата на физическото оцеляване. В най-голяма степен това се отнася за пенсионерите, и то тези над 65-годишна възраст. Бедните възрастни са нараснали от 28% през 2014 г. на 33% през 2015 г. Границата на бедността за 2017 г. е 314 лв., а минималната пенсия, ако я увеличите от 01.07.2017 г., ще бъде 180 лв. Разликата я виждате. Над 1.3 млн. пенсионери, 60 % от общия брой на пенсионерите у нас, са с пенсии под границата на бедността. \nСпоред средносрочната прогноза на правителството, при приемането на бюджета за 2017 г., в следващите 3 години пенсиите ще нарастват средно с 2,5% на година, което сами разбирате, че е  нищо за живота на тези хора. \nПоложението наистина е тежко и нетърпимо, и изисква бързи и неотложни мерки. Според нас трябва да започнем с преизчисляване на старите пенсии. Заради основни принципи в осигурителната система- това е равнопоставеност и солидарност. Съгласно чл. 70 от КСО, размерът на пенсията за осигурителен стаж и възраст зависи от: средномесечния доход за страната за последните 12 месеца преди пенсионирането, съотношението между осигурителния доход на лицето и средния осигурителен доход за страната за определения период и от осигурителния стаж.  \nПри спазване на принципа на равнопоставеност, осигурени лица с един и същи принос, заради разликата в средноосигурителния доход, получават коренно различни пенсии. Това нарушава принципа на равнопоставеност. \nЗа да се намалят тези различия, се налага периодично преизчисляване на размера на старите пенсии за осигурителен стаж и възраст с актуалния средноосигурителен доход за страната.  Това не е правено от 2008 г., когато го направи БСП. Средният осигурителен доход за 2016 г. е нараснал над 2 пъти в сравнение в този за 2007 г.  В резултат на това, за последните 10 години различията между стари и нови пенсии, при еднакъв осигурителен принос на осигуреното лице, станаха значителни. Това обрича една не малка част от българските пенсионери, въпреки своя осигурителен принос, да получават по-ниски пенсии и  реално да мизерстват. Отделно, това противопоставя хората със стари пенсии на новите пенсионери и демотивира работещите. \nПреизчисляването на пенсиите със средния осигурителен доход за 2016 г. би изчистило проблемите с неравнопоставеността, но ние разбираме, че това изисква много голям финансов ресурс. Затова нашето предложение е да започнем стъпка по стъпка - с  преизчисляване със средния осигурителен доход за 2013 г. Смятаме, че предложеният законопроект е само една от необходимите стъпки  за търсене на трайно решение с адекватността на размера на пенсиите. \nКакто сме обещали, към всеки внесен от нас законопроект- правим и предварителна оценка на въздействието, което е задължително по Закона за нормативните актове, но масово се нарушава в парламента. Оттук нататък, от „БСП за България“ всеки законопроект ще бъде придружен с такава оценка. Накратко ще ви я представя. Хората, които засяга този законопроект, са всички пенсионери с начална дата на пенсиониране преди 2013 г. Анализ на разходите – преизчисляване на пенсиите със средния осигурителен доход за 2013 г., ще струва допълнително 400 – 420 млн. лв. за 2017 г.  Административна тежест и структурни промени с приемането на законопроекта не се налагат, както и административни промени и въвеждане на регулаторни режими и такси.  \nВъздействие върху нормативната уредба – налагат се промени. Налага се предложението да бъде отразено в държавния бюджет и бюджета на държавното обществено осигуряване. \n  \nУважаеми колеги, от управляващото мнозинство най-вече. Г-н Цветанов призова при един предишен законопроект, за движение по пътищата, да се дават решения на проблемите. Всички знаем, че има проблеми с ниските пенсии на възрастните хора и че е невъзможно да живеят с тези пари. Ето нашето предложение за решение. Нека чуем вашите. \nПод натиска на ГЕРБ, ОП се отказаха от обещанието да направят минималната пенсия 300 лв. и да преизчислят всички други пенсии. Ние последователно, от 2008 г., когато сме го правили на практика, през времето когато сме били в опозиция до сега, повтаряме и правим едно и също. Наш приоритет са хората с ниските доходи, бедността и невъзможността да продължават да живеят по този начин. За изпълнение на тези приоритети и задачи, ние сме набелязали какво трябва да се направи. Предложението ни днес е конкретно решение на един от проблемите с бедността и ниските доходи. Сега да чуем вашите приоритети и вашето предложение за решение на този проблем. \n", "date": "14 Юни 2017, 15:54", "title": "Пререкания за милиони: Нинова пак захапа управляващите заради пенсиите, но..."}
{"url": "https://www.blitz.bg/svyat/mey-predpriema-izvnredni-merki-zaradi-ogneniya-ad_news521376.html", "text": "Говорител на Даунинг стрийт заяви, че министър-председателят на Великобритания Тереза Мей е „дълбоко натъжена от трагичната загуба на животи“ и следи отблизо ситуацията с огнения ад, който обхвана 24-етажна жилищна сграда, предава Sky News.\n„Мислите на премиера са с всички онези, които са засегнати от този ужасен инцидент и службите за спешна помощ, които работят неуморно в много трудни обстоятелства\", уточняват властите. \nСъобщава се, че Тереза Мей свиква извънредно заседание в 16 часа (местно време), на което да бъдат обсъдени мерките за овладяване на ситуацията и да бъде гарантирано, че правителството е готово да окаже съдействие на службите за спешна помощ и местните власти, ако е необходимо, уточнява Фокус. \n \n", "date": "14 Юни 2017, 15:58", "title": "Мей предприема извънредни мерки заради огнения ад"}
{"url": "https://www.blitz.bg/politika/ekaterina-zakharieva-s-klyuchov-komentar-za-vizitata-na-borisov-v-turtsiya-svrzan-s-turskiya-poslanik-u-nas_news521398.html", "text": "Нямам индикации, че турският посланик в България ще бъде отзован. Това каза вицепремиерът и министър на външните работи Екатерина Захариева по повод отсъствието на турския посланик в България по време на визитата на премиера Бойко Борисов в Турция.\nРешение на всяка от страните, в случая на Турската страна е кого да включи в делегацията при такова посещение, посочи Захариева. По думите й отсъствието на Сюлейман Гьокче е знак и уважение към българската делегация, защото той е направил непремерени изказвания. Надявам се, че тези неща ще останат в миналото, тъй като изборите свършиха и сега трябва да се работи. Нямам информация за отзоваването му, каза Захариева. Тя призова да не се тълкува по този начин отсъствието на Гьокче по време на посещението на премиера Борисов в Турция. \n", "date": "14 Юни 2017, 17:05", "title": "Екатерина Захариева с ключов коментар за визитата на Борисов в Турция, свързан с турския посланик у нас"}
{"url": "https://www.blitz.bg/politika/prvo-v-blits-borisov-izrigna-sreshchu-podkupnite-mitnichari-ot-kulata-nyama-da-gi-ostavim-na-mira_news521406.html", "text": "Няма да ги оставим на мира. С тези думи премиерът Бойко Борисов обобщи в началото на днешното правителствено заседание мерките, които правителството и правоохранителните органи предприемат по отношение на борбата с контрабандата. Конкретен повод за коментара му са вчерашните арести на ГКПП „Кулата”.\n„По темата контрабанда, по тези схеми или ще надделем или само можем да си приказваме. Доста неща са направили колегите, полагаме огромни усилия. Всички министерства, които са въвлечени в тази дейност засега са много активни. С цялата си мощ държавата трябва да ги застъпи всичките тези места, в които макар и рядко, но се случва”, категоричен беше министър-председателят. \nБорисов подчерта и друг приоритет пред кабинета – да се промени отношението на администрацията към хората, да се осъзнае, че обслужваният гражданин, а не служителят е по-важният. \n  \n \n", "date": "14 Юни 2017, 17:18", "title": "Първо в БЛИЦ! Борисов изригна срещу подкупните митничари от \"Кулата\": Няма да ги оставим на мира!"}
{"url": "https://www.blitz.bg/politika/proektite-za-modernizatsiya-na-armiyata-do-sedmitsa-v-parlamenta-i-kabineta_news521404.html", "text": "Проектите за модернизация на армията ни ще бъдат внесени за одобрение от правителството и парламента следващата седмица. Това съобщи военният министър Красимир Каракачанов.\nДнес шведската компания СААБ, класирана на първо място в конкурса за нов изтребител, заяви, че очаква преговорите да започнат в края на лятото, информира bTV. \nИзтребителите „Грипен” бяха класирани на първо място от военновъдушните сили и офертата на Швеция беше одобрена от служебното правителство. Сега се очаква новият кабинет да се запознае в детайли и да изпрати официален отговор към шведската страна. Досега такъв няма. \nКаракачанов обясни, че ще влезе в контакт с представителите на шведската компания до края на лятото. \n„До момента процесът е  много прозрачен и върви професионално. Решението зависи от българското правителство. Ако зависи от нас, договорът ще бъде сключен до края на годината. Срещали сме с представители на правителството, но за класирането научихме от българската преса”, коментира Магнус Луис Олсон, директор за Европа в СААБ. \n„Преговорите с правителства са дълъг процес. Правителството е ново, има нужда да се запознае с решението на служебния кабинет. Ние осъзнаваме това, но очакваме, че в рамките на разумен период до края на годината ще бъдем поканени на разговори. Под каква форма ще продължи процесът, ние не знаем. Очакваме след лятната ваканция да ни поканят на разговори”, каза и Красимира  Стоянова – вицепрезидент на СААБ за Централна Европа. \nПървите четири от общо осемте самолета ще могат да бъдат доставени до 18 месеца след подписването на договора, а ще са в пълна оперативна готовност до три  години от покупката. Изплащането може да е разсрочено. Вече стана ясно, че българското правителство ще иска плащането да се разпредели през годините, за да има средства и за корабите и за бронираните машини на армията. \nПроектът за нов изтребител стига до фаза преговори с класиран кандидат за първи път в последните 15 години. \nСлужебното правителство, назначено от президента Румен Радев, взе решение на последното си заседание да одобри протокола за класиране на офертите – с шведската на първо място. Служебният премиер Герджиков беше категоричен, че това не предрешава нищо.   До момента обаче кабинетът „Борисов”, който иска да даде старт и на проекта за бронираните машини за пехотата, за да върви модернизацията и на трите вида въоръжени сили, не е обявил дали ще се съобрази с тази препоръка. \nРешението на комисията от експерти се проучва, а бавенето на процеса създаде напрежение между президента и премиера. Министър-председателят дори обяви, че изтребителната авиация може да ползва още 11 години старите руски МиГ-29, а президентът контрира, че ежедневната смяната на приоритетите в модернизацията не е в интерес на националната сигурност. \nНа Консултативния съвет за национална сигурност беше постигнато съгласие да се направят точни сметки до края на месеца какви средства ще са нужни за модернизационните проекти в армията. \nВоенният министър вече подготвя тези разчети, съобщи самият той. Той се стреми плащанията по проекта за новия изтребител да бъдат разсрочени в по-дълги срокове, за да има финансов ресурс за решавана на проблемите и на флота и на пехотата. \nЗа целта ще трябва да се прегласува решението на Народното събрание от преди години, когато бе одобрен инвестиционен разход от 2,3 млрд. лв. за купуването на осем изтребителя и построяването на два кораба за флота, така  че с разсрочване във времето да се осигурят средства и за бронираните машини на пехотата, и за увеличаване на възнагражденията за хората под пагон.   \nПроблемите на авиацията отново излязоха на преден план след катастрофата с военноморския хеликоптер „Пантер” миналия петък. Тогава президентът Радев обясни, че съпътстващата причина за инцидента, при който загина майор Георги Атанасов, е, че българските пилоти летят пъти по-малко от  останалите си колеги в НАТО. \n", "date": "14 Юни 2017, 17:15", "title": "Проектите за модернизация на армията – до седмица в парламента и кабинета"}
{"url": "https://www.blitz.bg/ikonomika/radev-provede-vazhna-ikonomicheska-sreshcha_news521412.html", "text": "\n Българската държава подкрепя инвестициите в технологии и производства, които се реализират в условията на прозрачност и при спазване на националното и европейското законодателство. Оценяваме високо тези партньори, които работят при стриктно зачитане на екологичните стандарти и развиват дейността си при висока данъчна дисциплина. Това заяви държавният глава Румен Радев, който днес проведе работна среща с президента на „Лукойл“ Русия Вагит Алекперов, вицепрезидента на компанията Вадим Воробьов и ръководителя на „Лукойл - България“ ЕООД Валентин Златев на „Дондуков“ 2, съобщиха от прессекретариата на държавния глава.  \nНа срещата бяха обсъдени мерките за развиване на производствата в България и възможните бъдещи инвестиции в енергийния ни сектор, които имат реален потенциал да повишат конкурентоспособността и данъчните постъпления за страната ни, включително и корпоративните.  \nГостите потвърдиха пред държавния глава намеренията на компанията да развива своето трайно присъствие на българския пазар и да завърши нов високотехнологичен цикъл, който ще допринесе за утвърждаването на България като ключов експортен център в региона. \n", "date": "14 Юни 2017, 17:38", "title": "Радев проведе важна икономическа среща"}
{"url": "https://www.blitz.bg/ikonomika/chobanov-posochi-kompromisite-koito-ne-biva-da-pravim-za-evrozonata_news521414.html", "text": "Решението за влизане в ERM 2 е политическо. То изисква съгласието както на ЕК, така и това на Европейската централна банка. Когато вече сме във валутно-курсовия механизъм и сме изпълнили критериите от Маастрихт, тя няма да има думата и трябва да бъдем приети в еврозоната, но все още не е така. Трябва да сме достатъчно убедителни, а в този процес, който е политически, от нас ще се изискват политически ангажименти. Това каза в ефира на Bloomberg TV Bulgaria бившият финансов министър в кабинета на Пламен Орешарски и настоящ депутат от Движението за права и свободи Петър Чобанов.\n\"Тези ангажименти ще са свързани с икономическата политика, която водим. Също така трябва да обърнем внимание, че трябва да има равно третиране – да видим дали като Балтийските страни са били приемани в този механизъм изисквало ли се е нещо от тях, какво от него е изпълнено. Тоест внимателно да проведем тези преговори и да си поставим естествени ограничители, които не трябва да преминаваме\", допълни гостът в студиото. \n\"Всяко нещо в живота си има цена, въпроса е готови ли сме да платим такава цена, ако бъде поискана от нас\", посочи той. \n\"Хубавата цена, която може да бъде поискана от нас, въпреки че трябва да държим сметка за равното третиране, е да направим реформи, които да са ни полезни както в процеса на конвергенция, така и в процеса на по-добра ефективност на управлението на публичните финанси и развитието на публичните услуги. На такава цена трябва да сме съгласни\", коментира Чобанов. \n\"Но има две червени линии, които не трябва да пресичаме и по които не трябва да правим отстъпки. Първата засяга повишаването на данъците. Това е въпрос, който отдавна се разисква, бивали сме обвинявани, че едва ли не правим данъчен дъмпинг. Втората линия, която не бива да минаваме, е Валутният борд и сегашното ниво на фиксирания валутен курс. Трябва да сме категорични, че влизайки в ERM 2 и в последствие в еврозоната, това ще стане при същото ниво от 1,95583 лева за евро\", каза още бившият първи финансист. \n \n", "date": "14 Юни 2017, 18:12", "title": "Чобанов посочи компромисите, които не бива да правим за еврозоната"}
{"url": "https://www.blitz.bg/analizi-i-komentari/prof-mikhail-konstantinov-predupredi-polititsite-do-kakva-katastrofa-mozhe-da-dovede-mazhoritarnata-izbiratelna-sistema_news521442.html", "text": "Мажоритарна избирателна система видяхме в действие на последните избори във Франция, която доведе до изкривяване на разликата в тежестта на мандатите в съотношение близо 35 пъти между партиите на Макрон и Льо Пен. Това коментира проф. Михаил Константинов.\nТой допълни, че френският президент е заявил намерение да промени изборната система в страната. \n„Това прехвърля страшно много власт на партия, която не я заслужава, която няма такава подкрепа в обществото. Това е изключително опасно както за държавата, така и за партията“, каза проф. Константинов пред \"Фокус\".  \n„Така че аз смятам, че господин Макрон е много прав да смени френската изборна система. При това положение, ако България приеме подобна система, ще бъдем единствените в Европа и едни от малкото в света. При сегашната ситуация в България, искам да припомня, че ГЕРБ има точно толкова – 32-33%. 80 на сто от местата в българския парламент, това са към 200 мандата. Това е пълна катастрофа както за България, така и за самата партия ГЕРБ“, коментира проф. Михаил Константинов. \nТой каза, че ако една партия има толкова много депутати в парламента, то тя задължително се олива. Властта трябва да бъде пропорционална, допълни проф. Константинов.\n", "date": "14 Юни 2017, 19:44", "title": "Проф. Михаил Константинов предупреди политиците до каква катастрофа може да доведе мажоритарната избирателна система"}
{"url": "https://www.blitz.bg/obshtestvo/prevorzhavane-na-armiyata-saab-ni-predlagat-novi-iztrebiteli-sglasni-sa-da-gi-izplashchame-kakto-ni-e-izgodno_news521432.html", "text": "Шведската компания СААБ предлага на България да закупи нови многоцелеви изтребители „Грипен”, които родните ВВС ще могат да използват 40 г. Това обяви на брифинг директорът на концерна за Европа Магнус Луис-Олсон, пише Труд.\n", "date": "14 Юни 2017, 19:11", "title": "Превъоръжаване на армията: СААБ ни предлагат нови изтребители, съгласни са да ги изплащаме, както ни е изгодно"}
{"url": "https://www.blitz.bg/politika/vezhdi-rashidov-iznese-informatsiya-ot-kukhnyata-i-izdade-kakvo-se-e-sluchilo-na-sreshchata-mezhdu-borisov-s-erdogan_news521435.html", "text": "Никога отношенията ни с Турция не са били толкова приятелски. Помня първата среща, когато се посрещнаха господин Борисов и господин Ердоган - много официално, много строго и излязоха от една среща \"братко\" да си казват. Това са знаци за това, за неща които се случват като химия, като дипломация, като отношения между двама човека, заяви председателят на комисията по култура в НС Вежди Рашидов.\n„Борисов е много интересен човек, възхищавам му се понякога, като го гледам отстрани. Това израстване на политика, който премина в държавник, е много добро за държавата. Ролята му на балансьора изиграва важна роля”, коментира той пред БНТ. \n„Светът не е само ЕС.  Когато си на границата с други големи държави, е редно да има човек, който да изиграе положителната роля. Спокойствието на границите гарантират спокойствието не само на България, но и на Европа. Нещото, което Борисов успя да изтъргува още от първата си среща, е спокойствието на българската граница. От година и нещо у нас на границата е спокойно. Това, че 5-10 нарушители са минали браздата, е капка в морето”, посочи Рашидов. \n  \nБившият културен министър отрече да е бил преводач на срещата между българския премиер и турския президент. „ Имаше едно момиче от турска страна, което превеждаше. \nВ Турция имам публика и не съм незабелязан човек. Получавал съм най-високия орден, турски, за заслуги към културата, имам много изложби там, чел съм лекции”, каза още Рашидов. \n  \n \n", "date": "14 Юни 2017, 19:06", "title": "Вежди Рашидов изнесе информация от кухнята и издаде какво се е случило на срещата между  Борисов с Ердоган"}
{"url": "https://www.blitz.bg/politika/totalen-krakh-na-protesta-svikan-ot-agneshkite-glavichki-snimki_news521433.html", "text": "Хибридният протест на задкулисния кръг „Агнешки главички” събра около 150 техни съмишленици заедно с домашните им любимци пред Съдебната палата, видя репортер на БЛИЦ на мястото на събитието. Маршът на безсрамниците се водеше от боркинята за съдебна реформа Юлия Берберян.\nПрезрялата дама крякаше за промени в правосъдието, като явно много добре осъзнава, че по този начин трябва да благодари на благодетеля си Костов, който я спаси от затвора преди 10-ина години. \nОколо Берберян се навъртаха и компрометираните „политици” Радан Кънев и Методи Андреев. Дори и фалцетният глас на Андреев не можа да събере около него поне 10 негови последователи. \nАгитката бе излязла пред Съдебната палата, вероятно за да изпуши по някоя трева и да уплътни времето си. Кукловодите на активното мероприятие от Белград и „Драгалевци” обаче едва ли са останали доволни, че изпратената от тях маломерна група отново  стана за резил. \n", "date": "14 Юни 2017, 19:07", "title": "Тотален крах на протеста, свикан от „Агнешките главички” (СНИМКИ)"}
{"url": "https://www.blitz.bg/ikonomika/pavlova-ne-si-poplyuva-vdigna-mernika-na-ndk_news521434.html", "text": "\n  ще бъде проверено и от Агенцията за държавна финансова инспекция и Централния инспекторат към Министерски съвет. На дружеството ще бъде направен пълен одит. Ако бъдат открити несъответствия в разходването на пари за адаптация и преустройство на НДК, ще се предприемат съответните действия. Това заяви във Варна Лиляна Павлова – министър за Българското председателство на Съвета, цитирана от Дарик. \nТя подчерта, че ресорното министерство за председателството на България е създадено, за да улесни процедурите по координация, но призна, че „има въпроси, които трябва да бъдат ускорени”.  \n„Днес целият екип на ведомството е вече окончателно съставен“, добави Павлова. За  . \n„До края на годината подготовката за председателството ни ще приключи“, изрази надежда ресорният министър. Предстои обявяването на обществени поръчки за IT сигурността, както и други, свързани с обезпечаване на председателството на страната ни на Съвета на ЕС. \nКато град домакин, догодина в София ще се проведат около 200 срещи, 30 от които на най-високо ниво с участието на министър-председатели и държавни глави. Срещите на работно ниво ще бъдат над 150. \nБългария е в пакет с Естония и Австрия за председателството и приоритетите на триото вече са договорени, обясни Павлова. Те ще бъдат подписани на 23 юни в Брюксел. Сред тях са: работни места и конкурентноспособност, социална политика в защита на гражданите, енергиен съюз, сигурност и правосъдие, ЕС като мощен фактор на европейската сцена. \nНашата страна  ще организира обществен дебат по три важни приоритета – Западни Балкани, Черно море и бъдеще на ЕС. Общините ще имат възможност да кандидатстват с проекти по грантова схема под егидата на българското председателство, насочени към културното наследство.\n", "date": "14 Юни 2017, 19:03", "title": "Павлова не си поплюва: Вдигна мерника на НДК"}
{"url": "https://www.blitz.bg/svyat/vlna-udari-shveytsarskiya-vnshen-ministr-i-toy-vze-sdbonosno-reshenie_news521430.html", "text": "Външният министър на Швейцария Дидие Буркхалтер изпрати оставката си на парламента, предава AFP. Дидие Буркалхтер е казал пред местни медии, че решението му се е появило изведнъж и го е „ударило като вълна“, уточнява Фокус.\n„Не чувствам огорчение. Просто искам да правя нещо друго“, заяви 57 годишният член на Либералната партия, който е част от Федералния съвет от 2009 г., когато служеше като вътрешен министър, преди да бъде назначен за министър на външните работи през 2012 г.  \nОчаква се той да остане министър още 4 месеца. \n \n", "date": "14 Юни 2017, 18:46", "title": "„Вълна“ удари швейцарския външен министър и той взе съдбоносно решение"}
{"url": "https://www.blitz.bg/obshtestvo/shok-v-efir-vasil-ivanov-si-pokaza-pistoleta-v-predavaneto-na-veneta-raykova-snimka_news521168.html", "text": "Разследващият журналист Васил Иванов, който напусна след грандиозен скандал Нова телевизия, влезе в студиото на телевизия BiT с пистолет.\nСамият той разкри в предаването \"Горещи срещи\" пред Венета Райкова, че той е законно притежаван. \n\"Имам разрешение за оръжието, което нося. Имам два пистолета. Този е Глок 19\", сподели журналистът.\n \n\"През уикенда Дидие Щосел обяви, че съм се оплаквал от цензура. Аз напуснах по свое желание, от една година насам има невероятна цензура в Нова телевизия.  \n\"Получих предложение за работа от шест места. Жена ми ми каза да си стоя в Нова телевизия и да си взимам заплатата. Чисто получавах около 2500 лева на месец. Но много ме влудява корупцията и получавах много сигнали, затова не можех да търпя да не правя нищо\", сподели Иванов. \n\"Предлагали са ми по 50 000 лева, за да не излъчвам репортаж, който съм правил. Ако съм взимал всички пари, които са ми предлагани под формата на подкупи, сега щях да съм минал милион\", разкри още той. \n \n", "date": "14 Юни 2017, 19:00", "title": "Шок в ефир! Васил Иванов си показа пистолета в предаването на Венета Райкова! (СНИМКА)"}
{"url": "https://www.blitz.bg/ikonomika/ministerstvo-na-ikonomikata-s-izvnredno-sobshchenie_news521413.html", "text": "Приключи проверката на Предприятие ВЕЦ Пловдив към „Националната електрическа компания“ ЕАД, разпоредена от министъра на енергетиката Теменужка Петкова, съобщиха от пресцентъра на министерството. Проверката имаше за задача да установи твърдения на служителите на Предприятие ВЕЦ за нарушения на управителя на предприятието Веселин Маневски, изнесени в сигнал до Министерството на енергетиката през февруари 2017 г.\nПроверката не установи административни нарушения, свързани с определянето на работната заплата и допълнителното материално стимулиране във фирмата. Разработени са и се прилагат правила за създаване на организация за изпълнение на поставените задачи, които гарантират законосъобразното управление на административните процеси, е записано в изводите на проверяващия екип.  \nВ ръководния екип на Предприятие ВЕЦ Пловдив е налице конфликт, сочи друг извод от направената проверка. Ангажирането на голяма част от персонала като страна в междуличностните отношения в ръководството на фирмата сочи, че работниците и служителите са допуснали личните им пристрастия да влияят върху изпълнението на техните задължения.  \nВъз основа на тези изводи и с оглед възстановяването на професионалните взаимоотношения и подобряването на работния микроклимат в предприятието, изпълнителният директор на НЕК ЕАД следва да предприеме необходимите действия, включително и вземане на кадрови решения, препоръчва проверяващият екип.  \nМаневски е депозирал своята оставка, която е приета от ръководството на НЕК, считано от 15 юни 2017 г.  \nПредприятие ВЕЦ към НЕК ЕАД е от стратегическо значение за енергийната система на страната. То поддържа и експлоатира 30 водноелектрически централи като 15 от тях работят в четири каскади: „Батак“, „Въча“, „Арда“ и „Белмекен-Сестримо“. Общата им инсталирана мощност е близо 3 хил. мегавата.\n", "date": "14 Юни 2017, 18:30", "title": "Министерство на икономиката с извънредно съобщение"}
{"url": "https://www.blitz.bg/svyat/evroparlamentt-nanese-udar-na-lo-pen_news521469.html", "text": "Европейският парламент (ЕП) реши да отнеме имунитета на Жан-Мари льо Пен, лидер на крайнодесния \"Национален фронт\" и председател на парламентарната група на \"Европа на нациите и свободата\", съобщават световните осведомителни агенции.\nЛьо Пен не е присъствал по време на гласуването. По-рано за отнемането на парламентарния имунитет на кандидата за президент на Франция гласува Комисията по правни въпроси към Европейския парламент. \nВъв Франция Жан-Мари льо Пен е разследван от прокуратурата заради публикация в \"Туитър\" на снимки на зверства на терористичната групировка ДАЕШ (\"Ислямска държава\"). \nИскането за отнемането на имунитета на Льо Пен беше направено от френските власти. Въпреки това решението на Европейския парламент, както твърдят експерти, по никакъв начин не засяга статута му като кандидат за президент. \nВ обкръжението на лидера на \"Националния фронт\" смятат, че въпросът за отнемането на депутатския имунитет не е бил повдигнат случайно. \"В навечерието на изборите нашите противници се активизират\", подчерта източник от парламентарната група на Льо Пен. \nОснователят на \"Националния фронт\" Жан-Мари льо Пен, който е баща на Марин льо Пен, многократно е бил лишаван от евродепутатския си имунитет заради изказвания за имигрантите и нацистката окупация на Франция, но никога не е бил вкарван в затвора. \nНа самата Марин льо Пен имунитетът ѝ като депутат в Европейския парламент беше отнет за първи път през юли 2014 г., след като беше обвинена за това, че направи сравнение с растящото число на молещите се по улиците мюсюлмани с нацистката окупация на Франция по време на Втората световна война. \n \n", "date": "14 Юни 2017, 22:00", "title": "Европарламентът нанесе удар на льо Пен"}
{"url": "https://www.blitz.bg/politika/dps-sa-kategorichni-nyama-da-podkrepim-gerb-za-mazhoritarniya-vot_news521451.html", "text": "\n Редно е да се съобразим с българските граждани и техния отговор на въпросите на референдума. Това заяви депутатът от ГЕРБ Десислава Атанасова в предаването \"Денят на живо\" по Канал 3. \n\"Това ще е тест за поетата отговорност. Гласовете, които са отговорили с \"да\" по въпросите за държавната субсидия и мажоритарния вот са достатъчни\", добави тя. \nОт своя страна депутатът от ДПС Джейхан Ибрямов беше категоричен, че партията му няма да подкрепи в зала утре въпросът за мажоритарния вот. Той обаче заяви, че темата за субсидиите подлежи на разискване. \nТретият гост в студиото, депутатът от БСП Пенчо Милков, пък каза, че в този си вид законопроектът е опит за лош експеримент с обществото. \"Предложили сме законопроект, повлиян от немската система, в който ще има и пропорционален и мажоритарен вот\". \n \n", "date": "14 Юни 2017, 20:41", "title": "ДПС са категорични: Няма да подкрепим ГЕРБ за мажоритарния вот"}
{"url": "https://www.blitz.bg/politika/ministrite-na-borisov-vzekha-interesno-politichesko-reshenie_news521450.html", "text": "България разкрива почетно консулство в Гана, съобщиха от правителствената пресслужба. На днешното заседание министрите от третия кабинет \"Борисов\" дадоха съгласие за откриване на българско консулство в Република Гана със седалище град Акра.\nНазначен за почетен консул е Николаас Корнелес Матеас ван Щаалдуйнен. Той е личност, ползваща се с добро име, обществени позиции и институционални контакти, които ще са полезни за по-нататъшното активизиране на връзките между двете държави. \nОткриването на наше почетно консулство в Гана ще предостави възможност за активизиране на отношенията между двете страни в търговско-икономическата област, културния и образователен обмен и други сфери от взаимен интерес. \n \n", "date": "14 Юни 2017, 20:18", "title": "Министрите на Борисов взеха интересно политическо решение"}
{"url": "https://www.blitz.bg/politika/ekaterina-zakharieva-predstavi-ekipa-si-pred-komisiyata-po-vnshna-politika-snimki_news521463.html", "text": "От изключителна важност е Народното събрание в лицето на народните представители, президентската институция и Министерството на външните работи да си взаимодействат и да са в синхрон, обяви пред журналисти заместник министър-председателят по правосъдната реформа и министър на външните работи на Република България Екатерина Захариева след заседание на Комисията по външна политика на Народното събрание, съобщиха от пресцентъра на МВнР.\nВицепремиерът Захариева представи пред народните представители екипа си и участва в блиц-контрол. След заседанието пред репортери тя добави, че това излъчване на еднакви позиции се отнася до приоритетни теми като присъединяването на страната ни към Шенгенското споразумение и към Еврозоната, и изрази надежда, че именно външната политика ще бъде един от поводите за намиране на съгласие и единомислие между парламентаристите с оглед националните интереси. \nВицепремиерът и външен министър Захариева определи посещението на българския премиер Бойко Борисов в Република Турция, в което тя също взе участие, като особено успешно с факта, че то не е само от значение за двустранните добросъседски отношения, но и за връзките между Европейския съюз и южната ни съседка. Според външния министър това посещение доказва и изключителната възможност страната ни да бъде мост между ЕС и Турция. \nВ отговор на журналистически въпрос по отношение на визовия режим за турските граждани външният министър припомни, че страната ни вече има редица облекчения за турски граждани, но са налице 72 условия, като турската страна трябва да изпълни още няколко от тях, за да бъдат отменени визите за ЕС за турските граждани. Външният министър Захариева припомни също така, че България има от години много ясна положителна позиция по отношение на европейската перспектива на Турция, но основно изискване в тази насока остава изпълнението на критериите за членство от страна на южната ни съседка. \n", "date": "14 Юни 2017, 21:20", "title": "Екатерина Захариева представи екипа си пред Комисията по външна политика (СНИМКИ)"}
{"url": "https://www.blitz.bg/politika/seriozno-pritesnenie-mchi-vitseprezidenta_news521475.html", "text": "Имам опасението, че с предложения законопроект за мажоритарния вот сме на път да изхабим народната воля и огромната енергия, изразени, чрез гласуването на референдума. Това каза вицепрезидентът Илияна Йотова, която пристигна в родното село на Александър Стамболийски, за да участва във възпоменанието по повод 94 години от неговата гибел, уточнява Фокус.\nТя коментира, че безспорно хората искат да знаят за кого гласуват, да се преодолее анонимността в партийните листи.  \n\"Хората искат личности, които да държат отговорни за политиката, за обещанията, които са дали, за това, което са свършили в парламента. Далеч преди да се вкара законопроектът в Народното събрание трябваше да стане ясно какво точно се внася, защото сега се предлага един законопроект, за който няма европейска практика\", коментира Йотова.  \nТя обясни, че посочваният пример с Франция не е уместен, тъй като там има съществени разлики в избирателната система, в сравнение с това, което се предлага в законопроекта.  \nЙотова каза, че политически сили, които са за смесена избирателна система дори са се отказали да участват в дебат. Според нея тук се смесват двете избирателни системи и каквито и промени и поправки да се правят между първо и второ четене тези системи няма как да се срещнат.  \nТя каза също, че колебливото поведение на някои от политическите сили цели идеята за промяна в начина на гласуване да бъде блокирана още преди да е помогнала. \n \n", "date": "14 Юни 2017, 22:40", "title": "Сериозно притеснение мъчи вицепрезидента"}
