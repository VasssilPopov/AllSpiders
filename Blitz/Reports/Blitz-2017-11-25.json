{"url": "https://www.blitz.bg/svyat/tya-ukrivala-godini-zloveshcha-tayna-no-pri-sluchaen-remont-v-doma-na-roditelite-y-vsichko-izlyazlo-nayave_news560403.html", "text": "\n За да може да запази връзката си, Шинийд Конет била готова на всичко. Дори и на много лоша постъпка, която укривала години. До деня, в който техник не разбрал за тайната й и не извикал полиция. \nШинийд Конет била изнасилена таксиметров шофьор по пътя от работа към къщи. Разбрала, че е бременна едва, когато вече не можела да направи аборт. Страхувайки се, че партньорът й ще я напусне, тя родила тайно нежеланото дете, без никаква лекарска помощ. Веднага след това увила бебето в хавлия и найлон и го погребала в градината на родителите си. След три години техник открил трупчето и извикал полиция. \nКонет била осъдена само на 12 месеца затвор, независимо, че съдийката била потресена от целия случай. „Реших, че трябва да влезете в затвора веднага. Измамила сте всеки, който сте успяла да оплетете в паяжината си от лъжи. Накрая сте посрамила и семейството си”, заявила съдийката след произнасяне на присъдата. Превод БЛИЦ   \n \n", "date": "2017.11.25", "title": "Тя укривала години зловеща тайна, но при случаен ремонт в дома на родителите й, всичко излязло наяве"}
{"url": "https://www.blitz.bg/lyubopitno/toy-doyde-ot-2021-godina-za-da-ni-predupredi-za-bdeshcheto-novinite-ne-sa-rozovi-nyama-da-im-povyarvate-snimkivideo_news560361.html", "text": "Пътешествията във времето са един от най-големите жанрове във фантастиката. На тази тема са изписани хиляди книги и са заснети десетки филми, а за пионер в жанра може смело да бъде смятан британският писател Хърбърт Уелс с книгата си \"Машина на времето\".\n Човечеството винаги се е интересувало какво предстои, какво ни чака през идната година. А след пет години? Все пак е интересно да се разбере, дали ще се сбъднат твоите мечти, как ще изглежда светът, дали ще е, както го описват фантастите. А и на някои банално им се иска да знаят как ще завършат всички спортни мероприятия.   \nНаскоро в YouTube се появи видео с младеж, който твърди, че е пристигнал от бъдещето.    \n \n Младежът, който се нарича Ной, твърди, че е пристигнал от 2028 година, за да ни предупреди за бъдеще, което, разбира се, не е съвсем розово.   \n И така, караме подред. Първо, Ной казва, че Доналд Тръмп ще бъде преизбран през 2020 година.   \n \n  Изкуственият интелект ще достигне огромни резултати в саморазвитието, а човечеството ще прекарва повече време във виртуалната реалност. За това ще ни помогне специално устройство от типа на Google Glass. \n По думите на Ной, в момента трябва да се влага във възобновяеми източници на енергия. В бъдещето електрическите коли ще могат да изминават хиляди километри с едно зареждане.   \n \n По думите му, той е на 50 години, но изглежда като на 25 благодарение на препарат за подмладяване Самият той е от 2021 година, бил е току що уволнен. Страда от анорексия и депресия. Също той твърди, че машината на времето е изобретена още през 2003 година, но тя е използвана само от тайни организации. Общият достъп до технологията ще бъде даден през 2028 година.   \n Каналът, в който е публикувано видеото, е дал на младежа 700 долара, за да му помогне да се адаптира към нашето време. Макар и да не е ясно към какво точно той трябва да се адаптира, като разликата е само четири години.   \n За съжаление, Ной не прави никакви огромни и шокиращи изявления. Например, за някакви конфликти или важни открития. Дори не казва кой ще спечели следващото световно по футбол.  Превод и редакция: БЛИЦ \n", "date": "2017.11.25", "title": "Той дойде от 2021 година, за да ни предупреди за бъдещето! Новините не са розови, няма да им повярвате (СНИМКИ/ВИДЕО)"}
{"url": "https://www.blitz.bg/daydzhest/senzatsionen-doklad-na-bryuksel-razkri-golyama-shashma-koyato-se-vrti-u-nas-vsichki-obednyavame-zhestoko-zaradi-tova_news560260.html", "text": "\n България е сред европейските страни с тревожно надценен пазар на недвижимите имоти. Цените на жилищата у нас растат с едни от най-ускорените темпове през последните две години в Европа, което е обезпокоително на фона на високата задлъжнялост на бизнеса и домакинствата. Това предупреждава Европейската комисия в последния си доклад за страните с прекомерни макроикономически дисбаланси.  \nЗа пръв път Еврокомисията предупреждава за обезпокоителен ръст на цените на имотите у нас. За зараждането на нов имотен балон неотдавна алармираха и наши експерти. По данни на Евростат през втората половина на 2016 г. цените на жилищата са скочили с 12%, а през първото и второто тримесечие на тази година - с по над 8%. Подобни двуцифрени ръстове бяха отчетени преди 10 години, след което се стигна до срива на имотния пазар от 2008 - 2009 г.  \nЗасега не се сбъдва прогнозата на брокерите, че през тази година ще има успокояване на пазара. Най-отчетлива е тенденцията на нарастване на цените на жилищата в София, но имотите поскъпват също и в Пловдив, Бургас, Варна. В столицата средното ниво е около 1000 евро на квадратен метър, а в центъра и някои южни квартали цените достигат 1500 - 3000 евро. Дори и за нови проекти, които са на фаза изкоп, вече има оферти за 1000 - 1500 евро на квадратен метър в определени райони.  \nПодобни цени са изключително рискови, защото се прекрачва разумният срок за изплащане на инвестицията, казват финансисти. А информацията за голям брой сделки и в същото време голям брой празни жилища показва, че много имоти се купуват именно с инвестиционна цел - за отдаване под наем или последваща продажба. Причината за това поведение са рекордно ниските лихви по новоотпуснатите ипотечни кредити, които вече достигат средно 4.2 - 4.5%. В същото време заради почти нулевите лихви по депозитите и ускоряването на инфлацията е логично закупуването на жилище да се смята за защита на спестяванията. Наскоро агенции за недвижими имоти съобщиха например, че българите вече успешно конкурират руснаците по придобиване на ваканционни имоти, като най-търсени са жилища от 60 - 70 кв. м при цени от 600 - 700 евро на квадрат.  \nЕксперти в бранша прогнозират цените на имотния пазар да достигнат равновесие до година-две. Това важи и за цените на офис площите, които в момента вървят нагоре заради огромното търсене от компаниите за изнесени бизнес услуги. Според строителни компании обаче вероятността при такива високи цени проекти на зелено да не могат да бъдат реализирани става все по-голяма. Това от своя страна поражда опасност от нов взрив на междуфирмена задлъжнялост.  \nИменно високата задлъжнялост на частния сектор е посочена като тревожен симптом и в доклада на Еврокомисията. Делът на необслужваните заеми на бизнеса остава значителен, смятат експертите на Брюксел.  \nБългария попадна в най-тежката група на негативната класация за икономически дисбаланси през 2015 г. заради кризата с КТБ. Страната ни ще остане под зорко наблюдение и през 2018 г., съобщи ЕК. Под \"задълбочен преглед\" остават и още 11 държави - Германия, Ирландия, Испания, Италия, Кипър, Нидерландия, Португалия, Словения, Франция, Хърватия и Швеция. От мониторинг отпада Финландия.  \nДокладът припомня, че през февруари 2017 г. Еврокомисията е констатирала, че в България нормалното функциониране на икономиката е затруднено най-вече заради множество нерешени проблеми във финансовия сектор, високата междуфирмена задлъжнялост и проблемите на пазара на труда. Сега експертите смятат, че има подобрение при някои показатели, но финансовият сектор продължава да бъде проблемен и трябва да остане под наблюдение. Тревогите са около все още слабото му управление, качеството на активите и надзора.  \nВ доклада се отчита подобрение на пазара на труда - заетостта расте, а безработицата намалява. Продължават обаче да не са решени структурни проблеми като високия процент дълготрайно безработни и несъответствието между търсенето и предлагането на работна ръка. Това е причина за недостатъчното развитие на човешкия капитал, което ще има сериозни последици върху заетостта. Младежката безработица пада с около 10%, но остава висок делът на младите хора, които нито учат, нито работят, нито си търсят работа - 15%. Брюксел посочва, че продължава да буди безпокойство и делът на хората в риск от бедност и социално изключване. Този проблем съществува в половината от наблюдаваните страни, но ситуацията е най-тревожна в България и Румъния, където 40% от населението е изправено пред такъв риск, пише в. Сега.  \nВ същото време заплатите и разходите за труд растат изпреварващо спрямо динамиката на икономиката. Ръстът в доходите е главно заради липсата на работна ръка в определени сектори и заради плановете на правителството за увеличаване на минималната работна заплата през 2018 - 2020 г., се подчертава в доклада.\n", "date": "2017.11.25", "title": "Сензационен доклад на Брюксел разкри голяма шашма, която се върти у нас! Всички обедняваме жестоко заради това"}
{"url": "https://www.blitz.bg/svyat/merkel-udari-po-masata-i-kaza-dali-shche-ima-novi-izbori-v-germaniya_news560369.html", "text": "Канцлерът на Германия Ангела Меркел заяви категорично, че е против произвеждането на нови избори с цел преодоляване на кризата около съставянето на новото правителство. „Въобще не смятам, че не може да направим нищо със сегашните резултати (бел. ред. резултатите от изборите за Бундестаг), за да молим хората отново да гласуват”, каза канцлерът, цитирана от германските медии.\n Германия се оказа изправена пред възможността от нов вот след като консервативният блок ХДС/ХСС не успя да състави коалиция със Свободната демократична партия и „Зелените”. \n Другите варианти, освен предсрочни избори, са създаване на „голяма коалиция” (ХДС/ХСС и соцалдемократи) или правителство на малцинството. Превод и редакция: БЛИЦ \n", "date": "2017.11.25", "title": "Меркел удари по масата и каза, дали ще има нови избори в Германия"}
{"url": "https://www.blitz.bg/lyubopitno/zhena-se-otkaza-ot-kartina-na-khitler-kupena-za-75-tsenta_news560362.html", "text": "\n Жена, пожелала да остане анонимна, е предала на Холандския институт по военна документация картина на Адолф Хитлер, съобщава Volkstrant. \nКакто разкрива изданието, баща й купил от битак картина за 75 цента. Когато се прибрал вкъщи, забелязал подписа на автора, който се оказал самия фюрер.  \nВ холандския институт са направили експертиза, която е доказала, че картината действително е рисувана от Хитлер. \nТворбата вече е отхвърлена от два аукциона, които са отказали да я пускат на търг.  Превод БЛИЦ \n", "date": "2017.11.25", "title": "Жена се отказа от картина на Хитлер, купена за... 75 цента"}
{"url": "https://www.blitz.bg/lyubopitno/nauka-i-tekhnologii/yaponski-ucheni-bucheneto-v-nebesata-e-predvestnik-na-neupravlyaema-yadrena-reaktsiya-sposobna-da-vzrivi-zemyata-video_news560381.html", "text": "По целия свят се регистрира загадъчен небесен тътен, от който се плашат и военните, и космическите агенции, от типа на НАСА. Раждат се най-фантастични и в същото време страшни теории и прогнози. Налице са и мълниеносните бури, които се случват все по-често и също в различни точки на Земята. Какво всъщност е това и предвестник ли е на Апокалипсиса?\nУчените и до момента не са разбрали природата на мълниите и, основното, какво те пораждат освен електрически заряд? Например, гърмът, който съпровожда небесните светкавици, не може да бъде следствие само на електрическите разряди. Японски учени, внимателно изучаващи в последно време природата на мълниите, експериментално създаваха електрически разряди съпоставими с мълниите, но те издаваха много характерния трясък, познат ни още от уроците в училище по физика, но не и гръмове, пише esoreiter.ru. \nНе случайно изследователите се опитват да проникнат в природата на термоядрените реакции на мълниите, което теоретично е известно още от миналия век. И японците успяха да докажат следното. Ето какво казва по този повод един от участниците в експериментите Теруаки Эното: \nАко се говори на опростен език, мълнията и гърмът са следствия от термоядрена реакция, която се случва в атмосферата, което се съпровожда още от взрив на гама излъчвания, който ние и успяхме да регистрираме. А сега си представете какво се случва в атмосферата при мълниеносна  буря, например, регистрирана през май тази година над Англия и Франция, когато за 12 часа проблестяха над 100 000 мълнии – ядрени реакции. \nСъщото се повтори и през септември над Калифорния, а сега подобните мълниеносни бури стават все по-чести и едва ли не норма за планетата ни. Плюс това загадъчните небесни тръбни звуци по цялата Земя… Изглежда, че термоядрената реакция в атмосферата се стреми към своя критичен праг. Ако това се случи, то тя мигновено ще стане неконтролируема и ние ще получим – нито повече, нито по-малко – атомен взрив с размерите на нашата планета.   Превод и редакция: БЛИЦ \n \n", "date": "2017.11.25", "title": "Японски учени: Бученето в небесата е предвестник на неуправляема ядрена реакция, способна да взриви земята (ВИДЕО)"}
{"url": "https://www.blitz.bg/svyat/planirate-skoro-da-khodite-do-bali-vulkant-agung-na-ostrova-izrigna-pepel-vtori-pt-tazi-sedmitsa_news560384.html", "text": "\n Вулканът Агунг на индонезийския остров Бали днес започна да бълва пепел втори път за седмица. Стълбът пепел е достигнал височина от 1500 метра, превишавайки със 700 метра показателите от първото изригване от 21 ноември, съобщава Националната агенция за предупреждение при стихийни бедствия. \n Снимка: EPA \n В района не се наблюдава сеизмична дейност, няма опасност за туристите, полетите и работата на международното летище на острова се извършват в обичаен режим, няма данни за разрушения и пострадали. \n Равнището на тревога обаче остава на втората най-висока степен. \n Снимка: Reuters \n Агунг е с надморска височина малко над 3000 м и се намира на около 75 км от основните туристически дестинации Кута и Семиняк. \n При предишното изригване на Агунг, през 1963 година, загинаха близо 1600 души, а около 100 000 загубиха домовете си. \n", "date": "2017.11.25", "title": "Планирате скоро да ходите до Бали? Вулканът Агунг на острова изригна пепел втори път тази седмица"}
{"url": "https://www.blitz.bg/lyubopitno/shnautsert-keysi-ne-be-vizhdal-stopankata-si-2-godini-kogato-otnovo-se-sreshchnakha-se-sluchi-neshcho-totalno-neochakvano-video_news560326.html", "text": "Този невероятно трогателен и позитивен клип показва, че кучетата са наистина нашите най-добри и верни приятели.\n След 2-годишна разлъка (което за едно животно е много дълго време) шнауцерът Кейси се среща отново със своята млада стопанка, която е прекарала 2 години да работи в Словения. \n Кучето се развълнувало толкова силно, че, точно като прекалено емоционална дама, губи съзнание за момент от щастие, че вижда отново любимата си приятелка. \n Семейството от Пасадена, САЩ, уверява, че, след като е било прегледано от ветеринар, животното се чувства отлично и е съвсем здраво. Така че няма защо да се тревожите. Само им се порадвайте. \n \n", "date": "2017.11.25", "title": "Шнауцерът Кейси не бе виждал стопанката си 2 години, когато отново се срещнаха се случи нещо тотално неочаквано! (ВИДЕО)"}
{"url": "https://www.blitz.bg/layfstayl/lord-minchev-gi-poseche-vizhte-kak-se-podigra-na-grisho-nelina-i-sashka-a-pokhvali-snimki_news560350.html", "text": "\n И тази седмица Евгени Минчев не прости модните прегрешения на родните звезди. Вижте за кого свисти днес „Гилотината“ в седмичната рубрика на лорда за  „Телеграф“. Има и похвалени! \nГРИГОР ОБЛЕЧЕН КАТО ВАТМАН \nКак не отива този двуцветен смокинг на мистър България- Тенис …Тук в яко шамаросване се сватосват два мъртво пияни цвята- черно, в гарнитурата на яката и някакво пенсионно синьо, по което могат спокойно да закачат значки на градския транспорт. Григор Димитров изглежда като попаднал от тенис ракета на ракета- носител, толкова неловко и непохватно изглежда той облечен, като за опера. Папийонката с размер на детско тролейбусче, е паркирана  в централното модно депо, като на фона на ризата стои преднамерено и дръзко от което плахият поглед на хасковлийчето изглежда даже виновен. Другарката му надминава по кич цялото пайнерско войнство и изглежда като облечена в чорапогащник на Екстра Нина, само  че не е никак екстра. Екстри като ромбоидните дантелени постройки върху роклята, съсипват звездния и имидж. \nКИРЧО И АЛЕКС Я КАРАТ ПРЕЗ ПРОСОТО \nУволненият от Къщата на Биг брадър тази седмица Кирил, не блести с изящен моден диапазон. Ще кажа- по-скоро приятен, приличен но в никакъв случай забележителен. Видът му е такъв , че качването на сцената може единствено да породи въпроса- кой е починал и в колко часа е опелото. Коравосърдечният костюм на младежа връща часовника не с час а с години назад, където притихналата естетическа будност в прогимназиите не допускаше нищо по-различно от черно или графитено сиво. Неправилно е закопчаването на двете копчета едновременно, но това е нищо , сравнено с роклята на Сърчаджиева, наподобяваща цветна градина върху която са се изредили последователно косачка, багер и уред за риголване. И ако трябва да гадая каква е посадената култура, то вероятно е просо. \nСАШКА Е ОБЛЯКЛА ЛАКОМО ЧЕРВЕНО \nИма една песен на Петя Буюклиева, който най-ясно изразява този кадър. „Може би неразумна е била, може би днес е малко…” сещате се за лиричното продължение на този цитат,  който ме кара отново да поставя Сашка Васева на опашката на седмичната ми модна класация. Дамата в червено е прекалила с употребата му , след като позволява то да се качи в една си бемол мажорна позиция чак до гърлото и, където винаги свива гнездо я шалче сиротно я някаква огърлица с неясен произход. Дантелената червена рокля обхваща мощният и телесен периметър, под който бълбукат смесени сигнали, точно такива, на които подхожда да минават на червено. Колебая се дали роклята е купена в периода между долара и марката, но съм близо до усещането , че е купена с рубли и то не много. Прическата напомня на придворен пудел, който дълго се е противил на сешоара на Нейно Сиятелство. Възможен е и трети вариант за тази визия. Както стана ясно от участието и във Вип брадър, Сашка обича да си похапва, та какво санким и пречи да си е посегнала с филията лютеница, докато е търсила топеното сирене или картофеното кюфте… \nЧЕРВИЛОТО НА НЕЛИНА – КАТО ФРЕШ \nСиньо елече Дони облече, в дългата в дългата тягостна нощ. Макар да не е елече в песенния смисъл на думата, нито дори в шивашкия, новоомъжената мисис Баба Дони Чачова представя вариант на този момински елемент от народната носия. Синя лисица или нейният изкуствен еквивалент, правят облеченото парадно, избухливо, надменно, накукушинено заради бухналите косми. Светлосиният шал е опит  Дони да се нагоди към тенденцията тон сюр тон, което според мен обаче е неуспешно. Встрани от Чачова, Нелина е малко по-умерена, естетически мъдра, но нещо в косите и ме кара да отворя портите на Къщата на Биг брадър и да изкрещя: „Нелина, влизай вътре, една голяма луна те очаква за модно сражение”. Не харесвам също така колана, нито червилото, изглеждащо така, сякаш е остатък от минало обработка със сок от моркови. \nОТЛИЧЕН МОДЕН ДЕБЮТ ЗА ТАМАРА \nНека сме благородни и изтънчени по отношение на Мис България 2017. Момиче с изразени лични качества, с черти от красотата на Селин Дион и Сара Джесика Паркър, Тамара Георгиева притежава всички характеристики на истинска мис. Обръщам внимание на прическата, която е напълно адекватна за поставянето на престижната корона, цветът на косите е приятен, мек и отразява светкавиците на фотоапаратите и прожекторите на сцената. Прическата отразява новите моди в бранша и мога да я нарека пленителна. Красива вечерна рокля в която се съдържа нощно небе, по-скоро небе по време на зазоряване, спомага девойката да е още по-ярка и бляскава. Струпаният в деколтето блясък подхожда на короната и служи като гнездо на очарование, достъпно само за белязани. Ако някой има причини да ме апострофира, най-добре да замълчи. Нека дадем шанс на красотата, която ако не спаси света, поне ще спаси личното ни достойнство.", "date": "2017.11.25", "title": "Лорд Минчев ги посече! Вижте как се подигра на Гришо, Нелина и Сашка, а похвали... (СНИМКИ)"}
{"url": "https://www.blitz.bg/layfstayl/svetski/natirikha-metresata-na-palaviya-svishchovski-daskal-nikolay-antonov_news560359.html", "text": "\n Само два месеца, след като преподавателят в Стопанска академия „Д. А. Цанов“ – гр. Свищов Николай Антонов бе уволнен от учебното заведение, сега ръководството е освободило и любовницата му – студентката Мелани, пише HotArena. \nРъководството е решило, че връзка между преподавател и студентка е недопустима. \nНиколай Антонов е известен сред жените в Свищов като „Звяра“. Той успял да оплете в мрежите си и своята студентка Мелани.  \nМелани е на 20 години, родена в Плевен. За нея се говори, че има контакти с лица от криминалния контингент. Двамата не спираха да публикуват снимки от екзотични почивки и дестинации. Дали все още са заедно обаче не е ясно.  \nПохотливият даскал преди време бе замесен в скандал, в който участие имаха две световно неизвестните фолк певици – Джоана и Анастасия. Клюката гласеше, че двете чалгаджийки са се хванали за косите, след спял с първата и проявявал явни мераци към другата.\n", "date": "2017.11.25", "title": "Натириха метресата на палавия свищовски даскал Николай Антонов"}
{"url": "https://www.blitz.bg/layfstayl/ptuvane/ad-na-kapkule-15-kilometra-e-opashkata-ot-tir-ove_news560363.html", "text": "Дълги опашки от ТИР-ове са се образували от турска страна на граничните пунктове с България Капъкуле – Капитан Андреево и Хамзабейли –Лесово. На \"Капъкуле\" опашката е около 15 км и започва от околностите на град Одрин, информираха от турската Дирекция за митници и търговия Тракия, съобщава bTV.\n На \"Хамзабейли\" опашката надхвърля 8 км. \n Митническите служби на турската страна работят нормално, нямаме проблеми по отношение на обслужването или заради липса на персонал, съобщиха от митническата дирекция. \n Според турските източници опашките са предизвикани от забавяне в работата на българските митници „Капитан Андреево” и „Лесово” поради липса на достатъчен брой персонал, особено в края на седмицата в почивните дни. \n", "date": "2017.11.25", "title": "Ад на \"Капъкуле\"! 15 километра е опашката от ТИР-ове"}
{"url": "https://www.blitz.bg/layfstayl/shoubiznes/neuznavaem-fnki-lsna-na-snimki-ot-mladinite-si-vee-buyna-griva-na-glavata-pchi-kosmi-po-grdite-i_news560263.html", "text": "Димитър Ковачев – Фънки, безспорно е един от най-колоритните образи в \"Биг Брадър Most Wanted 2017\". Той е на 57 години и вече с доста наднормено тегло, но пък това не му пречи да бъде позитивен и да показва пиперливото си чувство за хумор, пише girl.bg.\nТези снимки от архива, на които Фънки е сравнително млад и с типичната за него рокерска визия, доста ще ви изумят. \nНа фотосите той още е с бурната си черна коса, но трябва да признаем, че и тогава е бил с не толкова фина фигура.  Вижте го: \n \n \n \n \n", "date": "2017.11.25", "title": "Неузнаваем! Фънки лъсна на СНИМКИ от младините си - вее буйна грива на главата, пъчи косми по гърдите и..."}
{"url": "https://www.blitz.bg/layfstayl/shoubiznes/naglost-izvestna-miska-grubo-poseche-zakona-i-izlozhi-deteto-si-na-strashna-opasnost_news560352.html", "text": "\n Миската Мариана Маринова не се съобразява със законите по пътищата. Организаторката на конкурса „Мис Силикон“ кара с мръсна газ и вози невръстния си син в колата. За това сигнализира свидетел, който е присъствал на изстъпленията на пишман шофьорката, пише ХотАрена.  \nЕто за какво алармира той: \n\"Моделът Мариана Маринова се оказа доста лош шофьор. Във вторник сутринта миската с много пластични операции закара своя син Димитър на детска градина. Облечена с дрехи - последен писък на модата, Маринова бързаше да качи сина си в колата и двамата отпрашиха с мръсна газ към забавачницата.  \nМакар и малкото разстояние което трябваше да измине, Мисис България 2007, тя се показа като доста неопитен и нервен водач. Говореше по телефона, беше без колан и фучеше с много над разрешена скорост в града. След двадесет минутно шофиране миската спря пред вратата на градината, взе сина си на ръце и бързо влезе вътре. След като излезе, започна разговор по телефона, качи се в колата и пое със същата нервност и бясно даване на газ из софийските улици\".\n", "date": "2017.11.25", "title": "Наглост! Известна миска грубо посече закона и изложи детето си на страшна опасност"}
{"url": "https://www.blitz.bg/layfstayl/kandidatka-za-pleymeyt-trsi-groba-na-buratino_news560370.html", "text": "\n Обичам да се справям сама с трудностите и разчитам на себе си, без подаръци и мъж до себе си. Това е мотото на една от претендентките за Плеймейт Нора Недкова. Но дали наистина е така и какво се крие зад напомпаната фасада и привиден блясък? \nМесеци преди началото на конкурса за Плеймейтка се заговори, че една от участничките се хвали в различни среди за това, че тя е сигурният победител. Според слуховете в т. нар. вип среди Нора Недкова е била „подпомогната”. За варненката се говори още, че умее да осребри контактите си с различни представители на силния пол и именно така стига до участието си в конкурса за Плеймейт. \nОт профила на Недкова във Фейсбук става ясно, че обича да демонстрира лукс и охолен живот. Нейни близки, обаче, разкриват, че всичките тези екскурзии по екзотични дестинации, с които се хвали, са всъщност платени от мъже, с които е имала връзка. \nЗа да си плеймейтка не се изисква да имаш особен интелект и Нора Недкова се вписва напълно в тези \"изисквания\". За бисерите й се носят легенди. \nНейна приятелка разкрива пред БЛИЦ как преди време й се похвалила, че са й предложили в Италия да посети гроба на... Буратино. \nА по време на друга екскурзия в Дубай перхидролената блондинка със силиконови устни повярвала, че ще й покажат гробницата на... Али Баба и 40-те разбойници. \nУчастието на Нора Недкова може да предизвика скандал, подобен на този с Мис България Тамара Георгиева, която стана за смях с претенциите си и съмненията, че титлата й е купена. \n \n", "date": "2017.11.25", "title": "Кандидатка за плеймейт търси гроба на... Буратино!"}
{"url": "https://www.blitz.bg/layfstayl/skorost/nay-kupuvanite-koli-v-evropa-snimki_news560374.html", "text": "Сайтът focus2move публикува класация на най-продаваните модели в Европа от началото на годината. От януари до края на октомври на Стария континент са купени 4 521 000 автомобила, с 5.7% по-малко от аналогичния период през 2016-а. Ето кои са 15-те най-популярни от тях, пише Факти бг.\n   \n \n   \n \n   \n \n \n   \n \n   \n \n   \n \n   \n \n   \n \n   \n \n   \n \n   \n \n   \n \n   \n \n   \n \n   \n \n   \n \n", "date": "2017.11.25", "title": "Най-купуваните коли в Европа (СНИМКИ)"}
{"url": "https://www.blitz.bg/layfstayl/shoubiznes/drama-v-zhivota-na-krasivata-ema-uotsn_news560375.html", "text": "\n Британската актриса Ема Уотсън, прочула се с ролята на Хърмаяни Грейнджър във филмите за Хари Потър, се е разделила с приятеля си, предприемача Уилям \"Мак\" Найт, след продължила две години връзка, съобщи Контактмюзик. \n Уотсън и Найт, които ревниво пазеха личния си живот, за последен път са били забелязани заедно на вечеря в Ню Йорк в края на май. \n Неназован източник е потвърдил за \"Ю Ес уикли\", че актрисата и технологичният предприемач са решили да се разделят по-рано през годината. \n Помолен за коментар, представител на Уотсън е отговорил, че не обсъжда личния живот на клиентката си. \n Ема Уотсън и Уилям \"Мак\" Найт бяха забелязани за първи път заедно през октомври 2015 г. на представление на бродуейския мюзикъл \"Хамилтън\", припомня изданието. \n", "date": "2017.11.25", "title": "Драма в живота на красивата Ема Уотсън"}
{"url": "https://www.blitz.bg/layfstayl/shoubiznes/ekshn-skandalna-bradrka-zabrka-golyamo-mazalo-v-diskoteka-snimka_news560287.html", "text": "Истински екшън разигра екс-брадърката Силвия Юрукова, известна още като топлес модел. Известната с бохемството си брюнетка толкова се почерпила в столичен клуб, че се прибрала с няколко синини по краката, пише hotarena.net.\nОсвен че се държала агресивно с персонала,  Силвия  на няколко пъти била забелязана да хвърля ледчета от сепарето.  \nСкандалното й поведение толкова нажежило страстите, че се наложило  Силвия  да хвърля чаши по охранителите и да показва неприлични жестове. \n \nРазярена барманка дори хвърлила бутилка в краката на брадърката, което й причинило синина. Силвия  е редовен клиент на нощните заведения, където дори мъжете се пазели от нея. \nПоредната нажежена ситуация пък била заради млад и заможен мъж, твърдят очевидци.\n", "date": "2017.11.25", "title": "Екшън! Скандална брадърка забърка голямо мазало в дискотека! (СНИМКА)"}
{"url": "https://www.blitz.bg/layfstayl/shoubiznes/seks-simvolt-luiza-grigorova-ss-skandalni-priznaniya-v-efir-za-vrzkata-si-s-yavor-bakharov-nyama-da-povyarvate-kakvo-sa-praveli-dvamata-po-zavedeniyata_news560286.html", "text": "\n „Не искам хората да си представят личния ми живот, а постиженията в работата ми“. Това призна актрисата Луиза Григорова пред Ива Софиянска по Нова телевизия. \n„Спират ме често по улицата. Младите са много по-притеснителни – започват да треперят като ме видят и дори понякога не смеят да ме попитат може ли да се снимаме“ , казва тя. \n„Май надминах мама по успехи. Тя ми удряше спирачката, но дойде момент, в който аз ударих с крак и казах „Виж какво, аз ще стана модел, пък ти, ако искаш“, споделя дъщерята на Ивета Григорова. \n„Много ми беше трудно. Първият път дори мисля, че не ми хареса“, казва още тя за първата си работа в чужбина като модел. \nТя призна, че не изведнъж се е отказала от моделството, за да стане актриса, а всичко се е случило постепенно. \n„Преди две години за филма Трейнспотинг (Trainspotting), бяхме само аз и Анжела Недялкова, но избраха нея. Дълго време плаках, че е тя. Радва се, че избраха българка, но...“, това каза Луиза в отговор на това, което е било най-голямото й разочарование. \nТя призна, че преди 10 години са се запознали с мъжа й режисьора Мартин Макариев по време на снимките на клип на певеца Миро.  \n„Не знам какво стана. Абсолютно необяснимо е как станаха нещата. Явно е дошло времето му. Ако се бяхме събрали по време на клипа на Миро сигурно сега нямаше да бъдем заедно. Тогава в главата ми всичко беше объркано. Много ми беше важно да бъда супер важна. Това, че рязко станах известна ме обърка много сериозно. Държах се непристойно. Биехме се с Явор Бахаров, когато имахме връзка. Даже се замеряхме с чаши. Имаше заведения, където не ме пускаха“, призна тя. \nЗвездата от сериала „Откраднат живот“ сподели още, че когато се е „загаджила“ с мъжа си той е имал връзка, но това не я е притеснявало, въпреки, че той е имал и жена, и връзка. \n„Когато влизаш във връзка с обвързан мъж с дете трябва да знаеш, че нещата не се случват просто ей така“, казва още тя и допълни, че и той и бившата му жена са й признали, че когато тя се е появила всичко помежду им вече се е било разпаднало. \n \n", "date": "2017.11.25", "title": "Секс символът Луиза Григорова със скандални признания в ефир за връзката си с Явор Бахаров! Няма да повярвате какво са правели двамата по заведенията!"}
{"url": "https://www.blitz.bg/daydzhest/nay-naselenite-gradove-v-sveta-v-drevnostta-snimki_news560293.html", "text": "\n Преценката за размера на населението на даден град 2000 години по-късно е трудна работа. \nРазличните източници дават различни оценки, но британският вестник Daily Telegraph използва книгата „4000 години градски растеж: Историческо преброяване на населението“ на Тертиус Чандлър, публикувана през 1987 г., за да изготви класацията си на най-населените градове в света в древността. \n 1. Мемфис, Египет \n \n 3100-2250 г. пр. Хр., 1557-1500 г. пр. Хр, 1205-1200 г. пр. Хр. \n Йерихон в Палестинските територии е смятан за най-стария трайно населен град в света, като първите заселници са се установили там още 9000 г. пр. Хр. Но с населението си от едва няколко хиляди души, Йерихон едва покрива критериите за град по онова време. Другите претенденти за първия истински мегаполис в света са Урук в Ирак и Суса в Иран. \n Но Мемфис с население от 30 000 души още през 3000 г. пр. Хр. също има основателни претенции за титлата. Бившата столица на Древен Египет е най-големият град в света, когато фараоните са издигали пирамиди в заобикалящата го пустиня. \n \n Посетителите могат да се разходят покрай останките от Големия храм на Птах, най-важната сграда в града. Голяма част от находките, открити от археолозите, са изложени в Музея на Кайро. \n 2. Ур, Ирак \n \n 2030 – 19991 г. пр. Хр. \n Град Ур е древен почти колкото египетските пирамиди. В разцвета си градът близо до устието на реките Тигър и Ефрат е бил населяван от 65 000 души. Той се споменава в Битието като мястото, където е живял Авраам. \n Той запада по време на бронзовата ера и е изоставен до 500 г. пр. Хр. \n \n Останките от 16 кралски гроба са проучени през 20-те и 30-те години на миналия век от сър Ленърд Уули, който открил някои от най-ценните антични съкровища, включително златен кинжал, изкусно изработена златна статуя на овен, заловен в гъсталак, лира, украсена с глава на бик, и златната корона на шумерска царица. \n 3. Тива, Египет \n \n \n 1980-1800 г. пр. Хр., 1400-1300 г. пр. Хр., 1184-700 г. пр. Хр. \n Останки от Тива, която в разцвета си е имала население от 120 000 души, могат да бъдат открити в днешен Луксор, от другата страна на реката в Долината на кралете. \nТой бил плячкосан от асирийците през VII в. пр. Хр., с което започва упадъкът му и по време на римската окупация (30 г. пр. Хр. – 349 г. сл. Хр.) вече е в руини. \n \n Може да са ви необходими няколко седмици, за да разгледате 63-те разкопани гроба в Некропола на Тива, включително този на Тутанкамон. Сред забележителностите са още храмовете в Карнак и Луксор. \n 4. Ниневия, Ирак \n \n 668-650 г. пр. Хр. \n Около 120 000 души са живели в Ниневия в VII в. пр. Хр. Останките от града се намират в покрайнините на Мосул. Столица на могъщата Асирийска империя, той става жертва на гражданска война и по времето на Херодот (484 – 425 г. пр. Хр.) вече е част от историята. \n \n При разкопки от XIX век са открити артефакти, които са изложени в музеи по цял свят. Местоположението му е макирано от две могили, заобиколени от масивна древна стена. \nРедица монументи и няколко порти на стената бяха възстановени, но други бяха напълно унищожени от ИДИЛ, преди иракските сили да си върнат контрола върху областта през януари 2017 г. \n 5. Вавилон, Ирак \n \n \n 612-400 г. пр. Хр. \n Най-големият град в света поне два века с население до 200 000 души, Вавилон се намира на 80 км южно от Багдад. Градът продължава да процъфтява по времето на Александър Велики, но бавният му упадък започва малко след смъртта му през 323 г. пр. Хр. \n \n Висящите градини на Вавилон са едно от седемте чудеса на света. Великолепието им е описано от Херодот, въпреки че той вероятно никога не ги е виждал, но днес от тях е останала само висяща кошница. \nСтените на града, издигнати от тухли и кал, са открити през 19-и век заедно с руини от северен дворец. Мястото е възстановено по времето на Саддам Хюсейн. Големи отломки от портата Ищар на града могат да бъдат открити в музея Пергамон в Берлин. \n  \n 6. Александрия, Египет \n \n \n 300-200 г. пр. Хр. \n Създаден от Александър Велики през 331 г. пр. Хр., Александрия бързо се превръща в град с население от над 300 000 души. Известен е с фара си, едно от седемте чудеса на света, с Голямата библиотека и катакомбите на Ком Ел Шофака. Днес това е вторият по големина град в Египет с население от почти пет милиона души. \n \n Александрийският фар, построен през III в. пр. Хр., е разрушен при земетресение в Средновековието, а основите и подпорните му стълбове впоследствие са вградени в крепост от XV век. \n От древния град са открити още елински храм, катакомби, римски амфитеатър. \n 7. Сиан, Китай \n \n \n 200-100 г. пр. Хр., 637-750 г. пр. Хр. \n Градът е древната столица на над десет китайски династии. Той е най-населеният град в света към 750 г. сл. Хр., когато повече от един милион души го наричат свой дом. Днес градът има население от 13.5 млн. души \n \n Мавзолеят на първия император от династията Цин и известната Теракотена армия, която непременно трябва да бъде видяна. Гарнизонът от статуи се състои от 8000 войници, 130 колесници с 520 коня и 150 кавалерийски коня. Това е само малка частица от действителната армия, която е открита. \n 8.Рим, Италия \n \n \n 25 г. пр. Хр., 300 г. сл. Хр. \n Първият град в древността с над един милион души население вероятно е бил Рим, столица на империя, която някога се е постирала от Северна Англия до Персийския залив. „Древен Рим е бил дом на един милион души, най-големият град в Европа до Викториански Лондон“, пише Мери Биърд. \n \n Голяма част от Древен Рим е запазена и до днес, включително Форумът, Пантеонът - най-старата сграда в света, която продължава да функционира, и Колизеумът. \n 9. Истанбул, Турция \n \n \n 340-500 г. сл. Хр., 1153-1160 сл. Хр., 1650-1700 г. сл. Хр. \n Най-големият град в света в три различни исторически периода, той е създаден от гърците през VII в. пр. Хр. През IV в. сл. Хр. става Константинопол, столица на Византийската империя, която векове наред не позволява на воини на исляма да влязат в Западна Европа. В крайна сметка градът попада в ръцете на османците през 1453 г. \n \n Градът пази някои от реликвите на Византийската и Османската империя, като църквата „Света София“, дворецът Топкапъ. \n 10. Багдад, Ирак \n \n \n 775-932 г. сл. Хр. \n Иракската столица има население от 1.1 млн. души през X век, което я превръща в най-големия град в света. Но голяма част от него е разрушена от Монголската империя през 1258 г. \n \n Националният музей на Ирак, който отново отвори врати през 2015 г., пази реликвите от месопотамската, вавилонската и персийската цивилизация. Но много от артефактите му са плячкосани през 2003 г. \n", "date": "2017.11.25", "title": "Най-населените градове в света в древността (СНИМКИ)"}
{"url": "https://www.blitz.bg/obshtestvo/vredite-ot-nedospivaneto-sa-ogromni-no-ima-nachin-da-gi-namalite_news560255.html", "text": "Една 30-минутна дрямка е достатъчна, за да навакса хормоналните проблеми, причинени от липсата на сън, установява изследване. Дрямката намалява стресовата реакция на организма спрамо липсата на сън, нормализира кръвното налягане и снижава пулса, пише obekti.bg, позовавайки се на Healthiestblog.\n При положение, че трима на всеки десет възрастни посочват, че спят по шест часа или по-малко средно на денонощие, липсата на достатъчно сън е все по-разпространен проблем със сериозни последици за здравето. Хората, които спят твърде малко, са изложени на по-висок риск от хипертония, депресия, затлъстяване и диабет. И това е интересно:  \n Изследването е проведено в лабораторни условия, където фактори като количеството сън, храненено и осветлението са контролирани. В един от експериментите сънят на участниците е бил ограничен до само два часа. Учените установяват, че равнищата на норепинефрин, хормон и невротрансмитер, свързан с реакцията на организма към стрес, са били 2,5 пъти по-високи. От друга страна равнищата на интерлевкин-6, протеин с антивирусни свойства, спадат значително след дългото лишаване от сън. И двете обаче се връщат към нормата само след 30-минутна дрямка. \n „Дрямката е начин да се противодейства на вредните последствия от лишаването от сън, като помага за възстановяването на имунната и невроендокринната система – пише авторът на изследването, д-р Брис Фаро. – Резултатите могат да помогнат за разработването на стратегии за справяне с хроничното недоспиване, например при работещите на смени и през нощта.“ \n   \n", "date": "2017.11.25", "title": "Вредите от недоспиването са огромни, но има начин да ги намалите"}
{"url": "https://www.blitz.bg/daydzhest/struva-si-da-popluvate-v-tozi-infiniti-baseyn-v-bali-unikalni-snimki_news560306.html", "text": "\n Инфинити басейните в луксозните курорти предлагат илюзията, че се намирате в безкраен воден басейн, който се слива с океана или пък небето, пише profit.bg. \n На Филипините има подобни басейни на няколко етажа. Намират се в Клуб Пунта Фуего в Батангас и Кримсън резорт в Чебу. Любопитното е, че са соленоводни и предлагат гледка към града. \n Този басейн в Бали, Индонезия, познат като The Edge, предлага невероятно преживяване. Дъното му е стъклено и се извисява на 6 метра извън скалата и на 500 фута над Индийския океан. \n \n Той отвори врати на 29 октомври 2017 г. Предлага 180-градусова панорамна гледка от един от райските острови на Индонезия. \n \n Ресторантът и барът сервират класическа храна и напитки. Може да отпочивате с коктейл до късно през нощта. \n Дори не е необходимо да отсядате в хотела. Просто се наслаждавайте на басейна и гледката. \n \n", "date": "2017.11.25", "title": "Струва си да поплувате в този инфинити басейн в Бали (УНИКАЛНИ СНИМКИ)"}
{"url": "https://www.blitz.bg/lyubopitno/evrika/izsledovateli-s-vazhno-preduprezhdenie-za-polozhitelnoto-mislene_news560296.html", "text": "Визуализирането на положителни събития в бъдещето може да ви накара да се почувствате по-добре сега, но по-зле след време, установи ново изследване, пише Obekti.bg, позовавайки се на Psychological Science.\n Колкото по-позитивно фантазират за бъдещето, толкова повече депресивни симптоми преживяват хората седем месеца по-късно, откриват учените. Това откритие идва като предупреждение срещу посвеместната популярност на т.нар. „позитивно мислене“. \n „Нашете резултати показват, че колкото и приятни и полезни да са положителните фантазии за депресивното състояние в момента, те могат да се превърнат в проблем след време.“ - казва ръководителят на изследването Габриел Йотинген. \n Причината за опасния ефект от позитивните фантазии може да бъде сведена до липсата на усилия. Хората, които фантазират за бъдещето са склонни да влагат по-малко усилия, когато утре стане днес. \n По думите на психолога Джеръми Дийн от Psy Blog, проблемът с положителните фантазии е, че те ни позволяват да предвидим успеха тук и сега. \n Въпреки това те не ни предупреждават за проблемите, които могат да се изправят на пътя ни  и да ни оставят с по-малко мотивация – в крайна сметка чувството е сякаш вече сме постигнали целта си. \n Очакванията са това, което има повече значение от фантазиите, посочва Дийн. \n „Очаквате да се справите добре на изпит, защото сте се справили добре на предишни изпити, очаквате да срещнете нов партньор, защото сте успели да срещнете последния си партньор и т.н.“ \n Естествено, тогава, очакванията са това, което предшества успеха, както едно прехдодно изследване потвърждава: „Има връзка между положителните очаквания и успеха. Хората, които са имали положителни очаквания да намерят партньор, да се възстановят бързо от операция или да вземат изпит, са се справили по-добре от онези, чийто очаквания са били отрицателни.“ \n Или, както пишат авторите на новото изследване: \n „Съвременната епоха е белязана от натиска за все по-позитивно мислене и пазара на книги за самопомощ, подхранван от разчитането на подобно позитивно мислене е 9,6-милиардна индустрия, която продължава да расте. \n Нашите резултати повдигат въпроса за това как този пазар може да се окаже скъпоструващ за дългосрочното благосъстояние на хората и за обществото като цяло.“ \n   \n", "date": "2017.11.25", "title": "Изследователи с важно предупреждение за положителното мислене!"}
{"url": "https://www.blitz.bg/obshtestvo/regioni/istinsko-myasto-na-chudesata-se-krie-v-blgariya-lekuva-strashni-bolesti-video_news560288.html", "text": "Това е едно място, до което някои стигат случайно, други нарочно, но всички, които са влезли твърдят, че чудото там се случва. Това една история за скалния параклис в Трън, за който се носи вестта, че чудотворните сълзи на Света Петка в него лекуват.\n Предаването „Ничия земя” търси истината в преданията, легендите и свидетелските показания на хора преди десетилетия и сега.  \n Знаците на няколко метра площ са много, но дали ще се видят зависи от тези, които са отишли да ги търсят.   \n \n", "date": "2017.11.25", "title": "Истинско място на чудесата се крие в България, лекува страшни болести! (ВИДЕО)"}
{"url": "https://www.blitz.bg/layfstayl/za-damite/vnimanie-nikoga-ne-pishete-domashnite-na-deteto-si-zashchoto_news560279.html", "text": "Представяме ви още няколко съвета как да помогнете на децата ви да растат и да се развиват. Те ще допринесат за израждането на страхотна връзка между вас – което е по-важно от всичко останало, пише Obekti.bg.\n За всяко дете е важно да разполага със свободно време (около 2 до 4 часа на ден) , в което да не прави нищо определено. Тревожните и амбициозни родители са склонни да карат децата си да се трудят и да общуват повечето, отколкото те имат нужда – спортове, детски клубове, езици и какво ли още не. Децата имат нужда от почивка толкова, колкото и възрастните. \n  Например на родителски срещи въпроси като „Каква оценка ще има?“ и „Как е поведението му?“ се задават много по-често от „Какво е настроението му в час?“, „Изглежда ли напрегнато?“ Родителите трябва да се грижат за децата си, а не като началници, обсебени от представянето им. Чувствата, а не оценките са приоритет.  . Истинските причина са липса на мотивация и воля – и вие трябва да разберете каква е причината за това. Причините може да са здравословни или психологически. Вместо да се потите над задачите по математика, по-добре се опитайте да откриете причината и да опитате да я решите, а не да пишете домашни вместо тях и да ги обвинявате в мързел. \nКогато достигне тийнейджърска възраст, психиката на детето е, разбира се, изключително крехка. Помните ли подготовката за изпитите? Цялото семейство изпада в стрес покрай тях заради детето си. Това може да доведе множество караници, истерия и напрежение.  \n", "date": "2017.11.25", "title": "Внимание! Никога не пишете домашните на детето си, защото..."}
{"url": "https://www.blitz.bg/layfstayl/khoroskop/mnogo-vnimavayte-kakvi-gi-vrshite-dnes-ot-1233-do-1306-chasa_news560237.html", "text": "\n , то е добре и да знаете, че Луната е в знак Водолей. Подходящо време да се занимаваме с това, което ни увлича, с творческите си пориви, с нови проекти, срещи с приятели. Подхожда за реализация на всякакви смели идеи. В такива дни ни интересуват повече нашите приятели отколкото близките и е много приятно да провеждаме времето си с тях и с хора, които ни разбират. Може да изоставим старите си планове и да се захванем с нови. Получава се възможност да видим новото в добре познатите ни неща, да открием качества в другите, които досега не сме забелязвали. Светът става непредсказуем, не знаем какво да очакваме от околните, както и от себе си. Настроението се променя често и рязко. Властва неопределеността.  \n8-ми лунен ден започва от 12:33 часа и продължава до 13:06 часа на следващия ден – Съответства на стихията на огъня и на преображението. Символ на деня е митичната птица Феникс, която изгаряйки, всеки път възкръсва от пепелта. Същото се случва и с човека, както на психическо, така и на клетъчно равнище. Натрупаният от вас потенциал започва да придобива форма. Всичко, което е било обмислено и направено до момента, преминава в качествено ново състояние. Може да се появи емоционална нестабилност, безпричинна смяна в настроенията. Това да не ви смущава, защото е естествено при преобразование на личността - старите мисловни модели се заменят с нови или се преобразуват в съвършено различни. Даденият период е винаги сложен. Колкото е по-тънко преобразованието, толкова по-неспокойно може да мине. По тези причини е желателно да се ограничите от присъствието в големи и шумни компании. Да проведете времето обаче в компанията на близки и верни приятели може.  \nДен за трансформация, алхимия и преображение. Не се преуморявайте, избягвайте суетата и бързането. Не планирайте нищо, което изисква голямо напрежение. Може да възродите старите проекти, да ги облечете в нова форма. Особено добре е за занимания с интелектуален труд, да се работи с текстове, да се четат книги и да се решават логически задачи. Благоприятно е за миротворческа и благотворителна дейност. Бъдете внимателни с огъня.  \nВреме за обновление. Добре е да се очистите от всичко, което ви тегли назад: душата - от предишни грехове, тялото - от отрови, дома от ненужни и стари вещи. Желателно е да преосмислите своя живот и да пробвате да започнете нещо от начало.  Секс  - В интимните отношения трябва да сте много внимателни в този лунен ден. Най-добре е да го избегнете и дори да чувствате желание и сили да го осъществите, добре е да се въздържате.  Бизнес  – Ден за втори шанс. Може да опитате да реализирате тези проекти, които по-рано не са ви се отдавали или за които не е останало време. Време за нови и нестандартни решения. Бъдете внимателни и не надценявайте своите възможности.  Подстрижка  не се препоръчва, тъй като може да привлечете негативите на околните към себе си.  Сънищата  в 8-ми лунен ден носят важна информация. Може да узнаете какви кармични връзки не ви дават възможност да бъдете щастливи в настоящия живот.  Хората, родени през 8-ми лунен ден , често нямат външна привлекателност и понякога притежават външни физически недостатъци. Но пък са привлекателни със своите вътрешни качества. Обикновено са доста умни, порядъчни, съобразителни, доброжелателни и трудолюбиви. Имат различно виждане за живота, интерес проявяват към общуването, изобретателни, способни са на неочаквани постъпки, не се страхуват от промяната и готови да правят големи жестове.  \nПритежават много добре развита интуиция и способност да предвиждат събитията. Те като птицата феникс - могат да изгорят до основи и отново да се възродят след космически или земни бури. Биха били чудесни лекари, йоги, алхимици, лечители. Ако постоянно се занимават със себеусъвършенстване, те могат да постигнат много и да донесат на хората много добро. \n \n", "date": "2017.11.25", "title": "Много внимавайте какви ги вършите днес от 12:33 до 13:06 часа"}
{"url": "https://www.blitz.bg/layfstayl/khoroskop/samotni-kralitsi-tri-zodii-koito-za-nishcho-na-sveta-ne-iskat-da-se-omzhvat_news560242.html", "text": "\n Жените, които не искат да се омъжат, обикновено се раждат в следните три зодиакални знаци: \n Стрелец \n Жената Стрелец смята, че бракът е загуба на свобода. Тя е много независима личност, която предпочита краткосрочни взаимоотношения. \n Сериозните отношения, от друга страна, ще изплашат дамата, родена в този знак. \n Тази жена иска да се наслаждава на младостта си, да се съсредоточи върху себе си и върху нейните нужди, така че тя не се интересува от старостта. \n Дори ако жената Стрелец никога да не се омъжи, тя винаги ще има спомени за многото си моряци. \n Водолей \n Жената Водолей мрази самата идея за брак, защото се страхува от наранено сърце. \n Разбира се, нито човекът, когото обича и който е напълно отворен за нея, може да промени мнението й за брака. \n Водолеите искат да бъдат независими и да се грижат за себе си. \n Освен това те често се страхуват, че партньорът няма да може да следи нивото им на развитие. \n Близнаци \n Жени, които постоянно се притесняват дали чувствата им ще се променят след брака. \n Това е причината те да се опитват да останат колкото се може по-далеч от него. Понякога представителите на този знак искат да бъдат омъжени жени, но дори и тогава те почти винаги мислят в края на краищата. \n Една жена от Близнаци е наясно, че не е лесно да живееш с нея, защото тя е много неспокоен човек. Така че, тя убеждава, че бракът й скоро ще бъде унищожен. \n Ако Близнаците не са влюбени до уши, не очаквайте да се интересуват от брака \n", "date": "2017.11.25", "title": "Самотни кралици: Три зодии, които за нищо на света не искат да се омъжват"}
{"url": "https://www.blitz.bg/layfstayl/shoubiznes/skandal-mzht-na-malina-smazal-ot-boy-sina-na-marina-ot-fermata-zaradi-cherno-toto_news560123.html", "text": "\n Вратарят Стефано Кунчев е бил зверски пребит след като отказал подкуп, за да пусне два гола на националния младежки отбор по футбол. Драматичната случка се разиграла преди 5 години, но тази вечер майка му – хитовата участничка във „Фермата“ Марина, разкри подробности за кошмара. \nКунчев получил предложение да вземе 20 000 евро на ръка, за да помогне в схема за черно тото. Вратарят споделил с майка си, че е отказал, а ден след това се прибрал смазан от бой. Двама неизвестни го причакали пред блока му и го били зверски. \n„Бяха се опитали да му счупят ръцете, но той е с много здрава костна система“, разкри чеченката, която хукнала да търси биячите, без да помисли за себе си. \nКунчев обаче събрал сили и играл с наранени ръце, а с него България победила с 2:0 в мач срещу Австрия. Стражът не допуснал гол в собствената си мрежа. Още тогава Венци Стефанов - президентът на Славия, където тогава тренирал Стефано, заяви, че знае кои са организаторите на побоя. А медиите завъртяха името на бившия треньор на школата на белите - Красимир Мечев. Той е и бившата половинка на фолкпевицата Малина, футболен мениджър и кандидат за депутат през 2005 година. Тогава той се пробва да влезе в политиката от партия „Роден край“ в Стара Загора, но не успява. Самият Мечев категорично отрече той да е човекът, който е предлагал подкупа на Кунчев, а наказан за побоя и до днес няма. \nСлед драмата семейството на Марина се евакуирало за кратко в Гърция, а самият Стефано никога не бил пуснат да расте в кариерата си. Честната постъпка първоначално била оценена, но босовете на черното тото така и не простили на вратаря, отказал подкуп. Същата година получил купа, но после търкал скамейката дълго време. Въпреки интереса от чуждестранни големи отбори като Манчестър Сити и Селтик към младата надежда, той така и не бил продаден в Европа. \n„Искаха го и други, по няколко пъти ходи на проби - значи го харесват. Стане ли дума за пари обаче отборът му тук му слага огромна цена и те се отказват. Просто му провалиха бъдещето“, изповяда поредната драматична история в живота си чеченката.\n", "date": "2017.11.25", "title": "СКАНДАЛ! Мъжът на Малина смазал от бой сина на Марина от „Фермата“ заради черно тото?"}
{"url": "https://www.blitz.bg/layfstayl/shoubiznes/blizkite-izostavikha-darina-predi-duela-vv-fermata_news560122.html", "text": "\n Един от най-големите дразнители във „Фермата“ – юристката Дарина, беше тотално изоставена от близките си преди решителната битка за оцеляване, която й предстои в неделя. Това е третият пореден дуел на Дарина, но нито веднъж тя е не е била посетена от свой роднина, който да й вдъхне кураж. Тези срещи се чакат с особено нетърпение от фермерите, които не са виждали семействата си вече повече от 2 месеца. \nНай-голямата болка на Дарина е, че детето й Алекс, заради когото тя влезе, не ще й да чуе за нея. А причината – непрекъснатите разкази на майката за трансджендър наследника й – момиче, което се чувства като момче. Оказа се, че каузата на Дарина да говори за възприемането на хора като Алекс от обществото, не се подкрепя най-вече именно от детето й. \nТази вечер юристката плака и се изповяда, че й е трудно да преглътне, че близките й не идват и се чувства самотна. \n„Аз над 2 месеца нямам информация и обратна връзка. Естествено, че много ми се искаше да си видя поне това дете, което е в България, дори и да си мълчим и да не си говорим, поне да го гушна. Но аз съм свикнала да ми е трудно, така че ще справя. Отново съм оставена сама да се справя. Не ми е за първи път“, каза дуелистката през сълзи. \nВ същото време съперницата й Елена посрещна рождения си ден в къщата на дуелистите, но имаше и специални гости – майка си и любимото си куче Лима. Родителката я изненада с любими нейни неща – баничка, боза, еклер и я посъветва да се стегне и да не се връща вкъщи в неделя.\n", "date": "2017.11.25", "title": "Близките изоставиха Дарина преди дуела във „Фермата“"}
{"url": "https://www.blitz.bg/dnes-cherpiat/izvestnite-rozhdenitsi-na-25-noemvri_news560284.html", "text": "\n Днес повод за празнуване и почерпка имат: \n  У нас: Емил Розов , журналист Иво Андреев , журналист и тв водещ Марианна Асенова , политолог, бивш депутат Гл. комисар Николай Николов , директор на Главна дирекция „Пожарна безопасност и защита на населението“ на МВР \n  По света:  Артуро Перес-Реверте , испански журналист и писател. След  21 години (1973-1994) активно отразяване на най-горещите военни конфликти, той се отдава изцяло на литературата и става член на Испанската кралска академия. Тези дни във връзка с Черния петък поведе кампания в Туитър срещу нахлуването на англоезични термини в ежедневието на испанците Джил Хенеси , канадска актриса, известна предимно с ролите си в полицейски сериали като „Закон и ред“, където играе ролята на прокурор Клер Кинкейд, \"Срещи с Джордан\" и „Жо“ (с Жан Рено) и с  ролята на Жаклин Кенеди в \"Джаки, Етел, Джоан: Жените на Камелот\" Кейти Касиди , американска актриса, известна с ролите си на лошо момиче в сериалите \"The CW: Свръхестествено\", \"Островът на обречените\", \"Стрелата\" и \"Клюкарката\", както и с филми като \"Когато звънне непознат\", \"Черна Коледа\", \"Кошмари на улица Елм Стрийт\" Кристина Апългейт , американска актриса. Най-незабравимата й роля е на неизлечимо глупавата красавица Кели Бънди в комедийния сериал „Женени с деца\". В началото на 2017 г., си навлече гнева на хиляди хора в социалните мрежи, защото защити правото си на свобода на словото, след като взе участие в \"Женския марш\" срещу президента Тръмп. Потребителите в социалните мрежи реагираха остро, казвайки, че холивудските звезди не трябва да изразяват политическите си пристрастия Шаби Алонсо , един от най-успешните испански футболисти с  почти 700 мача като професионалист, бивш полузащитник на Реал Мадрид, който сложи край на кариерата си през лятото на 2017 г. като играч в екипа на Байерн. На 9 ноември беше сред звездите на световния футбол, които са ставали световни шампиони в последните пет световни първенства  и които представиха официалната топка на Световното първенство по футбол в Русия догодина\n", "date": "2017.11.25", "title": "Известните рожденици на 25 ноември"}
{"url": "https://www.blitz.bg/layfstayl/khoroskop/s-tyakh-shega-na-biva-tova-sa-nay-opasnite-zodii_news560248.html", "text": "\n Опасен – дали това е човекът, който е направил нещо, което никой друг не е посмял? Не, не става дума за престъпление, просто да бъдеш лош те прави малко по-интересен. \n  \nКакъв е смисъла да бъдеш опасен, ако няма поне няколко слуха за теб, които те следват навсякъде? Има знаци, които са точно такива – знаеш, че с тях шега на бива! \n  \nСещате ли се за някой свой приятел, който отговаря на подобно описание, а може би това сте вие? Вижте кои са най-опасните зодии в нашата класация:   \n1. Рак \nЕто го и най-опасният знак. \nТе са много подли – да, това е най-точната дума за Раците. Освен това са много потайни – никога няма да научите за тайните им маневри. \n  \nРаците са много добри в това, да се преструват на много хрисими и невинни, но истината е много далеч от тези образи. \n  \nТе честно имат замъглена представа за реалността и живеят в собствен свят, където нищо няма значение.  \n  \nЗа Раците и най-силното приятелство би изгубило всякакъв смисъл, ако интересът им вече не ги свързва с този човек. \n  \nТе се водят от силни инстинкти и не биха се поколебали да послушат вътрешния си глас, дори той да ги кара да лъжат, крадат или нараняват някого.   \n2. Телец \nПонякога Телците са малко тромави и непохватни, което ще рече, че често могат да бъдат хванати в издънка. Но това не ги спира да бъдат един от най-опасните знаци. \n  \nИзненадани ли сте? Нямате причина – Телецът е готов да постигне целта си с цената на всичко. Инатът, който проявява този знак, може да причини големи поражения. \n  \nТелците са властни и алчни и ако някой застани на пътя им, не биха се почудили как да му покажат къде му е мястото, дори да се стигне до физическа саморазправа. \n  \nТе не обичат да си усложняват живота и ако това включва да откраднат кола или каквото е нужно, за да си осигурят комфорт, те ще го направят. \n  3. Овен \nОвните винаги търсят предизвикателства в живота, а предизвикателството да бъдат опасни определено се брои. Понякога са импулсивни и умеят да бъдат гадняри. \n  \nТе определено вярват, че правилата са създадени, за да бъдат нарушавани. Винаги ще вървят по ръба, просто за да разберат докъде могат да стигнат, преди да се забъркат в неприятности. \n  \nРазбира се, тяхната борбена натура няма да им позволи да се втурнат през глава когато загазят. Готови са веднага да влязат в битка, дори да има доказателства, че действията им вече са донесли достатъчно поражения.   \n4. Стрелец \n  \nНяма съмнение, Стрелецът заслужава да бъде в списъка. Като хора, които ценят свободата си така високо те могат да станат много опасни, ако се почувстват в капан. \n  \nАко почувстват някакви ограничения, Стрелците са способни да преминат всякакви правила и ограничения, за да вдишат свободата. \n  \nПомнете: не можете да спрете Стрелеца да направи каквото е решил, колкото и да се опитвате. \n  \nСтрелците виждат ситуацията отвисоко и за разлика от други знаци, които действат прекалено импулсивно, Стрелеца знае точно какви са последствията и вече е намерил начин да се справи с тях или просто ги е приел.\n", "date": "2017.11.25", "title": "С тях шега на бива: Това са най-опасните зодии"}
{"url": "https://www.blitz.bg/svyat/s-rekordno-brz-seks-vlyubeni-poshashavikha-zritelite-v-kinosalon_news560213.html", "text": "\n Мелиса Маккейшон и Адам Емет не успяха да сдържат порива си на страст и след като гледали филм в кинотеатъра 40-годишният мъж се признал в любов на жената. Впоследствие двойката се заела с \"реално бърз\" секс направо през очите на шокираните зрители, пише The Sun. \nПри това, според свидетели, влюбените шокирали не толкова със своята нескромност, но и със скоростта и интензивността на половия акт. Когато били помолени да спрат, те били много учудени и не се усетили веднага да се облекат. \n\"Трябваше да помисля малко повече. Това беше глупаво от моя страна. Ние просто малко се повеселихме,\" каза по-късно Адам Емет. Превод: БЛИЦ \n \n", "date": "2017.11.25", "title": "С рекордно бърз секс влюбени пошашавиха зрителите в киносалон"}
{"url": "https://www.blitz.bg/svyat/tova-e-nay-skpiyat-rekvizit-ot-film_news560234.html", "text": "\n Роботът Роби от научната фантастика „Забранената планета“ се превърна в най-скъпия рекзивит от класически филм, след като беше продаден за 5.3 млн. долара, пише New York Post. \n Двуметровият робот беше звездата във филма от 1956 г. и едно от най-запомнящите се творения в научната фантастика. Той е слугата на д-р Морбиус на планетата Алтаир IV, известна като „Забранената планета“. Роботът има метални нокти, куполообразна глава и говори 188 езика. \n Той беше продаден от Bonhams New York за рекордната сума от 5.375.000 долара по време на търга „TCM представя...извън този свят!“. Роботът Роби подобри предишния рекор от 4 млн. долара, платени през 2013 г. за статуетката „Малтийски сокол“ от едноименната кино класика. \n Роби надмина и сумата, платена за бялата рокля, която Мерилин Монро носи във филма „Проклетите седем години“, продадена за 4.6 млн. долара през 2011 г. Оригиналният Батмобил от 1966 г. пък беше продаден за същата сума през 2013 г. \n \"Това е извънземен резултат за един от най-обичаните реквизити в историята на киното“, казва д-р Катрин Уилямсън, директор на отдел „Реквизити от шоубизнеса“ в Bonhams. „Роботът Роби е един от символите на американската култура, които са закодирани в нашето ДНК“, допълни тя. \n „Щастливи сме за консигнанта Уилям Малоун, който се грижи за Роби толкова много години, и сме развълнувани, че толкова много почитатели на Роби се възползваха от уникалната възможност да го видят в Bonhams“, каза още Уилямсън. \n Филмът „Забранената планета“ е основан на пиесата от Шекспир „Бурята“, а действието се развива през 2257 г. Историята разказва за екипаж на космически кораб, оглавяван от Лесли Нилсън, който изследва тишината на планета, населявана от учени. \n Изследователите откриват, че всички, с изключение на д-р Марбиус и дъщеря му Алтаира, са били убити от чудовище, които обитава планетата. \n Роботът Роби, който е слуга на д-р Морбиус, е програмиран да се подчинява на „Трите закона на роботиката“ – да не наранява хора, да изпълнява нарежданията на хората и да защитава собственото си съществуване, ако това не противоречи на първите три закона. \n", "date": "2017.11.25", "title": "Това е най-скъпият реквизит от филм"}
