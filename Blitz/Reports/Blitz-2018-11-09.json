{"url": "https://www.blitz.bg/politika/kamarata-na-stroitelite-iska-da-padat-glavi-v-bsp_news638652.html", "text": "Оставките на депутатите Елена Йончева, Христо Проданов, Крум Зарков и Георги Свиленски иска Камарата на строителите, предава \"Дарик\".  Поводът е искането на социалистите за  независима техническа експертиза на магистралите „Тракия“, „Хемус“, „Струма“ и „Мариция“ , като и пътя Русе-Видин и Околовръстния път на София. В становище на браншовата организация се посочва, че това е  поредната доза политическо говорене,  което има за цел да извлече дивиденти за сметка на авторитета на българските строители.  От Камарата питат Елена Йончева, дали в качеството й на журналист е  провеждала журналистически разследвания  за изпълнението на магистрали и пътища по времето на правителството с премиер Сергей Станишев.  Ако не бъдат взети мерки до 18 ноември относно публичното поведение и отправяните обидни към бранша твърдения, камарата и нейните фирми членове ще предприемат стъпки към граждански протести, се посочва още в обръщението. ", "date": "2018.11.09", "title": "Камарата на строителите иска да падат глави в БСП!"}
{"url": "https://www.blitz.bg/politika/zakharieva-chuvam-pokhvali-za-tova-che-sme-stabilna-drzhava_news638686.html", "text": "По-скоро е важно не да слушаме какво казват американците, а да гледаме какво правят. По отношение на нашия регион те са доста по-активни, отколкото когато и да било. Америка е активна. Това коментира вицепремиерът Екатерина Захариева в Панорама по БНТ.   Не съм усетила натиск, нито пък съм усетила условия по отношение на енергетиката от страна на САЩ, каза Захариева. Дебатът за миграцията се води в момента вътре в Америка. Още 5 държави-членки на ЕС, включително и ние, не пътуваме към САЩ без визи. Няма как да не повдигаме тези теми, каза Захариева. Там, където са интересите на България, там застава България, каза вицепремиерът. Тя коментира и скандала с продажбата на удостоверения за българско гражданство. Това, което трябва да направи държавата, е първо да се разследват тези всички случаи на съмнение за корупция. Чувам благодарности и похвали за това, че сме стабилна държава. Нямаме причина да виждаме само негативните неща, каза Захариева.", "date": "2018.11.09", "title": "Захариева: Чувам похвали за това, че сме стабилна държава"}
{"url": "https://www.blitz.bg/obshtestvo/regioni/nay-loshoto-spoletya-apashite-obrali-magazin-za-47-sekundi-v-pleven_news638669.html", "text": "Полицията задържа петима мъже, обвинени за кражби на цигари от плевенски магазини.    При претърсванията на домовете на задържаните, полицаите са открили амфетамини и марихуана. Тримата мъже са арестувани за 24 часа, очаква се плевенската районна  прокуратура да им повдигне обвинения и да иска удължаване на мярката им за задържане за 72 часа, информира Нова тв.", "date": "2018.11.09", "title": "Най-лошото сполетя апашите, обрали магазин за 47 секунди в Плевен"}
{"url": "https://www.blitz.bg/politika/trima-ministri-speshno-v-parlamenta-zaradi-ninova-bsp-da-spyat-spokoyno-za-migrantskiya-pakt_news638598.html", "text": "БСП да спят спокойно - не сме подписали пакта за миграцията, заявиха от кабинета в извънредно изявление в Народното събрание след края на парламентарния контрол. Декларацията на Корнелия Нинова, че България ще подкрепи пакта за миграцията на ООН, спешно върна в парламента трима министри малко след участието им в парламентарния контрол.   Въпреки че от ГЕРБ отговориха веднага на внушенията на соцлидерката в контрадекларация от трибуната и обясниха подробно, че решение на МС все още няма, а темата ще се обсъжда на парламентарни комисии с участието на три министерства, правителството също предприе офанзива. Изявлението пред медиите в Народното събрание направиха вицепремиерът и външен министър Екатерина Захариева заедно с вътрешния министър Младен Маринов и социалния - Бисер Петков. За пореден път от БСП се опитват да отклонят вниманието от вътрешните си проблеми и да внушават абсолютно неоснователно страхове у хората, подвеждайки ги, че България се присъединява към пакта за сигурна, редовна и законна миграция, заяви външната министърка Захариева. Няма решение на България, обясни тя. Захариева призна, че акцията на столетницата много й прилича на кампанията анти Истанбулската конвенция. Целта е явно да бягаме от всяко възможно участие, което е свързано с международни организации, коментира външната министърка. По въпроса се работи на експертно ниво, към момента държавата прилага ефективни мерки, както по опазване на границата, така и по политиката на връщането, така че ние ще продължим да прилагаме тази политика и да отстояваме интересите на страната и на ЕС. Според Захариева целта на този пакт е точно обратната на тази, която застъпва БСП - а именно да се спре незаконната миграция. Междувременно се оказа, че от ГЕРБ не са дочакали за участие в планираното за съвместно изявление партньорите им от Обединени патриоти. Уговорката е била и Милен Михов от ВМРО да се присъедини на трибунката към тримата министри, но външната министърка не го е дочакала и е започнала изявлението без малките в коалицията, съобщава Канал 3. Патриотите са против присъединяването на България към въпросния пакт на ООН.", "date": "2018.11.09", "title": "Трима министри спешно в парламента заради Нинова: БСП да спят спокойно за мигрантския пакт"}
{"url": "https://www.blitz.bg/zdrave/cheti-i-zapomni-tova-sa-simptomite-na-raka-na-grdata_news638576.html", "text": "Ракът на млечната жлеза е второто най-често срещано злокачествено новообразувание в света и първо по честота сред жените. Въпреки че около 60% от този рак се диагностицира при жени, навършили 60 г., 40% от засегнатите са в по-ниския възрастов диапазон - когато дамите са най-активни. Всяка година само в Европа се откриват 321 000 нови случаи, показва информация на Световната здравна организация.  У нас между 3500 и 3600 жени годишно се разболяват от рак на гърдата, а между 1000 и 1200 загиват от това заболяване. Това е и причината всяка година октомври да бъде обявен за Световен месец за борба с рака на гърдата. Защо ракът на гърдата е водещо онкологично заболяване при българките разговаряме с управителя на Специализираната болница за онкологични заболявания в София д-р Борислав Димитров. ", "date": "2018.11.09", "title": "Чети и запомни! Това са симптомите на рака на гърдата"}
{"url": "https://www.blitz.bg/ikonomika/boyan-tomov-za-szhalenie-vseki-chovek-se-sblskva-s-administratsiyata_news638678.html", "text": "Много лесно и много често се оплакваме чрез социалните мрежи, но след това не правим нищо друго. Ако един гражданин иска да бъде активен, за съжаление трябва да се сблъска с администрацията. Това заяви Боян Томов, директор на портала на бъклгарските общини kmeta.bg пред \"Канал3\".\"Ако направим една социология, колко вярват гражданите в общината, то процентът ще бъде малък. Администрацията не се старае да приобщи общността\", добави той.  \"В моето ежедневие достигна интересна информация. Хора много често ходят до администрацията да питат в колко часа са родени, за да могат да си направят хороскоп, а висят по опашки. Понякога ние имаме продукти и неща, които могат спокойно да стават онлайн, но процедурите ни са много тежки и тромави\", каза Томов.   Виждаме, че в много населени места и общини започнаха да правят междублоковите пространства. Въпросът е колко е качествено. На хората в даден момент им омръзва да бъдат лъгани. По-добре да знаят, че улицата им няма да бъде оправена тази година, вместо да бъде закърпена и след година да има още по-големи ями там\", заяви Томов.  \"Има доста неща, които се направиха и са полезни за някои градове. Въвеждат се екотранспорт и умни сфетофари, но аз винаги съм казвал, че като казваме, че нещо сме въвели, все едно сме открили топлата вода. Тези неща ги има по света. Въпросът е градоначалникът да има волята, желанието и креативността. Тогава хората ще го разберат\", добави той.  Боян Томов организира конкурса Кмет на годината. Официалната церемония по връчване на наградата ще се състои на 15 ноември в НДК.  \"Най-важното е един градоначалник да гледа хората в очите\", категоричен е Томов.    ", "date": "2018.11.09", "title": "Боян Томов: За съжаление всеки човек се сблъсква с администрацията"}
{"url": "https://www.blitz.bg/politika/yoncheva-prizna-ima-li-fakti-koito-ya-ulichavat-v-nezakonni-deystviya_news638607.html", "text": "\"Няма нито един факт, който да сочи, че от мен са били извършвани незаконни действия. Нито един факт за извършени престъпления\", пише в позиция на народния представител Елена Йончева, разпространена от пресцентъра на БСП.  По думите й прокуратурата е образувала дело срещу нея по сигнал на Делян Добрев, Тома Биков и Антон Тодоров. Надявам се делото, възможно най-бързо, да влезе в съда. Това е мястото, където истината ще стане ясна, заявява тя.  \"Запозната съм с методите на репресии на ГЕРБ. Това е класическа схема\", пише Йончева.  Твърденията за \"вероятно пране на пари\" идват само два дни, след като аз и мои колеги настояхме за независима техническа експертиза на качеството на строителството на българските магистрали - вземане на вертикални ядки и анализ в лицензирани европейски лаборатории, посочва тя.  Работата ми като журналист винаги е била публична, видима.  Договорът, за който депутати от ГЕРБ са поискали от прокуратурата да насочи своето внимание, е за закупуване на телевизионна техника (камери, сателитни телефони, техника за директни включвания, монтажна апаратура). Тази техника е налична, както и цялата документация, пише още Йончева.  ", "date": "2018.11.09", "title": "Йончева призна има ли факти, които я уличават в незаконни действия"}
{"url": "https://www.blitz.bg/lyubopitno/nauka-i-tekhnologii/mariya-gabriel-predupredi-za-golyama-opasnost-koyato-grozi-mnozina-rabotnitsi_news638603.html", "text": "Голяма част от от сегашните работни места ще се трансформират с изкуствения интелект и виртуалната реалност. Това каза еврокомисарят по цифровата икономика и цифровото общество Мария Габриел, която откри конференция за виртуалната реалност и изкуствения интелект \"Бъдещето на реалността\" в \"София тех парк\".  Габриел изтъкна важността на продължаващи инвестиции в образование, не само в младите, но и в хората, които сега имат своите работни места.  \"Не вярвам на крайните изследвания за изкуствения интелект. Според едни, 60 процента от работните места ще изчезнат, други казват - само 9 процента. Истината е, че голяма част от сегашните работни места ще се трансформират с изкуствения интелект, с виртуалната реалност. Затова е много важно да се работи в тази посока. Нашият отговор е ясен - нова програма \"Дигитална Европа\" за следващия бюджет на ЕК. Бюджет от 9 млрд. евро, в които имаме и средства за цифрови умения, и за изкуствен интелект, и за киберсигурност, и за дигитални иновационни хъбове\", посочи Габриел, цитирана от Нова телевизия.  По думите й днешната конференция излъчва силен сигнал - че България има потенциала да се превърне в хъб за иновации по отношение на виртуалната и добавена реалност.  ", "date": "2018.11.09", "title": "Мария Габриел предупреди за голяма опасност, която грози мнозина работници"}
{"url": "https://www.blitz.bg/intsidenti/skorosten-ekshn-11-godishno-momche-se-kachi-v-dzhipa-na-mayka-si-i-podludi-politsaite-video_news638477.html", "text": "Вероятно някои от вас на 11-годишна възраст са играли с ранните игри на серията GTA. Може би ви е било забавно да крадете и шофирате виртуални коли, нали? Не че препоръчваме да правите нещо подобно в реалния живот, но има и такива, които го практикуват.Особено, ако родителите са забранили да се играе на PlayStation, както се е случило с \"героя\" на нашата новина. \"Няма значение\", помислило си 11-годишното момче и си отмъстил като отмъкнал и се качил в Dodge Durango, собственост на майка му.    ", "date": "2018.11.09", "title": "Скоростен екшън: 11-годишно момче се качи в джипа на майка си и подлуди полицаите (ВИДЕО)"}
{"url": "https://www.blitz.bg/politika/tsacheva-naredi-proverka-za-bonusite-v-agentsiyata-po-vpisvaniya-shche-bde-bezkompromisna-pri-narusheniya_news638614.html", "text": "„Разпоредих проверка за бонусите на служителите в Агенцията по вписванията и при нарушение ще бъда безкомпромисна”. Това обяви министърът на правосъдието Цецка Цачева на извънреден брифинг във връзка със скандала с изплатени бонуси на служители в Агенцията по вписванията, раздавани в периода, през който Търговския регистър не е работил.   „Наредбата за заплатите за служителите в държавната администрация е в сила от 2012 г. Съгласно тази наредба всеки един ръководител на административна структура определя нарочни вътрешни правила. Като в тях се дава възможност за изплащане на така наречените бонуси, които са резултат от няколко неща. Преди всичко става въпрос за икономии в определения бюджет на всяка една административна структура, които в масовия случай се натрупват от болнични листове на служители, които през съответния период са били в платен отпуск по болест, както и целта на тези средства е да стимулира съответните представители на администрацията за полагане на максимални усилия в изпълнение на служебните си задължения“, заяви още Цачева. Тя поясни, че като всеки един министър е задължена да даде оценка на изпълнителния директор, без да утвърждава конкретните суми, получени от съответните служители на администрацията. Цачева допълни, че е провела разговори с изпълнителния директор на Агенцията по вписванията, която я е уверила, че разпоредбите на наредбата и вътрешните правила са стриктно спазени. „Разпоредих извършване на проверка, която да ми отговори дали са спазени изискванията на наредбата и вътрешни правила“, каза още Цачева. Тя заяви, че вярва, че няма такива нарушения, но по думите ѝ, ако проверката установи такива в доклада, ще бъде безкомпромисна.", "date": "2018.11.09", "title": "Цачева нареди проверка за бонусите в Агенцията по вписвания, ще бъде безкомпромисна при нарушения"}
{"url": "https://www.blitz.bg/politika/oshche-dvama-deputati-se-otkazakha-ot-imuniteta-si_news638646.html", "text": "Проф. Георги Михайлов от БСП и Пламен Христов от „Воля“ са се отказали писмено от имунитетите си, твърди агенция „Фокус“.   С тях отказалите се от имунитетите си депутати стават четирима от общо шестимата, на които главният прокурор Сотир Цацаров ги поиска, за да възбуди наказателно производство срещу тях.  Сутринта стана ясно, че Борис Кърчев от ГЕРБ и Елена Йончева от БСП са се отказали от специалния си статут още в същия ден на повдигане на обвиненията.  До момента решение да се откажат от имунитетите си не са взели Веселин Марешки и Кръстина Таскова от „Воля“. ", "date": "2018.11.09", "title": "Още двама депутати се отказаха от имунитета си"}
{"url": "https://www.blitz.bg/obshtestvo/obrazovanie/ministr-vlchev-s-komentar-za-obvineniya-v-plagiatstvo-prof-rosen-vasilev_news638660.html", "text": "Ще приема доклада на Комисията по академична етика и ще назнача временен ректор в Техническия университет във Варна. Плагиатството нарушава етиката изначално, доверявам се на мнението на комисията. Проф. Росен Василев може да изгуби научните си степени и поста си завинаги. Това заяви министърът на образованието и науката Красимир Вълчев в предаването \"Още от деня\" по БНТ.   \"Заместникът му ще бъде обявен в понеделник, в академичната област има напрежение и ще трябва да се направи консенсус, който и да бъде назначен. Допускам, че България е водеща в плагиатството, често публични личности попадат в такива скандали\", каза още той.  \"Изненадах се от клипа, но и се зарадвах, че има съответната реакция. Жалко, че не се реагира за други предавания по телевизията така. Отговорността е на Софийски университет, те би трябвало да знаят повече за случая\", разкри още Вълчев във връзка с клипа на студентската телевизия Алма Матер. В него директорът на телевизията - актьорът Башар Рахал обявява кастинг за служители. Видеото, в което момиче играе роля на негова асистентка и му поднася кафе и сметана с обръщението „шефе“, предизвика разнопосочни коментари в академичните среди, някои от които - силно критични.  \"Преди придобиването на дигитални умения, децата трябва да придобият базови умения. Върнахме хиляди ученици в ежедневната посещаемост на училищата. Има социални работници, които отиват до дома на учениците, будят ги, молят родителите им да ги пуснат на училище, купуват им обувки, ако нямат. Множество служители работят всекидневно с проблемни деца\", коментира образователният министър.  \"Модернизацията, иновациите, инвестициите в учителите и връщането на още повече деца в училищата са само част от нещата, към които се стремим\", завърши Красимир Вълчев. ", "date": "2018.11.09", "title": "Министър Вълчев с коментар за обвинения в плагиатство проф. Росен Василев"}
{"url": "https://www.blitz.bg/politika/ninova-se-obrna-km-kmetovete-ne-sm-borisov-i-ne-moga-da-vi-narezhdam-no_news638627.html", "text": "„Колкото и да ви е трудно, търсете резерви, но не вдигайте данъците на старите коли.” Към това апелира лидерът на БСП Корнелия Нинова по време на широка дискусия по Алтернативния бюджет пред местната власт. На срещата присъстваха народни представители от левицата, кметове, избрани и подкрепени от БСП, председатели на общински съвети, общински съветници, експерти – представители на неправителствени организации в сферата на регионалната политика. На събитието присъства и ръководството на Национално сдружение на кметствата в България.   Нинова обясни, че независимо коя политическа сила управлява, трябва да уважава местната власт и бюджетирането да бъде по закон, без да се прави разлика между жителите на общините. „Стимулирайки едни кметове за разлика от други, се наказват български граждани. Аз не съм Бойко Борисов. Не мога да ви нареждам, но ви моля, с оглед на това, което се задава през 2019 г., намерете резерви и начини, но не увеличавайте драстично местните данъци и такси. Не би било правилно, заради сбърканата правителствена политика, да наказваме хората“, каза Нинова пред кметовете, цитирана от  .  Тя добави, че градоначалниците, избрани и подкрепени от БСП, винаги са били социално чувствителни и са прилагали множество социални мерки, насочени към хората, като безплатни детски градини и социални кухни. Тя припомни, че по-високият данък за старите колище засегне над 2 милиона българи от следващата година. Нинова обърна внимание, че „Визия за България“ е стратегически документ с предложения за промяна на модела на регионалната политика и местната власт.  „Различните партии предлагат размествания на различни суми и пера, капиталови разходи и др., но това е в рамките на един модел на отношение централна – местна власт. Време е да поговорим за промяна на този модел за отношенията централна и местна власт“, категорична бе Корнелия Нинова. ", "date": "2018.11.09", "title": "Нинова се обърна към кметовете: Не съм Борисов и не мога да ви нареждам, но..."}
{"url": "https://www.blitz.bg/politika/tomislav-donchev-premiert-imashe-pravo-da-bde-razdraznen-v-khelzinki_news638654.html", "text": "Няма никакъв проблем да бъдат проверени пътищата. Не очаквайте от мен или някой от правителството да осуети тази проверка. Въпросът е друг. Депутатите за избрани от хората, за да представляват техните интереси, а не да се превръщат в строителни контрольори, инспектори от РЗИ, полицаи. Казвам това, защото в последните месеци не спирам да наблюдавам точно този процес.   Това каза в предаването \"Лице в лице\" по bTV вицепремиерът Томислав Дончев, който коментира искането на БСП за независима техническа експертиза на пътищата у нас. \"В новото звено срещу пътните катастрофи и пътната безопасност ще се вземат хора от МВР, от АПИ, от МРРБ, от министерството на транспорта. В него ще работят не повече от 60 души. Няма да има нови назначения. За пътната безопасност отговарят много институции - МВР за нарушенията и книжките, МРРБ за условията на пътищата и тн. Всички те се опитват да работят заедно, но това не винаги може да се случи. Целта на тази нова агенция е всички тези експерти от различните ведомства да се обединят в едно и да работят заедно, за да се решават проблемите. Най-основната задача ще е да се намалят жертвите по пътищата\", категоричен бе Дончев. \"Премиерът имаше право да бъде раздразнен в Хелзинки. Ситуацията в Европа е сложна и динамична. ЕНП трябва да излезе с ясна визия и предложения за решаването на проблемите. Днес от БСП отново се опитаха да се възползват и да се заиграят със страховете на хората говорейки за Глобалния пакт за миграция на ООН. Колегите от правителството и депутати от ГЕРБ дадоха достатъчно ясен отговор по тази тема. Няма решение за пакта, а и аз лично не виждам нищо притеснително в този договор. Трудно е да се даде еднозначен отговор за бонусите в Агенцията по вписванията. Ако бях популист, щях да кажа, че това е отвратително и недопустимо. В администрацията има служители, които получават ниски заплати и бонусите са един от начините този проблем да има някакво решение\", обяви Дончев.", "date": "2018.11.09", "title": "Томислав Дончев: Премиерът имаше право да бъде раздразнен в Хелзинки"}
{"url": "https://www.blitz.bg/politika/mareshki-pobesnya-zaradi-krazhba-v-parlamenta-ne-e-za-vyarvane-kakvo-smrdyashcho-neshcho-e-vnesl_news638628.html", "text": "Зам.-председателят на НС Веселин Марешки отчаяно търси източника, който го предаде на охраната на парламента, след което му е била отнета важна вещ от животински характер, която е внесена тайно в пленарна зала, пише  .  В кулоарите на НС днес обстойно се дискутира драмата на Марешки с т.нар. \"кокал от говедо\".  Във вторник късно, докато депутатите заседавали, за да наваксат с приемането на законите, Марешки успял да внесе през официалния вход нещо, увито в найлон. От цели 15 години НСО няма право да проверява ръчния багаж на депутатите, след като за последно охраната се бе натъкнала на еротична находка в дамската чанта на видна народна представителка от мнозинството по времето на Сакскобургготски.  Във вторник, около 20:20 мин. зам.-председателят на НС внесъл нещо, което било голямо, преминал през коридорите и използвайки, че в залата има само неколцина уморени депутати  успял да го напъха под краката си.  Не е ясно дали някой от квесторите или друг буден пазител от НСО е усетил смрадта на разлагаща се плът в найлона, но още същата нощ е разкрита част от животински труп – бедрена кост от говедо.  Според обясненията на Марешки пред съратниците му от „Воля” той имал идеята да вдигне кокала високо от трибуната на следващия ден сутринта, когато щял да чете декларация срещу правителството. Смятал, че с кокала ще унагледи най-добре алчността на тези, които ни управляват и поради което не желаят да го пуснат.    ", "date": "2018.11.09", "title": "Марешки побесня заради кражба в парламента, не е за вярване какво смърдящо нещо е внесъл!"}
{"url": "https://www.blitz.bg/obshtestvo/samo-v-blits-pazete-se-ot-tozi-nagl-bakshish-prichakva-rodnini-na-bolni-khora-pred-pirogov-i-dere-kozhi-snimki_news638655.html", "text": "Нагъл бакшиш мародерства пред \"Пирогов\". За това разказа пред БЛИЦ майка на болно момиче, което в момента е в много тежко състояние в здравното заведение.  \"Дъщеря ми е в тежко състояние в \"Пирогов\". Трябваше за един час да отида до вкъщи, да взема дрехи за преобличане и лични вещи, а после да се върна обратно. Може би заради това не обърнах внимание, че е измамник\", разказва пред БЛИЦ потърпевшата майка.   Тя не очаквала, че ще бъде измамена, още повече по пътя разказала историята си на шофьора. Вместо да изрази съпричастност, той не се притеснил, че ще я измами в такъв тежък момент.         Когато стигнали до адреса, жената била учудена, че сметката е двойно по-голяма - над 13 лева.  \"Казах му, че няма да платя, а той се развика, беше много нагъл\", признава майката на болното момиче.  Тя успяла да заснеме шофьора и разкрива, че е направила това, за да няма други потърпевши като нея близки на пациенти.  \"Това е много жестоко, защото такива таксиметрови шофьори използват мъката на другите, за да ги мамят с издути цени\", твърди тя.  ", "date": "2018.11.09", "title": "Само в БЛИЦ! Пазете се от този нагъл бакшиш, причаква роднини на болни хора пред \"Пирогов\" и дере кожи (СНИМКИ)"}
{"url": "https://www.blitz.bg/layfstayl/za-damite/na-prv-pogled-tova-e-nay-obiknoven-zhlt-kamion-no-zad-stenite-mu-se-krie-ogromna-tayna-snimki_news638134.html", "text": "На пръв поглед това е най-обикновен жълт камион, но не бързайте с прибързаните изводи, защото зад стените му е скрита огромна тайна. 5-тонната машина е напълно преобразена от влюбена двойка и сега двамата с удоволствие пътуват из цяла Европа с комфортния си дом на колела.   \"Преди около 4 години, след няколко бутилки бира, се замислих дали да не си купя голям американски камион. Купихме го чак през май. Трябваха ни 4 месеца, за да го ремонтираме. Всичко сме направили съвсем сами\", споделя Мартин.  Двойката купува камиона от eBay за скромната сума от 3,6 хил. паунда.  Когато отворите вратата на камиона, направо ще ахнете!", "date": "2018.11.09", "title": "На пръв поглед това е най-обикновен жълт камион, но зад стените му се крие огромна тайна (СНИМКИ)"}
{"url": "https://www.blitz.bg/layfstayl/svetski/vlado-karamazov-s-shokirashcho-priznanie_news638643.html", "text": "Владо Карамазов бил изпълнен с истинска досада от сцените в „Откраднат живот“, в които трябвало да се целува с операционната сестра Кая, в чиято роля гледаме Неда Спасова от театър „София“ .   В гилдията се говори още, че топ актьорът от Народния едва ли не се сърдел на сценаристката Христина Апостолова, която е сред най-близките му приятели, когато тя настоявала за по-секси моменти между неговия герой и красавицата. А те, както стана ясно, са задължителни, тъй като мачовските интриги в сериала на „Нова“ през този сезон се въртят около Кая, пише „ “. Карамазов бил убеден, че чарът му върши същата работа за развитието на сюжета и без креватни етюди, но режисьорите настоявали все пак пред камерите да има нещо по-горещо.", "date": "2018.11.09", "title": "Владо Карамазов с шокиращо признание!"}
{"url": "https://www.blitz.bg/svyat/angela-merkel-predupredi-za-neshcho-mnogo-strashno_news638648.html", "text": "Германският канцлер Ангела Меркел предупреди, че в Германия се засилва антисемитизмът и отново заяви, че трябва да се предприемат решителни действия срещу расизма, ксенофобията и социалното изключване. Това стана на церемония, организира днес по повод 80-годишнината от Кристалната нощ, предаде ДПА.   \"В Германия отново има процъфтяващ еврейски живот\", каза Меркел на церемонията в най-голямата синагога в Берлин. \"Но същевременно сме свидетели на тревожен антисемитизъм, който заплашва еврейския живот в нашата страна и други места по света, които се смятаха за сигурни\", заяви тя. \"За жалост, почти свикнахме с факта, че всяка еврейска институция . . . трябва да бъде охранявана или специално пазена от полицията\", каза Меркел. \"Но ние изпитваме страх от нападенията срещу хора с еврейски шапчици и сме шокирани от нападението през август срещу еврейския ресторант в Кемниц, извършено с десни подбуди\", заяви тя. Подобни криминални деяния на антисемитска основа навяват \"лоши спомени за началото на преследванията срещу евреите през 30-те години\", каза канцлерът. \"Държавата трябва да действа решително и последователно срещу езика на омразата, социалното изключване, антисемитизма, расизма и десния екстремизъм\", каза Меркел. \"По същия начин държавата трябва да действа последователно, когато омразата срещу евреите и Израел, било то вербална или невербална, се проявява от живеещи в нашата страна хора с различен религиозен и културен произход\", заяви тя. Председателят на Централния съвет на евреите в Германия Йозеф Шустер каза, че през 1938 г. сградата на синагогата е била подпалена и пожарът е бил потушен сравнително бързо само за да не засегне околните домове, предаде Асошиейтед прес. Шустер заяви, че макар и отговорни за погрома да са били нацистките организации СА и СС, това вече е означавало, че хиляди германци са участвали, а реакцията на населението е дала на нацистите \"ценната информация\", че почти никой не е протестирал. Макар съвременните нападения срещу евреи, мигранти и мюсюлмани да не може да се приравнят с престъпленията от нацистката ера, срамно е, че \"подобни неща се случват в Германия през 2018 г.\", каза той.  Шустер упрекна крайнодясната партия \"Алтернатива за Германия\", затова че \"не изпитва уважение към нищо\". Партията, която миналата година влезе в германския парламент, не бе поканена на днешната церемония. В синагогата присъстваше и германският президент Франк-Валтер Щайнмайер. По-рано в реч в Бундестага той каза, че катастрофите през двете световни войни и Холокоста, са неделима част от германската идентичност. Но в същото време корените на демокрацията и на борбата за свобода трябва да се помнят такива, каквито са били в зората на демокрацията през 1918 г., каза той. На 9 ноември освен от Кристалната нощ се навършва и годишнина от провъзгласяването на тази дата през 1918 г. на края на монархията в Германия и началото на Ваймарска република. \"Можем да се гордеем с традициите си за свобода и демокрация, без да губим от поглед пропастта на Шоа\", каза Щайнмайер, използвайки названието на иврит на Холокоста. Днес се отбелязва и падането на Берлинската стена през 1989 г. Щайнмайер определи това събитие като \"най-щастливия 9 ноември в историята (на Германия)\". Но остава \"най-тежкият и най-болезненият въпрос в германската история\" - как само за няколко години след демократизацията през 1918 г., през 1933 г. нейните врагове, нацистите, успяват да спечелят изборите и германският народ залива съседите си в Европа с война и изтребление, заяви той.", "date": "2018.11.09", "title": "Ангела Меркел предупреди за нещо много страшно!"}
{"url": "https://www.blitz.bg/svyat/podrobnosti-za-katastrofata-s-kortezha-na-tereza-mey_news638633.html", "text": ", съобщи телевизия VRT. Двама от мотоциклетистите от кортежа са пострадали. Дипломатите не са ранени.   Според електронното издание на La Dernière Heure катастрофата е настъпила, след внезапно спиране на автомобил пред дипломатическия кортеж. Мотоциклетистите от охраната са нямали време да реагират и двама от тях са се забили в колата пред тях. В момента те са настанени в болница. Кортежът след това продължи пътуването си до Монс, където ръководителите на британското и белгийското правителство участваха в церемония по полагането на венци във военното гробище Сен Смфориен. Полицията класифицира инцидентът като обикновено пътно транспортно произшествие, не се разследва версията за терористична атака.", "date": "2018.11.09", "title": "Подробности за катастрофата с кортежа на Тереза Мей"}
{"url": "https://www.blitz.bg/layfstayl/skorost/lishavat-audi-ot-strategichesko-preimushchestvo_news638253.html", "text": "Audi може да загуби ролята на водещ изследователски център на Volkswagen Group, съобщава \"Ройтерс\", позовавайки се на собствените си източници. Немският концерн обмисля възможността за сътрудничество в областта на автономните системи и електромобилите с други производители на автомобили.Херберт Дис, шеф на Volkswagen Group, ще представи на Съвета на директорите стратегически план за развитие на концерна за следващите 10 години. В него се говори за сътрудничество с други компании в сферата на модерните технологии.    ", "date": "2018.11.09", "title": "Лишават Audi от стратегическо преимущество"}
{"url": "https://www.blitz.bg/layfstayl/skorost/skoda-pokaza-za-prv-pt-interiora-na-noviya-khechbek-scala-snimki_news638255.html", "text": "Компанията Skoda за пръв път показа изображение на интериора на новия си модел Scala, който ще замени Rapid Spaceback.Чехите подчертават, че Scala ще бъде първият модел на компанията, в който ще дебютират нови стилистични решения и философия, съгласно която Skoda се отдалечава от прагматичния и скучен дизайн в посока към по-емоционалния.    ", "date": "2018.11.09", "title": "Skoda показа за пръв път интериора на новия хечбек Scala (СНИМКИ)"}
{"url": "https://www.blitz.bg/svyat/koshmar-po-vreme-na-ptuvaneto-na-cheshkiya-prezident-v-kitay-otkrikha-mrtv-v-khotelska-staya-lichniya-lekar-na-milosh-zeman_news638663.html", "text": "Лекарят, който се грижеше за здравословното състояние на чешкия президент Милош Земан е бил намерен мъртъв в хотелската си стая по време на правителствена визита в Китай.   66-годишният специалист Петр Халата е специализирал общопрактикуваща и специализирана медицина за лечение по време на пътувания.   Отсъствието на Халата било забелязано едва на борда на самолета. Тогава се оказало, че той е предал паспорта си на ръководителя на делегацията, но не е пристигнал за тръгването на колоната с коли.  Едва тогава бил потърсен в потелската стая и там бил намерен мъртъв.   \"По наше настояване беше започнало издирване в хотела, за съжаление лекарят бе открит мъртъв. Веднага уведомихме дипломатите на Чешката република в Шанхай\", пише в Туитър говорителят на чешкия президеннт Иржи Овчачек.  \"Покойният лекар бе дълго време сред групата специалисти, които се грижеха за здравословното състояние по време на международни пътувания на правителствените делегации. Беше много опитен\", разкрива неговият шеф Петр Хматаб. Засега не е известна причината за смъртта му, тялото все още се намира в Китай. Превод БЛИЦ    ", "date": "2018.11.09", "title": "Кошмар по време на пътуването на чешкия президент в Китай! Откриха мъртъв в хотелска стая личния лекар на Милош Земан"}
{"url": "https://www.blitz.bg/stsena/rsel-krou-ne-prilicha-na-sebe-si-fenovete-ne-spirat-da-se-chudyat-kakvo-se-sluchva-s-aktora-snimka_news638457.html", "text": "Актьорът Ръсел Кроу е неузнаваем. Голямата промяна във външния му вид се дължи на най-новата му роля, съобщава news.com.  С оплешивяло теме и двойна брадичка, силно напълнялата звезда се разхождала по улиците на Ню Йорк.  В \"The Loudest Voice In The Room\" Кроу влиза в образа на шефа на Fox News и съветник на трима американски президенти Роджър Ейлс. Сериалът ще започне да се излъчва по Showtime през 2019 година. Превод: БЛИЦ  ", "date": "2018.11.09", "title": "Ръсел Кроу не прилича на себе си! Феновете не спират да се чудят какво се случва с актьора (СНИМКА)"}
{"url": "https://www.blitz.bg/svyat/strashen-intsident-ptnicheski-samolet-katsna-avariyno-ima-raneni-video_news638651.html", "text": "Най-малко шестима души бяха ранени при принудителното кацане на самолет Боинг на летището в Джорджтаун, столицата на Гвиана, предаде Франс прес, цитирайки министъра на транспорта на страната Дейвид Патерсън.Самолетът на компания \"Флай Джамайка еъруейз\" със 126 души на борда тъкмо бил излетял за Торонто, когато изникнал проблем с хидравличната система. Машината се върнала на летището и при приземяването излязла от пистата, уточни министърът.          ", "date": "2018.11.09", "title": "Страшен инцидент: Пътнически самолет кацна аварийно, има ранени (ВИДЕО)"}
{"url": "https://www.blitz.bg/layfstayl/ptuvane/tova-e-ski-kurort-za-amazonki-tam-e-zabraneno-za-mzhe_news638509.html", "text": "Има едно невероятно място, където жените могат да си отпочинат, наслаждавайки се на невероятна снежна природа. И то с децата.    Курортът La Norma е наистина идеално кътче, където ще се насладите на всички удоволствия и ще се върнете у дома отпочинали. ", "date": "2018.11.09", "title": "Това е ски курорт за амазонки! Там е забранено за мъже"}
{"url": "https://www.blitz.bg/stsena/nikol-kidman-progovori-za-priemnite-si-detsa-otvlecheni-ot-stsientologiyata-snimki_news638616.html", "text": "Никол Кидман наруши мълчанието си за своите приемни деца, които тя осинови по време на брака си с Том Круз. По-рано се появи информация, че актрисата не общува с 25-годишната Изабела и 23-годишния Конър заради привързаността им към Сциентологията. В течение на 10 години папараците нито веднъж не са виждали роднините заедно, пише в. \"Сън\".       \"Те избраха пътя на Сциентологията и, що се отнася до мен като майка, моята работа е да ги обичам. Аз съм пример за толерантност. Вярвам, че не е важно с какво се занимава вашето дете, основното е то винаги да бъде обичано и да го чувства. Точно това правя аз\", призна Никол.   Изабела и Конър актрисата осинови, когато бе омъжена за Том Круз. Холивудската двойка се раздели през 2001 година, след което децата останаха при приемния си баща. Малко по-късно в медиите се появи информация за суровите правила на сциентолозите. Според тях, ако човек напусне религиозното движение, както направи Кидман, то той повече не може да общува с другите последователи.       В частност, актрисата не е присъствала на сватбата на Изабела през 2015 година, а за последно те бяха видени заедно през 2006 година. Междувременни Никол възпитава две дъщери, които тя роди от своя мъж Кийт Ърбан.  ", "date": "2018.11.09", "title": "Никол Кидман проговори за приемните си деца, отвлечени от Сциентологията (СНИМКИ)"}
{"url": "https://www.blitz.bg/svyat/trmp-otgovori-ostro-na-mishel-obama-nikoga-nyama-da-prostya-na-spruga-vi-che-ssipa-armiyata-na-sashch_news638672.html", "text": "Президентът на САЩ Доналд Тръмп отговори гневно на бившата първа лейди на Америка Мишел Обама. Тя обвини Тръмп, че поддържа движение, чиито членове смятат Барак Обама за нелегитимен екс - президент, съобщава CNN.  Мишел Обама заяви, че никога няма да прости на Тръмп за ролята му в движението \"birther\". Именно членовете му смятат, че Обама не е имал право да бъде президент на САЩ, защото е получил американско гражданство не по право на раждането си в страната.  \"Ще отговоря на полемиката с полемика! Никога няма да простя на Обама това, което направи с армията на САЩ. Тя беше съсипана и аз трябваше да поправям тази грешка. Това, което той извърши с армията ни, направи страната ни опасна за теб, за теб и за теб\", коментира Тръмп в отговор.   Въпросните обвинения по адрес на действащия американски президент бяха отправени от Мишел Обама в новата й книга с мемОари.   В тях тя написа, че никога няма да прости на Тръмп. Превод БЛИЦ    ", "date": "2018.11.09", "title": "Тръмп отговори остро на Мишел Обама: Никога няма да простя на съпруга Ви, че съсипа армията на САЩ!"}
{"url": "https://www.blitz.bg/svyat/ruski-general-prizna-nashata-pro-mrtvata-rka-shche-e-bezpolezna-pred-novite-raketi-na-sashch-v-evropa_news638659.html", "text": "Бившият началник на Главния щаб на Ракетните войски със стратегическо предназначение (1994-1996) генерал-полковник Виктор Есин обясни защо руската система за автоматичен ядрен удар \"Периметър\" може да се окаже безполезна в случай на военен конфликт.Според Есин, тази система, известна на Запад като Dead Hand - \"Мъртвата ръка\", може да изгуби своята ефективност след излизането на САЩ на договора за ликвидирането на ракетите със среден и малък обсег на действие. В момента, отбелязва той, системата функционира и е преминала модернизиране. \"Но когато тя сработи, ние ще имаме вече много малко средства - ние ще можем да изстреляме само ракетите, които оцелеят след първия удар на агресора\", смята Есин.   САЩ могат да постигнат това, ако разположат в Европа ракети със среден обсег, които нарушават въпросния договор. С помощта на тези ракети те могат да унищожат основната част на ракетните средства в европейската част на Русия, а останалите да бъдат прихванати по време на полет, посредством ПРО, отбелязва той.   Есин подчертава, че в при създателите се условия Русия ще трябва да преразгледа военната си доктрина и в ускорен режим да произвежда ракети със среден обсег. Според него, при тези малки срокове това може да стане на базата на тристрепенната ракета \"Ярс\".   \"Честно казано, с ефективен отговор на американските ракети със среден обсег в Европа засега ние не разполагаме. Ако САЩ започнат разгръщането в Европа на свои ракети, ние няма да можем да направим нищо друго, освен да се откажем от доктрината за ответен удар и да преминем към доктрината на изпреварващ удар\", заяви Есин.   При това той смята, че Русия трябва да заложи на развитието на хиперзвуковото оръжие, с отговор на което Западът все още не разполага.    \"Най-важното, според мен, е увеличаването на хиперзвуковите средства, за да може моментално да се отговори на противника. Колкото по-страшно е оръжието, с което разполагаш, толкова е по-малка вероятността от военен конфликт\", смята Есин.  Превод и редакция: БЛИЦ  ", "date": "2018.11.09", "title": "Руски генерал призна: Нашата ПРО \"Мъртвата ръка\" ще е безполезна пред новите ракети на САЩ в Европа"}
{"url": "https://www.blitz.bg/intsidenti/pozhari/izvnredno-ognen-uzhas-v-turski-mol-blizo-do-blgarskata-granitsa-khora-sa-blokirani-vtre-video_news638658.html", "text": "Пожар се разрази днес в мол в град Люлебургаз в граничещия с България окръг Къркларели, съобщи турската телевизия НТВ.   Има блокирани хора на последния етаж на търговския център. Спасителни екипи в момента опитват да изведат блокираните хора.  На мястото на инцидента пристигнаха пожарни екипи, полиция и линейки. Валията на Къркларели Осман Билгин заяви, че при пожара има обгазени хора.  Той добави, че огънят е възникнал в детски кът по неустановени засега причини.  ", "date": "2018.11.09", "title": "Извънредно! Огнен ужас в турски мол близо до българската граница, хора са блокирани вътре! (ВИДЕО)"}
{"url": "https://www.blitz.bg/obshtestvo/regioni/prostak-s-dzhip-yaguar-zaplashi-mayka-s-malko-dete-v-plovdiv-zaradi-parkirane-snimka_news638624.html", "text": "Пловдивчанка и шофьор си спретнаха скандал на улица в града под тепетата. Причината – спор за тротоар. Жената била с малко дете и приятелка на тротоар. Докато разменяли сладки приказки, се задал лъскав джип - Ягуар, който с клаксон направил знак на дамите да се мръднат,    Притеснени да не ги удари автомобила, пловдивчанките слезли на платното, а водача с две маневри се насадил на мястото, пригодено за пешеходци. „Изчаках го търпеливо да слезе от колата и му направих забележка. Спорът се разгоря. Казах му че заслужава да му снимам колата и да го кача в интернет пространството. Той от своя страна ми отвърна, че ще ме съди”, коментира ядосаната жена. След разпрата водачът с бърза крачка се отдалечил от автомобила си, а двете дами и 4-годишното дете останали на пътното платно. „Да си помисли за какво иска да ме съди. За това, че паркира на не позволено място или за това, че е по-важно неговата кола да е на тротоара, а едно 4 годишно дете да върви по улицата”, допълва жената. СНИМКА: Паркирал като идиот Пловдив", "date": "2018.11.09", "title": "Простак с джип Ягуар заплаши майка с малко дете в Пловдив заради паркиране (СНИМКА)"}
{"url": "https://www.blitz.bg/obshtestvo/stolitsa/nyakoy-vizhdal-li-e-tozi-mzh_news638631.html", "text": "Полиция и близки издирват 70-годишния Николай Павлов Костадинов от Бояна. Възрастният мъж е в неизвестност от близо месец.   Изчезнал е на 14 октомври. Предполага се, че последно е бил в района на пазара на „Красно село” или около Панорамния път на Бояна. Умоляват се всички, които имат някаква информация да се обадят на 112.", "date": "2018.11.09", "title": "Някой виждал ли е този мъж?"}
{"url": "https://www.blitz.bg/obshtestvo/optimistichen-spomen-za-priyatelite-koito-gi-nyama-viktor-paskov-i-velizar-nikolov_news638634.html", "text": "Сприятелихме се като ученици в гимназията покрай ученическия тогава вестник “Средношколско знаме”. Но преди това сприятеляване ми се случи нещо знаменателно.Пътувах с трамвай, някъде към площад “Македония”, стоях прав в опашката на спрелия трамвай. Точно тогава зад трамвая минаха две момчета с особено излъчване и много одухотворени някак. Щом ги видях, в мене нещо трепна - от пръв поглед ми харесаха, дощя ми се да ми бъдат приятели. И ето, че това стана само след седмица в стаята, при редактора Петко Кицов. Най-неочаквано и тримата се озовахме в редакцията на “Средношколско знаме” по едно и също време. По-високото момче с очилата и реглан ръкави на балтона се казваше Виктор Пасков, за когото вече бях чувал хвалебствия от утвърдения тогава средношколски лирик Лъчезар Ичев, мир на праха му. А другото, нисичкото момче с къдравата коса и само по шлифер в лютата зима бе Велизар Николов.  Вече бях чел техните стихотворения, които излизаха почти всеки вторник в ученическия вестник, и леко им завиждах за успеха   Признах им го, те пък ми споделиха, че по същия начин се отнасяли, когато прочитали под стиховете моето име Васил Стоев. Простихме си великодушно усмихнати и започнахме да сядаме заедно в понеделнишките вечери, когато се провеждаше кръжокът за младите автори в изданието. А после си разменихме гостувания, черпехме се по кафенета и най-евтини кръчми, а по-рядко дори и в “Бамбука”, “Феята”.   С Виктор си приличахме по манията да се обличаме екстравагантно, подражавайки на английските рокаджии. Той дори свиреше заедно със свои съученици китаристи от центъра на София в група за ритъм и блус. Веднъж на едно литературно четене пред средношколци аз се появих в бяла лятна куртка на баща ми от младини, носена от офицерите във ВВС. Кой знае защо, му подхвърлих лъжата, че е белогвардейска. Той изпадна в луд възторг и си я измоли за подарък. После често я носеше на концертите на своята група, ходеше с нея и по софийските улици. Наляво и надясно разправяше, че е белогвардейска, макар и да не беше - просто искаше му се да е такава. Как не са го арестували тогава, не знам.  Не помня нито Виктор, нито Велизар да са носили някога пълната ученическа униформа, най-много куртката, като Виктор пъхаше в горното й джобче вилица, която стърчеше навън. Бяха бунтари, с намалено поведение. Превъзнасяха и боготворяха прокълнатите поети. За годините си бяха със завидна литературна ерудиция. Още тогава  Виктор знаеше наизуст стихотворенията на модернисти от миналото, на по-нетрадиционните съвременни български поети  По софийските улици той се носеше напористо и наперено, стъпваше уверено и със самочувствие, главата му бе гордо изправена. Винаги бе в трескаво оживление, говореше на висок глас и усмихнат. Имаше вид на преуспяващо младо момче, а това се дължеше чисто и просто на радостта му от поредното написано стихотворение. Гениално! Тази дума много често бе в обращение между нас и я приемахме като чиста монета.  За мене бе голямо удоволствие да вървя до него, фуках се с нашето приятелство и дори му го казах, а той ми отвърна със същото. Цар беше на ласкателствата към хората, които му допадаха. Отношението към нас, учениците в “Средношколско знаме”, бе толкова добро и насърчително, че ние наистина се имахме за големи творци.  ... Виктор често канеше гости у тях  Живееше в центъра, на ул. “Искър”, в стара двуетажна къща с дървени стълби, като обзавеждането на апартамента им беше скромно и невзрачно. Но затова пък доброто настроение, смях и песни до зори, разговори за литература и изкуство ни правеха възторжено щастливи. Виктор вадеше китарата си, свиреше и пееше парчета на “Бийтълс” и “Ролинг Стоунс”. До края.. На английски, с правилно произношение.  Въобще езиците му се отдаваха. Помня как веднъж ми поиска стихосбирка на Раймон Кьоно в оригинал, изчете я цялата, без да е учил френски, а после ми сподели, че я е разбрал и харесал. Защо пък не, този голям френски поет пишеше със създадени от себе си думи, като залагаше най-вече на звуковите каламбури.  Въобще квартирата на ул. “Искър” беше Аврамов дом. Отсядаха там задълго и писатели от провинцията. Така се запознах с поета Биньо Иванов. Колко се хранеше, не знам, но на масата в стаята, където бе приютен, дори сутрин имаше отворено шише ракия, няколко изписани вече листа и химикалка. Всеки ден той твореше своята поезия и ни рецитираше написаното. Критикуваше властта и шефовете на СБП без задръжки, само няколко месеца ни деляха от 10 ноември.  Аз също съм преспивал у Викторови. Често оставах до късно, до угасването на лампите в ресторантите на журналистите и писателите, градският транспорт беше спрял, нямах пари за такси и тръгвах по “Раковски” към “Искър”.  Забележех ли, че прозорецът му свети, ми олекваше  С кого ли не съм се запознавал и сближавал с приказки до сутринта у тях? Поетите Емил Симеонов, Борис Гуляшки, Виктор Самуилов, белетристът Янко Станоев. Бъдещият ни президент Петър Стоянов, но тогава само поет с китара.   По-късно Виктор замина при баща си, тромпетист в ГДР, завърши там висше образование в тамошната Консерватория, хармония и пеене, след което започна работа като оперен певец. Изпращаше ми дълги и емоционални писма, които винаги допълваше с нови негови стихотворения, които ме изумяваха със съвършенството си. Тях обаче нито едно тогавашно периодично издание у нас не публикуваше. Виктор владееше до съвършенство класическия стих, но пишеше дръзко и метафорично, не се връзваше с конюнктурата, дори направо я пренебрегваше и предизвикваше.  Когато вече бях редактор в сп. “Театър”, му поръчах да преведе пиеса от немски автор. Сега препрочитам тогавашните му писма с неговите предложения и се възхищавам на театралната му ерудиция.  Споменаваше пиеси на Хайнер Мюлер, дискусия в писмен вид между Брехт и Лукаш, които, уви, нямаше да минат в списанието. Накрая, вече след като се прибра в България и работеше във в. “София нюз”, се спряхме на “Пътеводител зад кулисите” от Карел Чапек - хумористична повест за някои комични обстоятелства в подготвителния период на една премиера с доста терминология от “кухнята” на театъра, с която той се справи блестящо. Дори главният редактор Юлиян Вучков се замисли дали да не го покани в своя редакционен екип, но после по неизвестни ми причини се отказа.  Беше вече през 80-те години, когато Виктор се установи за по-дълго на работа в София. Случайно се срещнахме на площад “Славейков”. Той веднага сложи ръка на гърдите си и ми се оплака, че го мъчат остри бодежи в сърцето.  Помоли ме да отидем заедно до поликлиниката на Първа градска болница, където да го прегледа кардиолог   ​ ​​​​​​  Придружих го веднага, той бързо влезе и излезе от съответния кабинет, беше се поуспокоил. Продължихме заедно навън и тогава му споделих, че напоследък мисля само за смъртта. Не като за предстоящо скорошно събитие, а въобще. Дори и след много години да ме споходи, просто не съм сигурен в себе си, че ще я посрещна безстрашно и не знам как ще се държа. Тогава той ми каза:  - Копеле, много е просто! Все едно отиваш на зъболекар.  Тогава приех казаното като шега, но вече стигнах до извода, че има много житейска истина в това.  В последните години прекъснахме контактите си. Той заработи в Западна Европа като наш дипломат. А пък моите два инсулта и последвалата левостранна пареза ме принудиха да се затворя у дома. За сполетялото го онкологично заболяване научих от белетриста Николай Стоянов. Превеждах от френски една книга за неговото издателство и почти всеки месец се виждахме в моя квартал. Николай периодично ме информираше за всеки етап от лечението, докато един ден ми съобщи за смъртта му, за деня, часа и мястото на опелото. При една наша по-късна среща, говорейки за Виктор, изрекох:  - Не му е било лесно... Горкият!  - Абе, държеше се много мъжки - отговори ми Николай.  По същия начин, мъжки, си отиде и Велизар Николов. На никого не се оплака, нито се повайка за нещо. Имаше операция на гърлото, нямаше глас, но въпреки това винаги си слагаше копринено шалче в тон със сакото. И върху лист написваше онова, което иска да ти каже.   Двама приятели, които обичах! И ще мисля и говоря за тях, докато ме има.  ", "date": "2018.11.09", "title": "Оптимистичен спомен за приятелите, които ги няма - Виктор Пасков и Велизар Николов"}
{"url": "https://www.blitz.bg/svyat/okonchatelno-bivshiyat-makedonski-premier-gruevski-otiva-v-zatvora_news638679.html", "text": "Бившият македонски премиер и дългогодишен лидер на ВМРО-ДПМНЕ Никола Груевски до дни ще трябва да започне да изтърпява двегодишната си присъда в затвора, предаде БГНЕС.   Днес Наказателният съд в Скопие отхвърли и последната жалба на Груевски. Това означава, че след като бившият македонски премиер получи това решение на съда, ще трябва незабавно да отиде в затвора. Груевски получи две години ефективна присъда по делото „Танк“ за закупуването на служебния му „Мерцедес“ за над 650 000 евро, докато беше премиер. ", "date": "2018.11.09", "title": "Окончателно: Бившият македонски премиер Груевски отива в затвора"}
{"url": "https://www.blitz.bg/obshtestvo/petko-simeonov-gnevno-podbra-ivo-khristov-gavri-se-s-zhelyu-zhelev_news638636.html", "text": "Петко Симеонов е един от основателите на СДС. Той се възмути в личния си профил в социалната мрежа от изказване на началникът на кабинета на президента Румен Радев – Иво Христов.  Симеонов смята, че Христов се е „изгаврил“  с предложението Летище София да се казва „Желю Желев“. Всъщност основателят на СДС е един от авторите на тази идея. Ето кои думи на Иво Христов породиха гнева на Симеонов:      Без да се бави Симеонов бързо отвърна на публикуваното в социалната мрежа със следното изявление:     ", "date": "2018.11.09", "title": "Петко Симеонов гневно подбра Иво Христов: Гаври се с Желю Желев!"}
{"url": "https://www.blitz.bg/lyubopitno/evrika/direktort-na-rim-v-pleven-s-razkritiya-za-grneto-s-zhltitsi-otkrito-v-zatvora_news638647.html", "text": "Намереното днес съкровище на територията на земеделски земи в Плевенския затвор е значително по рода си за периода на 19 век. Това заяви за БТА д-р Володя Попов - директор на Регионалния исторически музей /РИМ/ в Плевен.  Откритата делва е пълна със 7 500 сребърни турски монети от 19 век, така наречените акчета. Според мен е значително съкровище за периода, но е много рано да се говори по-конкретно за находката, каза д-р Попов. Според него по всяка вероятност то е свързано с инцидентно укриване, като е закопано на 30 сантиметра дълбочина на място, където няма данни да е имало постройка.  Кога е закопано е трудно да се каже, тепърва специалистите на музея ще обработват монетите, за да се види от кой период са. Двама специалисти от музея са ангажирани веднага след като е открито съкровището с неговото събиране и документиране, каза директорът на РИМ. Както съобщи по-рано днес директорът на затвора в Плевен Иван Петков на територията на затвора, археологическата находка е открита при обработка на земеделска земя за есенниците. ", "date": "2018.11.09", "title": "Директорът на РИМ в Плевен с разкрития за гърнето с жълтици, открито в затвора"}
{"url": "https://www.blitz.bg/obshtestvo/stolitsa/prvo-v-blits-panika-pred-natsionalnata-biblioteka-v-stolitsata-gmzhi-ot-politsiya_news638657.html", "text": "Истинска паника пред Националната библиотека \"Св. св. Кирил и Методий\". На спирката на тролеите в посока ул. \"Оборище\" има забравен съмнителен багаж, твърди очевидец пред БЛИЦ.На мястото гъмжи от униформени служители на полицията, които трябва да установят какво точно има в чантата. Хората се държат на разстояние от мястото, за което се грижат служителите на реда.  На   БЛИЦ очаква новини, снимки и видео от своите читатели в цяла България и по света     ", "date": "2018.11.09", "title": "Първо в БЛИЦ! Паника пред Националната библиотека в столицата, гъмжи от полиция!"}
{"url": "https://www.blitz.bg/layfstayl/shoubiznes/kichka-i-shcherka-nagoreshchikha-mrezhata-s-razgoleni-snimki-ot-meksiko_news638525.html", "text": "Певицата Кичка Бодурова и дъщеря й Кристи Зарпас успяха да нагорещят социалните мрежи до червено. Двете, който са на семейна почивка в Лос Кабос в Мексико, решиха да пуснат свои снимки, но съзнателно или не, провокираха интернет потребителите.  Кичка и Кристи демонстрират пищни форми в басейна. Двете се съблякоха по бански и събраха очите на присъстващите с пищни форми.   Кристи, която е с българо-гръцки корени, е израснала в тузарски квартал в Лос Анджелис и няма никакви задръжки. Тя се прочу най-вече с татуировките си, а  .  Освен фотоси от басейна, на който са полуголи по изрязани бански, Кичка се щракна и по прозрачно късо рокле, под което напираха пищните й баджаци. ", "date": "2018.11.09", "title": "Кичка и щерка ѝ нагорещиха мрежата с разголени СНИМКИ от Мексико"}
{"url": "https://www.blitz.bg/layfstayl/ptuvane/7-prichini-da-napravite-sega-rezervatsiya-za-lyatoto-za-da-khvanete-ogromnite-namaleniya_news638510.html", "text": "Има хора, които правят всичко в последния момент. Те обичат приключенията. Но има и такива, които предпочитат добрата организация. Затова и не е чудно, че туристическите агенции пуснаха вече оферти за следващото лято и то с много добри намаления.      ", "date": "2018.11.09", "title": "7 причини да направите сега резервация за лятото, за да хванете огромните намаления"}
{"url": "https://www.blitz.bg/obshtestvo/broeni-dni-ostavat-do-tlstite-globi-a-23-ot-shoforite-sa-v-narushenie_news638535.html", "text": "Акция „Зима” е в разгара си. След 15-ти ноември КАТ ще започне да глобява шофьорите, чиито автомобили не са подготвени за зимни условия. Пътна полиция ще следят за изправна спирачна система, чисти фарове, обезопасителен триъгълник, аптечка, пожарогасител, светлоотразителна жилетка и дълбочина на грайфера на гумата – над 4 мм. Глобите са от 50 лв. до 500 лв.  Затова е важно да знаем няколко важни неща за зимните гуми.  \"Когато времето се затопли, клиентите си спестяват идването центровете за гуми, изчакват да застудее, а тогава се образуват големи опашки. Според мен е хубаво още от октомври месец, постепенно хората да започнат да си сменяват гумите. Една зимна гума, с дълбочина на протектора на 4 мм, винаги води до по-добър спирачен път”, каза Александър Гущеров, търговски директор на център за гуми, в рубриката „Чети етикета” по БТВ.  По думите му 2/3 от шофьорите все още не са сменили гумите си, въпреки че законовият срок за това започва да тече от 1 ноември. Гущеров показа какви са годните за шофиране гуми и даде съвети как водачите да откриват дефекти.  Колко дълга може да бъде секундата, даже стотната невнимание, когато сме поставени в екстремни условия. Особено при сняг, лед и хлъзгав път – такава симулация направи професионалният инструктор за безопасно шофиране Васил Жеков. „Аз мога да имам страхотни умения, винаги може да имате страхотни умения, но когато нямаме сцепление, сме една кръгла нула”, каза Жеков.  Чрез специален тест драйв на полигон, чиято настилка имитира сняг и хлъзгав път”, професионалният шофьор демонстрира най-честите грешки на водачите и какви капани залага пътя при несъобразена скорост. „Реакцията трябва да ти е супер бърза. Говорим за по-малко от секундата. Когато колата загубуи контрол при висока скорост, ти трябва да си готов да реагираш на стотната. Не познавам шофьор, който може да реагира с такава скорост!”, категоричен е Жеков.  В експеримента участваха двама правоспособни водачи. Станимир Георгиев е шофьор от 5 години и има самочувствието, че владее автомобила добре.  „Вътре ние ще видим безразборното въртене на колана, грубото натискане на спирачки. Това пак са неговите инстинкти за самосъхранение. Аз казвам, че с колата трябва да се работи с елегантност”, поясни Жеков.  Професионалният шофьор посочи, че прекалената вяра пречи на водачите, защото през зимата има замръзнали участъци, за които шофьорът често не е подготвен и няма контрол върху колата, защото те не се виждат.  Как можем да спасим живот, да избегнем удар и да запазим самообладание зад волана – показа Васил Жеков. „Стряскат се и скачат на спирачките. Това е строго забранено. С 60 километра, не повече! Влизам в завоя, плаша се, въртя наляво, надясно и бам – катастрофа. Това е масовият човешки инстикт”, каза Жеков.  Паниката води до взимането на грешни и много опасни решения. „Една от основните грешки на шофьорите е, че пускат волана или прекалено много навиват волана. Аз използвам много по-съкратени движения. Отивам към завоя, избирам си захват, за да им контрол над волана”, допълни професионалният шофьор.  Всички резки движения – с волана, както и с педала на спирачката, крият рискове. Има две неща, които ни трябват – книжката, за да шофираме и умение, за да си пазим живота и да не стигаме до катастрофи. Това две отделни неща. Важно е обаче да имаме трезва преценка за уменията си на пътя, защото самонадеяните шофьори са най-опасни. ", "date": "2018.11.09", "title": "Броени дни остават до тлъстите глоби, а 2/3 от шофьорите са в нарушение"}
{"url": "https://www.blitz.bg/layfstayl/shoubiznes/vodeshchite-desi-i-sasho-izpadnakha-v-uzhas-pritesnikha-se-za-bdeshcheto-na-btv-i-rabotata-im-tam-snimki_news638534.html", "text": "Водещите на предаването \"Преди обед\" по bTV Деси Стоянова и Сашо Кадиев се притесниха сериозно за бъдещето си в телевизията.    Причината е китайско изобретение - робот, който води новини, и може да го прави 24 часа, като същевременно да публикува постове във фейсбук и да изпълнява други функции.   \"Освен това е без собствено мнение, което понякога може да е голямо преимущество. Не иска и пари. Вече не е ясно докога ще сме водещи и ние. Това нещо е в състояние да замести и мен, и теб, и много други хора по света\", каза Деси.  Сашо също призна с тревога, че са им изстинали столчетата, след което с характерното си чувство за хумор влезе в ролята на робота и започна да говори като него.  Стоянова с усмивка нагази в дълбоката политика и констатира, че печеливш от това изобретение ще бъде американският президент Доналд Тръмп, на който няма да му се налага повече да спори с журналисти. ", "date": "2018.11.09", "title": "Водещите Деси и Сашо изпаднаха в ужас! Притесниха се за бъдещето на bTV и работата им там (СНИМКИ)"}
{"url": "https://www.blitz.bg/lyubopitno/stefan-na-gala-vtreshchi-zritelite-na-nova-televiziya-snimki_news638539.html", "text": "Полвинката на водещата на \"На кафе\" Гала - Стефан, се завърна ударно в ефира на Нова телевизия.  След финала на \"ВИП Брадър\", където той се класира на трето място, Стефан влезе в студиото на предаването с... кола.   Той бе в едноместен електромобил.   Вместо да го посрещне любимата му Гала той видя ководещата Кристина Патрашкова.      Гала реши да остави именно Патрашкова да интервюира Стефан, а тя наблюдаваше стриктно от страни разговора им. ", "date": "2018.11.09", "title": "Стефан на Гала втрещи зрителите на Нова телевизия! (СНИМКИ)"}
{"url": "https://www.blitz.bg/layfstayl/skorost/vizhte-prvi-ofitsialni-snimki-na-noviya-porsche-911-2019_news638475.html", "text": "Новият Porsche 911 (поколение 992) ще дебютира на международното автошоу в Лос Анджелис в края на ноември. Но компанията вече разпространи фотографии на автомобила.Новият 911 е тестван в различни части на света, изминавайки общо 3 милиона километра. Сняг, вода, пясък, студ и топлина - тази спортна кола е видяла и изпитала всичко.    ", "date": "2018.11.09", "title": "Вижте първи официални СНИМКИ на новия Porsche 911 2019"}
{"url": "https://www.blitz.bg/stsena/kralyat-na-srbskata-muzika-shaban-shaulich-s-emotsionalno-poslanie-km-blgarskata-publika_news638591.html", "text": "Кралят на сръбската музика Шабан Шаулич, който ще зарадва всички свои фенове у нас с грандиозен прощален  концерт на 21 декември в зала „Арена Армеец“, лично пожела да отправи емоционален поздрав към родната  публика.  В специално видео певецът се обърна към българските фенове с покана да се забавляват и пеят заедно на забележителното шоу в София.  „Очаквам ви в Арена Армеец София. Зная, че обичате моите песни и ще ги чуете на 21 декември. Както се казва, ще пеем и ще се забавляваме. Обичам ви! Ваш Шабан Шаулич.“  След големия фурор на грандиозния концерт, който наскоро Шабан изнесе в Stark Arena в Белград , Кралят на сръбската музика сподели, че в момента цялото му внимание е насочено към предстоящото представление у нас. Звездата ще излезе на сцената в акомпанимента на сръбския виртуоз Борко Радивоевич и неговият оркестър, което несъмнено ще взриви родната публика.  За прощалната си среща с българската публика Шабан е подготвил невероятно шоу с всички свои най-големи и популярни хитове като:   и много други.  „Наистина съм много щастлив, че отново ще пея пред българска публика. Нямам търпение и ви обещавам една запомнящата се вечер и едно наистина емоционално шоу“, признава Шабан.  Концертът на Шабан Шаулич ще бъде на 21 декември в зала „Арена Армеец“, София. Начало 20:00 часа. Билети търсете в мрежата на Ticketportal. Цена на билетите: от 20 до 40 лева.", "date": "2018.11.09", "title": "Кралят на сръбската музика Шабан Шаулич с емоционално послание към българската публика"}
{"url": "https://www.blitz.bg/layfstayl/shoubiznes/edna-ot-nay-krasivite-vodeshchi-nalazi-papi-khans-snimka_news638600.html", "text": "Певецът Константин Трендафилов - Папи Ханс е влюбен до ушите в португалка, но това не му пречи да се радва на компания хубавици и дузина фенки, пише Blife Той и репортерката от \"Господари на ефира\" Ева Веселинова бяха уловени заедно, докато купонясват в столичен клуб.   От фотоса ясно се вижда, че двамата са в отлично разположение на духа и настроението. И са видимо доволни, че са заедно. Междувременно в професионален план Папи жъне успех след успех. Оказа се, че напористият младеж може да влиза не само в къщата на „ВИП брадър“ и в пекарните за „Кекс“. Откъс от романа му \"Затворисърце\" влезе в учебник по български език за 7-клас! Това се похвали самият Папи, като не скри изненадата си от решението на авторите да го включат в учебната програма.  Става въпрос за поместен негов кратък текст, примерна задача, по която учениците да изучават правилната граматика и пунктуация. \"Затворисърце\" е втората издадена творба на поета. Преди романа той написа стихосбирката \"За кого се сещаш, когато се сещаш за някого\", която направи фурор сред младите момичета. Самият жанр, в който е списана, е т.нар. модерен чиклит, литература за градската и съвременна жена. Кокича, както го наричат в артистичните среди, е всестранно развит.  Той се занимава с писане, музика, реклама. Преди да запише пародийната песен \"Кекс\", Трендафилов спечели сърцата на дузина девойки със стиховете си във фейсбук, аналогично на неговия колега и приятел Августин Господинов (Илиян Любомиров - бел. авт.). Очаквано, не липсват и завистници. Злобари припомнят, че Ханс изпита огромно затруднение в къщата на брадъра, когато бе заставен да посочи кой е авторът на тежкия разказ \"На браздата\". Папито не се сети нито за Белчо и Сивушка, нито за Елин Пелин.", "date": "2018.11.09", "title": "Една от най-красивите водещи налази Папи Ханс (СНИМКА)"}
{"url": "https://www.blitz.bg/layfstayl/ptuvane/znaete-li-kde-e-edin-ot-nay-dobrite-spa-khoteli-myastoto-e-naistina-neobiknoveno_news638287.html", "text": "Шотландия - точно там се намира СПА хотелът \"Европа\", който почти всяка година обира наградите на туристическите списания.   Живописният петзвезден хотел, който има 187 стаи, се намира на брега на езерото Киларни, обкръжено от недокосната, девствена природа.  ", "date": "2018.11.09", "title": "Знаете ли къде е един от най-добрите СПА хотели? Мястото е наистина необикновено"}
{"url": "https://www.blitz.bg/layfstayl/ptuvane/tazi-pleymeytka-obicha-da-pteshestva-s-malko-drekhi-i-da-gi-svalya-sred-krasiva-priroda-snimki-18_news638288.html", "text": "Това е едно от известните лица на Инстаграм. Сара Джейн е звезда в социалните мрежи и може да се гордее със съвършено тяло. Ненапразно е избрана и за плеймейт.    И признава, че има съвсем здравословни интереси - обича природата и се снима с удоволствие сред красиви пейзажи из целия свят.     ", "date": "2018.11.09", "title": "Тази плеймейтка обича да пътешества с малко дрехи и да ги сваля сред красива природа (СНИМКИ 18+)"}
{"url": "https://www.blitz.bg/svyat/chudo-nevizhdano-v-srbiya-ot-vremeto-na-yosip-broz-tito-video_news638592.html", "text": "Сърбия провежда на най-мащабните военни учения от 38 години насам, предаде местният в. Блиц.   В информацията на министерството на отбраната в Белград се посочва, че във \"Векът на победителя\" участват около 8000 войници и офицери, около 600 единици наземна бойна техника, както и 24 самолета и хеликоптера. Маневрите започнаха на 5 ноември, а техният финал е планиран за 11 ноември. В неделя много страни по света ще отбележат стогодишния  юбилей от края на активните бойни действия в Първата световна война. Ученията се провеждат по почти цялата територия на балканската страна. Маневрите са най-мащабните от времена на управлението на Йосип Броз Тито. Той почина през 1980 г.", "date": "2018.11.09", "title": "Чудо невиждано в Сърбия от времето на Йосип Броз Тито (ВИДЕО)"}
{"url": "https://www.blitz.bg/lyubopitno/dzhadzhi/v-kitay-se-sluchi-neshcho-istorichesko-video_news638606.html", "text": "На Световната конференция за интернет управление в провинция Чжецзян беше представен дигитален телевизионен водещ, конструиран с помощта на изкуствен интелект, съобщава Централната телевизия на Китай.   Показаната холограма е била създадена с използването на външността и гласа на известния в страната телевизионен водещ Цю Хао. Според създателите на виртуалния журналист със същия успех може да бъде използван всеки друг прототип на човек. В програмата е достатъчно да бъде качено видео, на което е заснет водещият, и тя с точност копира неговия образ, мимики и жестове. Виртуалният водещ има редица предимства пред журналистите от кръв и плът. Той може да работи денонощно, никога не греши в ефир и най-важното - не му се плащат хонорари и не излиза в отпуска. Той пести от грим, от студиа, от телевизионни и звукооператори.", "date": "2018.11.09", "title": "В Китай се случи нещо историческо (ВИДЕО)"}
{"url": "https://www.blitz.bg/layfstayl/za-damite/zrelishchni-snimki-zheni-se-sblyakokha-polugoli-za-da-imitirat-dzhey-lo_news638469.html", "text": "Красивата Дженифър Лопес, избирайки доста провокативна рокля, показа на целия свят, че въпреки своите 49 години е в страхотна форма. Поп дивата използва скъпи продукти за грижа за тялото и един от най-добрите фитнес инструктори.   Тези неща не са достъпни за повечето жени на нейната възраст. А как всъщност изглеждат обикновените дами на 49 години в същата еротична одежда? Няколко красиви и самоуверени 49-годишни жени решиха да пресъздадат известната снимка на Джей Ло. Те се снимаха в оригиналната зелена рокля и буквално не е за вярване какви кадри се получиха.", "date": "2018.11.09", "title": "Зрелищни СНИМКИ: Жени се съблякоха полуголи, за да имитират Джей Ло!"}
{"url": "https://www.blitz.bg/layfstayl/shoubiznes/prelestnata-adriana-lima-se-sboguva-s-angelskite-si-krila-i-victorias-secret-snimki_news638579.html", "text": "Прелестната Адриана Лима – един от най-красивите ангели на Victoria’s Secret, оставя горещите дефилета на култовия моден бранд зад гърба си.   „Скъпа Виктория, благодаря, че ми показа света и сподели тайните си с мен! Вие не просто ми дадохте крила, но ме научихте как да летя!“, пише красавицата в профила си в Instagram, където е споделила и видео с най-добрите си моменти като ангел. Напускането на Адриана Лима стана ясно по време на ежегодното шоу на Victoria’s Secret в Ню Йорк. Това беше 19-ото дефиле на 37-годишната бразилка с ангелските крила на марката.  Красавицата се сбогува с кариерата си на ангел със сълзи в очите и с ръце на сърцето, докато изправената на крака публика я аплодираше бурно. Най-големите фенове на Адриана Лима се надяват, че това \"не е краят на една ера\". Официално съобщение за оттеглянето ѝ все още няма, а и в историята на Victoria’s Secret не липсват случаи на „пенсионирани“ ангели, които са се завърнали след кратка почивка. Такъв беше случаят с Карли Клос, която през 2015 година обяви, че сваля крилата, за да се съсредоточи върху обучението си, но две години по-късно се завърна триумфално на дефилето на Victoria’s Secret в Шанхай.  През 2017 година бразилката Алесандра Амброзио обяви, че се разделя с марката бельо след 17 години с ангелските крила.     „Не съм си и мечтала да участвам в 17 дефилета на Victoria's Secret, но съм много щастлива, че дойдох в Китай, защото това е най-голямото шоу, което сме правили“, призна тогава Александра Амброзио.  Луксозната марка за дамско бельо Victoria's Secret е известна с грандиозните си ежегодни ревюта, на които дефилират \"ангелите\" на бранда.", "date": "2018.11.09", "title": "Прелестната Адриана Лима се сбогува с ангелските си крила и Victoria’s Secret (СНИМКИ)"}
{"url": "https://www.blitz.bg/obshtestvo/varnenets-pusna-snimki-ot-morskata-stolitsa-i-otseche-i-afrika-da-obikalyate-nyama-da-namerite-po-grozni_news638604.html", "text": "Варненец се потресе от вида на бордюрите, които се изграждат в квартала, в който живее. Той снима и публикува видяното, което със сигурност е подразнило мнозина, пише Petel.bg.  В групата \"Аспарухово - най-добрият квартал на ВАРНА\", Борис Балинов написа следното съобщение:        ", "date": "2018.11.09", "title": "Варненец пусна СНИМКИ от Морската столица и отсече: И Африка да обикаляте, няма да намерите по-грозни..."}
{"url": "https://www.blitz.bg/daydzhest/tova-e-nay-zapazenata-rimska-sgrada-v-sveta-snimki_news638608.html", "text": "Мезон Каре (Maison Carrée на френски) в град Ним, разположен в южната част на Франция, е единствената древна римска сграда, за която не трябва да използвате думата \"руини\", когато я описвате.   Въпреки че не е толкова впечатляваща, като атинския Партенон, нито толкова елегантна като Пантеона в Рим, Мезон Каре запазва целостта в дизайна си и голяма част от оригиналната си украса, за разлика от толкова много древни сгради, които са възстановявани през вековете. Мезон Каре е построена в началото на 1 век. Според надпис, сградата е посветена на Гай Цезар и Луций Цезар - внуците, които император Август определя за свои наследници. За съжаление, те умират преди него, което кара императора да им посвети храм. Надписът, посветен на храма на Гай Цезар и Луций Цезар, е унищожен през Средновековието, най-вероятно от вандали. Едва през 18 век учениците той е реконструиран на базата на броя на дупките и тяхната позиция върху фасадата на храма, на който са поставени бронзовите букви. От 19 век храмът бавно започва да възстановява великолепието си. Той е излязъл сякаш от учебник за витрувиански стил архитектура. Храмът е поставен на висок подиум, като доминира площада (форум) в римския град.  В минаото той е обграден от няколко сгради, построени по-късно. Те са разрушени през 19 век. Мезон Каре е вдъхновил изграждането на няколко сгради по целия свят, като например неокласическата Église de la Madeleine в Париж, църквата \"Св. Марцелин\" в Рогалин, Полша, а в Съединените щати - Virginia State Capitol.", "date": "2018.11.09", "title": "Това е най-запазената римска сграда в света (СНИМКИ)"}
{"url": "https://www.blitz.bg/obshtestvo/tova-e-prognozata-na-nimkh-km-ban-za-vremeto-prez-uikenda-i-nachaloto-na-sedmitsata_news638565.html", "text": "През нощта над по-голямата част от страната ще е предимно ясно. Над Източна България ще има ниска слоеста облачност или мъгла. Там на места е възможно да преръми. Утре ще е предимно слънчево, в източните райони - с разкъсана облачност. Ще духа слаб вятър от изток-североизток. Минималните температури ще са от 1 до 6 градуса, а максималните - между 13 и 18 градуса, информира НИМХ към БАН, предаде БТА.   По Черноморието ще има разкъсана облачност. Преди обяд на отделни места са възможни ръмежи. Ще духа слаб до умерен вятър от изток-североизток. Максимални температури на въздуха: 15-17 градуса. Температурата на морската вода е около 16 градуса. Вълнението на морето ще е 1-2 бала. В планините ще е предимно слънчево, с повече облаци над масивите в Източна България. Ще духа слаб до умерен югоизточен вятър. Максималната температура на височина 1200 метра ще е около 14 градуса, на 2000 метра - около 6 градуса. В неделя над Източна България ще преобладава облачно време, с намалена видимост, възможно е и да преръмява. Над Западна ще бъде със значителна висока облачност. Вятърът ще е от югоизток, предимно слаб. Максималните температури ще са между 13 и 18 градуса, а преобладаващите минимални - между 2 и 7 градуса. В понеделник значителна ниска облачност и намалена видимост ще има отново над Източна България, сутринта - и по поречието на Дунав. Над останалата част от страната ще бъде предимно слънчево. Дневните температурите ще са малко по-ниски.", "date": "2018.11.09", "title": "Това е прогнозата на НИМХ към БАН за времето през уикенда и началото на седмицата"}
{"url": "https://www.blitz.bg/obshtestvo/shok-i-uzhas-mlad-mzh-ot-plovdiv-prodava-ediniya-si-bbrek-v-internet-snimki_news638536.html", "text": "Необичайна и стряскаща обява за продажба има в една от популярните български платформи за покупко-продажби в интернет, съобщава  . Нестандартната оферта обаче беше достъпна едва няколко часа, след което беше премахната от своя автор или администраторите на сайта.   Ето какво е съдържанието на самата обява: Aвторът на обявата - 23-годишен мъж от Пловдив. На въпрос какво го е накарало да публикува подобна обява в интернет, пловдивчанинът сподели: Младият мъж си задава въпроса защо по света се правят стотици, а на места - хиляди трансплантации на година, а при нас в България са стотина за над 7 години? И може би с право, тъй като по една или друга причина трансплантациите в България все още са тема табу. Но е любопитен въпросът какво е принудило и дали е толкова наложително един младеж в добро здравословно състояние на 23 години да се сдобие с финанси, давайки свой орган? Последва отговорът на младия мъж, в който той обяснява, че не иска да конкретизира защо е решил така. \"Работата е, че има хора, които чакат лечение, и такива, които имат шанс да им помогнат, но нещо възможността да се осъществи комуникация между двете групи се губи.\" 23-годишният пловдивчанин иска да дари бъбрека си, за да помогне на нуждаещи се от трансплантация и да популяризира практиката, добре позната в по-развитите страни. Но медицинските бюрократични спънки са го принудили да предприеме този нестандартен, поне за нашите географски ширини начин - чрез интернет да продаваш части от себе си. И очевидно не финансовата част е водещият мотив в тази нестандартна обява. Както младежът сподели пред екипа ни, не иска нищо повече от това, което би трябвало да дава държавата. Покриване на операцията и сума за възстановяване. \"Не съм тръгнал да изкарвам душите на хората. Всеки си решава... медикаменти, докато е жив, или нов орган.", "date": "2018.11.09", "title": "Шок и ужас! Млад мъж от Пловдив продава единия си бъбрек в интернет (СНИМКИ)"}
{"url": "https://www.blitz.bg/obshtestvo/shureyat-na-todor-zhivkov-spira-film-za-petr-dimkov_news638610.html", "text": "Даже и на хората, които не са виждали Петър Димков, днес им се струва че са го познавали. До такава степен той е част от България и от светлата памет на нацията ни, че безспорно се нарежда сред най-известните ни личности. Книгите му „Природолечение и природосъобразен начин на живот”, „Хигиена и лекуване на душата, „Очна диагноза” и днес идеално служат в практиката за лечението на различни болести. Върху тези книги той работи и ги допълва цял живот.И в последния ден от живота си , 4 декември 1981, той работи интензивно: надписвал е пликовете, за да ги  изпрати на поредните си пациенти. Това са напечатани на машина билкови рецепти, с които е трябвало да се лекуват  нуждаещите  се, след като са преминали безплатен преглед в дома му. Лечителят почива в съня си. Хората  по-късно разправят, че са получили  писмата, седмици след като той вече не е бил жив.  Два дни преди да почине, той се е качил на Витоша по молба на екип на Националната телевизия, за да го снимат в документален филм, чийто автор е журналистката Детелина Барутчиева. Събирал е билки и е обяснявал какво е зло и какво добро и защо е важна хигиената и лечението не само на тялото, но и на душата за здравето ни. За съжаление снимките на Витоша са се оказали брак, но  разговорът с него от предния ден е останал в документалното предаване и вероятно е в архива на БНТ. Режисьорът Стилиян Иванов създава филма „Лечителят” в 2007 г., омаян от личността му, включвайки документален запис, притежание на семейство Димкови.  Има още два отлични по-раншни филма, направени за Димков, благодарение на които можем да го чуем и видим и днес. Първият от 1981 година беше прожектиран цял месец  в кино „Култура” след смъртта на лечителя.  Хората се тълпяха, за да го гледат, но за билети се чакаше на дълги опашки. Залата бе претъпкана от правостоящи. Дори се организира обсъждане на филма, на което хората приканиха да говори дъщеря му, художничката Лили Димкова, да разкаже за баща си. По разпореждане на академик Малеев обаче филмът бе спрян и хората от провинцията не успяха да го видят. Днес той може да се гледа  в интернет. Вторият филм „С обич и уважение на Петър Димков” започва да се снима по сценарий на Николай Кафтанджиев, близък приятел на Петър Димков, който пише по-късно книга за лечителя, назована „Петър Димков, добре познатият... непознат”. Режисьор е Людмила Шишкова, но поради сърдечно заболяване и нейната смърт, филмът го довършва режисьорът Илко Дундаков. Този филм също може да се види в интернет.  Когато Петър Димков си отива на 95 години, сравняват погребението му с това на Иван Вазов, толкова много хора са дошли да се прощават с човека, показал какво означава на дело да се обича ближния и да му се помага абсолютно безкористно.   Малко хора знаят, че когато служи като офицер и го местят от град на град, Димков винаги активно е участвал в съдбата на градовете, през които минава.  Подкрепя и помага да се осъществи всяка родолюбива идея: в Свищов, реставрирането на кораба „Радецки” по инициатива на Стоян Заимов, във Варна създаването на Варненска филхармония, „за да слушат децата от малки класическа музика”. Помага да се реставрира „Аспаруховата кула”. В Карлово спасява от разрушаване къщата на Левски и с войниците си я възстановяват за месец. Но го дават на Военен съд, че прави спасителната акция без разрешение от Военното министерство. Добре, че е имало и други истински родолюбци като  генерал Ватев, чиято намеса помага да не бъде осъден  Димков. Всичките му ордени за храброст по време на бойни действия днес се намират във Варненския музей.  След като го пенсионират принудително като военен в 1936 година, той започва да работи върху билколечението. Първите си познания в билкарството дължи на майка си Екатерина и затова посвещава книгите си на нея. Когато бил малък, тя му диктувала да записва рецептите на народните лечители, които старателно събирала.   Наблюдателност, чисто сърце и любов към ближния, ето това кара Петър Димков да лекува безплатно хората до края на живота си. Последовател е на учителя Дънов.  Бил е вегетарианец и такива стават и децата му. До ден-днешен дъщеря му Лили Димкова не кусва месо: „Толкова обичам животните, че никога не бих посегнала да ям убита птица или животно.”  Димков разказва, че когато бил млад офицер, наблюдавал в полето прелетните птици как  преди отлитане се хранели главно със зрънцата на полския бъзак,  с малките узрели плодчета.  Разбрал, че така набирали сили за големия си преход на юг. Наблюдавал и как невестулка се биела със змия и от време на време прескачала да хапне зрънца от бъзака, да се подсили.  Решил, че именно този бъзов храст може да достави на човешкия организъм имунна защита.  Така създал  бъзовия сироп за подсилване на имунната защита на нуждаещите се. Той самият постоянно е имал под ръка шише със сироп от полски  бъзак. Когато е приемал хора за лечение, винаги е влизал в стаята си да отпие глътка.  От входната врата на къщата на семейството - улица „Лука Кунин” - са имали ключове 25 души.  И са можели да влизат когато поискат. Домът на семейство Димкови е бил като Аврамов дом.  Дъщерята на лечителя ми е разказвала, че не е можела да отиде по нощница даже до банята, защото всеки момент някой може да влезе в дома им. Понякога, тъкмо са  седнали да вечерят, пристига близък човек и води по спешност някой болен. Димков запазвал спокойствие, никога не казвал, „Уморен съм”, „Сега вечеряме” или „Не мога да го приема”. Ставал и отивал да извърши прегледа.           Савка ЧОЛАКОВА    ", "date": "2018.11.09", "title": "Шуреят на Тодор Живков спира филм за Петър Димков"}
{"url": "https://www.blitz.bg/obshtestvo/margret-nikolova-obyavi-margi-khranova-za-bodrata-si-smyana_news638613.html", "text": "Генерали и подполковници стояха мирно пред редник Маргрет Николова в бляскавата вечер, в която бе отпразнуван нейният деветдесети рожден ден. Създател и смел боец от военната естрада, някогашната студентка от музикалната академия загърбва обещаващата кариера на пианист и оперна певица, за да изпее по-късно едни от най-красивите песни в българската попмузика.Промяната е неочаквана и за самата нея.  Учила да се рее в класиката, тя изведнъж избира шлагера.  Такива неща не стават без любов. И нейната е като в приказките - от пръв поглед. Всичко се случва във фаталната 1965  година. Човекът на сцената на зала „България” е изключително красив, световноизвестен, при това французин, той е самият Ив Монтан, по когото припадат милиони жени. Но не в него се влюбва красивата млада Маргрета, а в песента му „Мъртви листа”. От този момент нататък Моцарт, Бетховен, Вагнер нямат никакви шансове.  Но ако се върнем още малко назад  и надникнем в пеещото семейство, в което се е родила  бъдещата певица, ще чуем шлагерите, които  пее цяла София. Малко преди средата на  миналия век,  в навечерието  на Втората  световна война, в театър „Одеон” се е състояла премиерата на оперетата „Продадена любов” на известния композитор Йосиф Цанков,  либретото е подписано от  Петър Увалиев. Успехът е невероятен. А изпълнителката на главната роля, за която всъщност е написана оперетата - Надя Ножарова,  мигом става звезда. Разбира се, малката Маргрета също пеела: „ Аз живея за любов, но съм тъй осамотена” без дори и да се замисля, точно в чий точно глави са се родили нотите на този супер за времето си хит.  И това сигурно така и нямаше да има никакво значение, ако през септември 1948 година Маргрета Николова не бе излязла за първи път на сцената като професионална певица.  Предстои й седемдесет години да не слезе от нея, а с песните й  българите  да преживеят незабравими мигове.  Но всичко това едва ли би се случило,  ако в един щастлив ден, в двора на Националното радио, не я спира един мъж, за благоволението  на когото мечтаят всички български естрадни изпълнители. Той е автор на шлагери, прескочили не само границите ни, но и океана.  Дори Холивуд краде негова песен. Цанков пише музика за оперети, бил е представител  за България на немската звукозаписна  фирма „Дойче грамофон”,  доайен сред българските композитори на шлагерна музика. Цанков предлага да напише песен за Маргрета. Всъщност това последно „а” в името й никак не му харесва. С един жест той го премахва. Така  бившата хористка от Ансамбъла на МВР, на Хора на Радио София, на Ансамбъла за песни и танци на Българската народна армия и вече  солистка на  новосформираната през 1963 година военна естрада става Маргрет и след думите на партиарха изведнъж полита на седмото небе. Цанков мотивира избора си така: Очарован е от  кадифения глас, изтънчено пеене, перфектна дикция , в която всяка дума и  всеки звук е ясен, точен и въздействащ. Почти същото ще каже след години и директорът на парижкия театър „Олимпия” Бруно Канкатрикс: „Един от най-добрите гласове, които съм чул в живота си, перфектна интонация и дикция, изпълнител,  извайващ словото”.  Екранът в препълнената зала  ни връща много десетилетия назад. Млада и изключително красива Маргрет пее:  „Целуни ме”, „Любовта на юнгата”, по текст на Ваня Петкова, „Пролет моя” по стихове на Никола Вапцаров. Когато  в разцвета на социализма песента прозвучава  от ефира,  част от моралистите са  шокирани. Появиха се писания: какво кощунство,  Вапцаров  да се пее от някаква наконтена естрадна певица.  Любителите на хубавата песен обаче дори и не чуха тези вопли.  „Пролет моя” стана любима на българите, а скоро след това се появи и последната песен, която Йосиф Цанков написа по Вапцаровото „Прощално”.  На юбилея си Маргрет Николова си спомни, че тя дори е била записана след неговата смърт, той дори не успял да я чуе. Почитателите й в залата обаче имаха щастието дори да видят клипа й. На шега юбилярката изпя и шеговитата интерпретация  на любимия й стар шлагер на Цанков: „Аз живея за любов, но съм толкоз зле платена”.    Почти целият творчески път на Маргрет минава в армейската естрада.  Войниците, техните семейства по далечните полкове и застави са били вярната й публика. Тя е пеела за тях, за майката  на войника, за граничаря,  и... за „Ропотамо”, прекрасна песен по стихове на Радой Ралин. Веднъж на улицата я срещнал беловлас мъж, за да й припомни: „Аз бях граничар и вие дойдохте в заставата боса.  Пътища нямаше, вървяхме пеш, с токчета не беше възможно, затова носех обувките в ръка” - върна се към случката Маргрет.  Снежана, съпругата  на Николай Любенов, дуетна половинка на юбилярката, си спомни,  че когато се върнала от родилния дом с малкото бебе, я посрещнали не с овации  и баклава, а с новите руски песни, които репетирали.    Сунай Чалъков, Емилия Валенте, Станислава Димитрова - Съни, Росица Кирилова, подполковник,  Снежина Темелкова, пяха любимите песни на своята прочута колежка, а когато Марги Хранова  сърдечно я поздрави и целуна, юбилярката обяви: „Ето я бодрата смяна”.  ", "date": "2018.11.09", "title": "Маргрет Николова обяви Марги Хранова за бодрата си смяна"}
{"url": "https://www.blitz.bg/razvlechenie/nay-golemiya-masov-tovaren-samolet-an-124-ruslan-razdra-nebeto-nad-sofiya-snimki_news638619.html", "text": "Огромният транспортен самолет АН-124-100 \"Руслан\" на украинската компания \"Авиолинии Антонов\" кацна на Софийското летище точно в 12:33 часа, съобщи очевидец, цитиран от Novini.bg.   Самолетите от този тип са построени по време на Студента война за нуждите на съветската армия, а след рухването на СССР, те са модернизирани и пригодени за граждански карго услуги. Известна част от тях продължават да служат във въоръжените сили на различни държави. АН-124-100 е \"по-малкият брат\" на най-големия самолет в Света - АН-225, който е произведен само в един екземпляр и в момента също се числи във флота на \"Авиолинии Антонов\". Самолетът АН-124-100 е най-големият конвенционален транспортен самолет строен някога. С размах на крилете от 68,96 м и дължина на фюзелажа 84 метра, той превъзхожда дори и пътническия гигант Airbus A380. Интересно е да се отбележи, че на базата на този гигант, някои петролни магнати са имали интерес да изградят летящи дворци, което по една или друга причина не се е случило. Посещенията на колосът АН-124 в София са рядкост и за това, часове, а понякога и дни преди кацането на такъв самолет в нашата столица, информация, феновете си обменят чрез форуми и социални мрежи. Сн. Марио Евстатиев", "date": "2018.11.09", "title": "Най-големия масов товарен самолет Ан-124 \"Руслан\" раздра небето над София (СНИМКИ)"}
{"url": "https://www.blitz.bg/lyubopitno/i-irina-tencheva-stana-chast-ot-fermata_news638463.html", "text": "Съпругата на водещия Иван Христов – Ирина Тенчева, се появи неочаквано в риалитито „Фермата“. Тя обаче няма да демонстрира уменията си в селскостопанската работа, а влиза в ролята на любезен домакин.  За тазседмичния исторически куиз, в който едни срещу други се изправиха само несемейните фермери, разделени на два отбора – мъже и жени, наградата за победителите беше специална вечеря в ресторанта на Ирина. В играта едни срещу други се изправиха Ваня, Сашка и Лилия, от дамския тим, и Сашо, Симеон и Роман – от мъжкия.  С категорична победа фермерките успяха да надвият конкурентите си и да се порадват на възможността да излязат от „Фермата“ и да се насладят на преживяване в цивилизацията. Към дамите се присъедини и новата шефка на стопанството Христина.  Момичетата видимо се развълнуваха от шанса да се измъкнат за кратко от суровите условия на риалитито, а за вечерята всяка от тях се издокара подобаващо. Ирина ги посрещна с широка усмивка и ги зарадва с новината, че ще се насладят на 7-степенно меню, което ще се различава от ежедневните ястия, които консумират в стопаството. ", "date": "2018.11.09", "title": "И Ирина Тенчева стана част от „Фермата“"}
{"url": "https://www.blitz.bg/layfstayl/za-damite/ako-vidite-tova-rastenie-v-dvora-si-ne-go-unishchozhavayte-za-nishcho-na-sveta_news638128.html", "text": "Хората, които живеят в къща с двор или притежават някаква земеделска земя, неведнъж са се борили с плевели, особено в пролетно-летния период. Те завземат всичко наоколо, намаляват плодородието на земята, унищожават реколтата при някои растения и загрозяват външния вид на градинката ви. Затова и всеки стопанин гледа час по-скоро да се избави от тях.   Днес ще ви разкажем за едно такова растение, което често се среща в градините. Нарича се тученица. Мнозина го смятат за безполезен и досаден бурен, но дълбоко грешат, като бързат да го унищожат, защото то притежава много полезни свойства.    Месестите му листа са невероятно полезни за здравето, така че е добре да го имате предвид следващия път, когато решите да се отървете от досадния плевел. В това растение се съдържа голямо количество витамини и минерали, които са в състояние да подобрят здравословното ви състояние.   ", "date": "2018.11.09", "title": "Ако видите това растение в двора си, не го унищожавайте за нищо на света!"}
{"url": "https://www.blitz.bg/intsidenti/vizhte-kak-mototsiklet-nakara-shoforite-na-ptya-da-povyarvat-v-prizratsi-video_news638257.html", "text": "Историите за призраци, привидения, духове и всякакви други нетленни твари по шосетата, които стряскат шофьорите, изниквайки от нищото, не са от вчера.   Например злополучното шосе А6 официално бе признато като най-гъсто населеното с призраци трасе в Англия. 45% от редовно преминаващите по него пътници твърдят, че са се сблъсквали с явления от свръхестествен характер. Едни били видели ранена жена, летяща над пътя, други - камион-привидение.  Местните власти дори поставили табела на пътя А6, на която пише: \"Внимание! Привидения! \".  Поредна такава мистерия се появи сега в мрежите. Виждайки такова нещо, докато се движите с автомобила си, трябва да имате силни нерви, за да продължите спокойно пътуването си.  Кадрите на всяващия страх мотоциклет бяха публикувани в мрежата и изправиха косите на доста от потребителите.    ", "date": "2018.11.09", "title": "Вижте как мотоциклет накара шофьорите на пътя да повярват в призраци (ВИДЕО)"}
{"url": "https://www.blitz.bg/stsena/goreshcho-khaydi-klum-se-pusna-chisto-gola-snimka-18_news638395.html", "text": "45-годишният немски супермодел Хайди Клум се появи напълно гола за книгата на известния фотограф Ръсел Джеймс.  Черно-бялата фотография, в която модната икона е топлес бе публикувана на страницата й в Instagram.   На снимката Клум е права в профил пред камерата и покрива гърдите си с ръце.  За ден снимката спечели над 250 000 харесвания.", "date": "2018.11.09", "title": "Горещо! Хайди Клум се пусна чисто гола (СНИМКА 18+)"}
{"url": "https://www.blitz.bg/layfstayl/za-damite/unikalni-snimki-pokazvat-ogromnata-strast-koyato-bushuva-mezhdu-donald-trmp-i-melaniya_news638137.html", "text": "Мелания Тръмп е най-обсъжданата първа дама в целия свят. Някои се възхищават на добрите й дела, други са запленени от стилните й тоалети, а трети не спират да хвалят бойния й дух.   Ако господарят на Белия дом си позволи да допусне някаква грешка, Мелания веднага ще намери начин да го накаже за стореното! Тя или демонстративно ще игнорира протегнатата му ръка пред камерите, или ще го засипе с язвителни коментари в социалните мрежи.   Напоследък отношенията им трудно могат да се определят като безоблачни. Твърде вероятно е това да се дължи на новите им задължения, които не им позволяват да си отделят достатъчно внимание.   Доналд и Мелания се запознават през 1998 година. В началото между двамата бушува истинска страст.   ", "date": "2018.11.09", "title": "Уникални СНИМКИ показват огромната страст, която бушува между Доналд Тръмп и Мелания"}
{"url": "https://www.blitz.bg/layfstayl/za-damite/padna-senzatsionna-tayna-za-megan-markl-i-bdeshchoto-y-bebe_news638464.html", "text": "Преди няколко седмици стана известно, че Меган Маркъл е бременна, а сега пресата не спира да шуми около нея. Дворецът в Кенсингтън съобщи, че кралското бебе ще се роди през пролетта.   Междувременно медии се свързаха с лекари и разбиха една от най-големите тайни на херцогинята на Съсекс.  Дни след оповестяването на бременността се оказа и че Маркъл страда от След оповестяването на радостната новина за Меган фотографите веднага започнаха да хващат наедрялото й коремче. Журналистите пък не спират да гадаят кога двойката ще има наследник.", "date": "2018.11.09", "title": "Падна сензационна тайна за Меган Маркъл и бъдещото й бебе!"}
{"url": "https://www.blitz.bg/layfstayl/khoroskop/posledniyat-raboten-den-shche-stzhni-zhivota-na-3-zodii_news638491.html", "text": "Овен   Нека днешният ден стане изключителен повод за това, да си спомните нечие детство: може Вашето, а може и на Вашата половинка. Идете в училище, запознайте се с учителите и се разходете по шумните училищни коридори. Ще Ви залее вълна от спомени, а след нея и вълна от нежност.  Телец  Навярно ще привлечете нечие внимание, а едновременно с това ще докоснете и сърцето му. В резултат Вашата чувствена натура ще се разгърне на широко, но едновременно с това ще бъдете готови за водене на приятна и задушевна беседа. Ако имате нещо да казвате, за да установите или подобрите усещането за близост помежду ви, направете го без колебание. Днес е най-подходящото време за подобни крачки.     Близнаци  Не лош ден за онези, които са в състояние да се придържат към график. Именно в спазването на по-рано създадени планове се крие ключа на успеха в професионалната сфера. Колкото по-малко експериментирате и импровизирате – толкова по-добре. Възможни са трудности в общуването, даже с хора, които отдавна и добре познавате. Точно за това става безсмислено обсъждането на някакви сериозни въпроси: тоя ще доведе само до разногласия и обиди. Вечерта са възможни неочаквани визити, които ще Ви развълнуват.  Рак  Движи Ви желанието незабавно да въведете порядък на всякъде, където успеете да се докоснете: и в шкафа, и в личния Ви живот, и в работата, и в отношенията с роднините, а даже и в собствената Ви глава. Основното почистване е най- безобидния и весел вариант. Всичко останало - изясняване на отношенията, приключване с някои неща или самоанализът във всичките му прояви, ще Ви се отдава значително по-трудно, а резултатите ще са изключително скромни. Много по-лесно ще е за онези, които са обкръжени от непоправими и лекомислени оптимисти. Лъв  Ако Ви се струва, че сте се отклонили от правия път, сверете нещата със своя вътрешен компас. Подсъзнанието Ви твърдо знае правилното направление, и трябва да се вслушате в него, за да преминете на следващия етап от своя живот. Предстои Ви да усвоите още няколко урока. Някои от тях ще бъдат болезнени, някои - приятни. Какво ще изберете, зависи от това, доколко уверени се чувствате. Ако сте готови да приемете предизвикателството, изберете път, който не може да Ви изплаши. Ако пък Ви се иска спокойствие, останете там, където се чувствате в безопасност.     Дева  Предстои ден на светски развлечения и активно участие в събитията , привличащи вниманието на публиката. Следва да се държите много предпазливо: сплетниците ще се възползват от всеки Ваш пропуск, за да нанесат удар по Вашата репутация. Днес слуховете се разпространяват с фантастична бързина. Постарайте се да прекарате по-голяма част от времето си със семейството. Може да се наложи да потърсите помощ от представителите на по-старото поколение. Ако сте на средна възраст, може да Ви зарадват новини, получени от порасналите деца. Везни  Днес ще Ви бъде все едно, какво си мисли за Вас Вашия любим човек, тъй като на първо място за Вас ще бъде достигането на някаква цел. Впрочем, би трябвало да се замислите, какво ще стане, когато постигнете своята цел: Вие ще сте удовлетворени, но къде ще бъде тогава Вашата половинка?...Май това не е известно никому...    Скорпион  През този ден не голям флирт с колегите от работата само ще укрепи чувствата Ви към Вашия любим човек. Тъй като за сетен път ще се убедите, че всички те, взети заедно, не могат да му донесат вода дори и на малкия му пръст. А ако пък има някой, може би си заслужава, да се вгледате в него доста по- обстойно.... Стрелец  Предчувствате скорошни промени в живота и започвате да се готвите за тях. Не трябва да се надявате, че по някакъв начин ще успеете да съчетаете новото с обичайното. Нещо ще се наложи да пожертвате, а днес ще трябва да решите какво точно. Правейки планове, не бъдете излишно оптимистични и обмислете и евентуалните лоши варианти за развитие на нещата. По начало оптимизмът , помагащ Ви да се задържите „над водата” дори и в най-сложните ситуации, днес ще работи против Вас , и ще Ви пречи както да се съсредоточите, така и да пристъпите към решаване на проблемите. Трябва да си дадете сметка, че всичко не е така хубаво, както би Ви се искало. След това ще можете да определите, какво следва да предприемете.  Козирог  Ако работите по своя прецизно съставен план, днес всичко ще се подрежда просто отлично. А и всички препятствия , с които ще се сблъскате, ще се окажат незначителни - също както покритото с буреносни облаци небе в деня на сватбата става ясно-синьо, веднага щом булката се покаже на прага. Единственият вариант, при който вятърът може да Ви раздуха перата е, ако Вие му дадете възможност. Не позволявайте това да се случи! Нищо не може да се знае с пълна сигурност, преди то да се случи, и затова насочете своята енергия , за да видите, какво може да получите от живота. Водолей  Денят е еднакво хубав за семейни срещи и подобряване на домашната обстановка. Грижите за децата , а и за половинката, ще Ви донесат особено удоволствие. Освен това денят е благоприятен за финансови операции, отнасящи се до дома : снабдяване с продукти, ангажименти в сферата на услугите, играчките, както и домашното стопанство.  Риби  Семейните работи може да се окажат затрудняващи, но това няма да Ви спре от вмешателство, доколкото е възможно да оправите някакъв проблем, който всички прекалено дълго са игнорирали.Способността умело да влизате в ролята на преговарящ , е пряк резултат на предаността Ви към дома и семейството. Въобще Вие имате прекрасната възможност в дадения момент да уговорите когото си искате и за каквото си искате. Направете го. ", "date": "2018.11.09", "title": "Последният работен ден ще стъжни живота на 3 зодии"}
{"url": "https://www.blitz.bg/layfstayl/shoubiznes/adi-radeva-iska-da-linchuva-vasilkovski-a-prichinata-e-snimki_news638497.html", "text": "Репортерът-синоптик на \"Нова телевизия\" Николай Василковски разкри току-що в ефира, че колежката му Аделина Радева често иска да го линчува.   \"Това става винаги, когато заговоря за сняг\", каза той, а дамата отвърна: \"Ами, не ми харесва\". С риск да си навлече гнева й, Василковски пусна поредната снежна картина, но от чужбина. Той все  пак успокои колежката си, че в България зимата все още е далеч.  Напоследък Василковски доста често буди зрителите със забавни моменти. Преди дни влетя в студиото с , а вчера пък ", "date": "2018.11.09", "title": "Ади Радева иска да линчува Василковски, а причината е... (СНИМКИ)"}
{"url": "https://www.blitz.bg/obshtestvo/tazi-toaletna-shashardisa-viktor-i-adi-rano-sutrin-snimka_news638507.html", "text": "Снимка в рубриката \"Моята новина\" учуди водещите на сутрешния блок на \"Нова телевизия\" Виктор Николаев и Аделина Радева.   На нея се вижда химическа тоалетна, която, странно защо, е поставена върху рампа за детски инвалидни колички. Мястото е парк \"Руски гробища\" във Велико Търново. \"Сложили са дори пейка до нея, явно за да си чакат реда хората, които искат да си вършат работата вътре\", възмути се водещата. Виктор пък забеляза, че има надпис върху тоалетната: \"Това \"Локо\" ли е? Не, пише \"1948\".", "date": "2018.11.09", "title": "Тази тоалетна шашардиса Виктор и Ади рано сутрин (СНИМКА)"}
{"url": "https://www.blitz.bg/analizi-i-komentari/polovin-milion-dushi-stanakha-zhertva-na-voynata-sreshchu-terorizma-vodena-ot-sashch_news638515.html", "text": "Около половин милион души само от Ирак, Афганистан и Пакистан са станали жертва на „войната срещу тероризма“, която Съединените щати започнаха след терористичните атаки от 11 септември 2001 година. Според изследване на Института за международни изследвания „Уотсън“ към университета „Браун“ загиналите са между 480 000 и 507 000, но по всяка вероятност реалният брой на жертвите е много по-висок, уточнява  .  В изследването се отбелязва, че става въпрос за увеличение от 110 000 души в сравнение с последното подобно проучване от август 2016 година.  „Въпреки, че войната срещу тероризма вече бива пренебрегвана от американската общественост, медии и власти, то нарастващият брой на жертвите е сигнал, че тя далеч не е приключила; тази война остава интензивна“, пише в публикуваното изследване.  Проучването включва информация за броя на загиналите бунтовници, местна полиция и сили за сигурност, цивилни граждани, американски и съюзнически военнослужещи.  Авторът на изследването Нета Крауфорд подчерта, че много от обявените от САЩ за бунтовници са били всъщност цивилни граждани.  „Може никога да не узнаем точния брой на преките жертви в тези войни“, отбелязва Крауфорд.  Докладът регистрира между 182 272 и 204 575 цивилни жертви в Ирак, 38 480 в Афганистан и 23 372 в Пакистан.  Близо 7000 американски войници са загинали в Ирак и Афганистан.  Тези числа не включват непреките жертви на т.нар. „война срещу тероризма“, включително загиналите заради унищожена инфраструктура или болести. ", "date": "2018.11.09", "title": "Половин милион души станаха жертва на „войната срещу тероризма“, водена от САЩ"}
{"url": "https://www.blitz.bg/politika/super-novina-za-eva-maydel_news638529.html", "text": "Българският евродепутат от ГЕРБ/ЕНП Ева Майдел беше преизбрана за заместник-председател на най-голямата бизнес организация на малки и средни предприятия в Европа „МСП Европа“ (SME Europe) по време на Генералната Асамблея на организацията на 8 ноември 2018 г. в Хелзинки, Финландия. Това съобщиха от пресцентъра на ГЕРБ.    „Работата на Ева Майдел в подкрепа на малкия и среден бизнес е нейн приоритет и се радвам, че като международен секретар на Предприемачи ГЕРБ тя ще продължи да допринася гласът на българския бизнес да бъде вземан под внимание при изготвянето на европейски политики“, заяви председателят на Предприемачи ГЕРБ Валя Чилова.   „Благодарна съм за признанието и гласуваното доверие. Ще продължа да работя за по-доброто функциониране на Единния пазар, повече възможности за предприемачите и включването на дигитализацията в традиционните бизнес модели”, сподели Ева Майдел.  МСП Европа е бизнес асоциация, която работи в тясно сътрудничество с националните бизнес асоциации от семейството на ЕНП, с Европейския парламент и Европейската комисия. Организацията с централа в Брюксел е създадена през 2012 г. Целта ѝ е да бъде гласът на малкия и среден бизнес в процеса на изготвяне на европейски политики. От българска страна член на МСП Европа е Предприемачи ГЕРБ.    ", "date": "2018.11.09", "title": "Супер новина за Ева Майдел"}
{"url": "https://www.blitz.bg/svyat/prints-charlz-otseche-kogato-stana-kral-shche-spra-da-pravya-edno-neshcho-i-nikoga-nyama-da_news638528.html", "text": "Ще престане да се изказва по обществено-политически теми, когато стана крал. Това заяви в интервю за Би Би Си уелският принц Чарлз.   Дълги години той публично взима отношение по теми, като опазване на околната среда. Също така е известно и неговото мнение за съвременната архитектура. Той се е обръщал не един път към членовете на правителството по вълнуващи го въпроси, което много хора възприемат като намеса в компетенциите на министрите.   В частни разговори, ако се вярва на преразказите на негови познати, принц Чарлз стигал и до по-откровени изказвания.   Например, през 2014 г. изглежда е сравнил Владимир Путин с Хитлер (произнасянето на тези думи никога не е потвърдено официално). Това е доста любопитно, имайки предвид, че германските роднини на принц Чарлз, включително неговият чичо Едуард, са ревностни привърженици на фюрера. Британските монарси по принцип старателно избягват каквито и да било спорни или нееднозначно възприемани изказвания.   В документален филм на Би Би Си, който ще има своята премиера по случай 70-тия рожден ден на принц Чарлз, наследникът на британския трон подчертава, че в качеството на монарх той ще бъде задължен да действа в рамките на „конституционните параметри“.   Чарлз също така отбелязва, че и в качеството си на престолонаследник никога не е излизал в поддръжка на една или друга политическа партия. Заедно с това той отбелязва, че е „жизненоважно да се помни, че във всеки един момент има място само за един суверен, а не за двама. Поради това в качеството на суверен не трябва човек да бъде такъв, какъвто е Уелският принц или престолонаследник.“   На въпрос ще продължи ли неговата обществена дейност и след възкачването му на трона, Чарлз отговаря: „Не, няма. Не съм толкова глупав. Осъзнавам, че да бъдеш суверен е съвсем различна работа. Поради това аз, естествено, напълно разбирам как ще функционира това“.  Авторите на филма „Принц, син и наследник: Чарлз на 70 години“ получиха изключителен достъп до Уелския принц в продължение на една година. Принц Чарлз навършва 70 години след няколко дни – на 14 ноември.   ", "date": "2018.11.09", "title": "Принц Чарлз отсече: Когато стана крал ще спра да правя едно нещо и никога няма да..."}
{"url": "https://www.blitz.bg/dnes-cherpiat/izvestnite-rozhdenitsi-na-9-noemvri_news638488.html", "text": "Днес повод за празнуване и почерпка имат:    У нас:    Александър   Морфов , главен режисьор на Народния театър „Иван Вазов“ Бригаден ген. Борислав Сертов , директор на Служба “Военна полиция” Проф. д-р Генчо Начев , изпълнителен директор на университетска болница “Св. Екатерина”, национален консултант пордиохирургия ка Проф. Георги Михов , ректор на Техническия университет Енчо Пиронков , художник Илия Илиев , председател на партия ДРОМ Роберт Янакиев , актьор Румен Георгиев , юрист, бивш член на ВСС Станка Желева , художничка    По света: Аксел Шулц , бивш германски професионален боксьор, състезавал се при най-тежките. по пътя към върха се бие с легендата Джордж Форман, с южноафриканския гигант Франсоа Бота (Белия бизон), с  Майкъл Мурър и Владимир Кличко Алесандро Дел Пиеро , бивш италиански футболист, считан за един от най-добрите футболисти в световен мащаб, дългогодишен капитан на Ювентус и рекордьор по мачове и голове за отбора (705 мача и 290 гола в периода от 1993 г. до лятото на 2012 г.). Андреас Бреме , бивш германски футболист и футболен треньор .  шутът му от бялата точка във вратата на Аржентина, който направи Германия световен шампион за 1990 година  носителят \"Бронзовата топка\" за 1990 година се пробва в треньорството, но без успех. Луиш Фелипе Сколари  е бивш бразилски футболист и настоящ треньор по футбол. През 2002 година, става световен шампион с Бразилия. След това поема националния отбор на Португалия, с който печели сребърен медал на Европейското първенство през 2004 и четвърто място на Световното първенство през 2006. Серхио Батиста , бивш аржентински футболист, национал в периода 1985 - 1990 г., победител в Световното първенство по футбол през 1986 г. Като треньор води националния си младежки отбор до 23 г. и печели златен медал на Олимпиадата през 2008 година в Пекин, и е главен треньор на националния отбор по футбол от юли 2010 г. до юли 2011 г.       ", "date": "2018.11.09", "title": "Известните рожденици на 9 ноември"}
{"url": "https://www.blitz.bg/lyubopitno/astrologt-ivelina-pencheva-alarmira-tova-e-denyat-na-alkhimitsite-i-chernite-magove_news638493.html", "text": "24-ят слънчев ден е свързан с Вярата. Това е времето на алхимиците и черните магове, пише астрологът Ивелина Пенчева в хороскопа си, цитирана от tribune.bg.  „Това е ден на разгула на тъмните сили, затова е необходимо да се прояви повече бдителност и предпазливост. Много труден и критичен е и служи за проверка за силата на собствената ни вяра, на съвестта и жизнените принципи. Нужно е да разпознавате злото във всичките му проявления и да разобличавате нечестните хора и нечистите дела“, добавя астрологът.  „Денят е посветен на пост и молитва. Повече време се старайте да прекарате в дома си в уединение и мълчание, четене на книги! Добре е да се направи изчистване на организма и тялото“, съветва Ивелина Пенчева.   „Колкото повече се изчиствате, толкова по-леко ще ви става. Може да се занимавате също с почистване на дома, ремонт и реставрация. Приветства се ръчният труд. Добре е да посетите храм, да започнете цикъл на гладуване, лечение“, добавя тя.   „Не се поддавайте на провокации, не се дръжте и вие грубо и невъзпитано! Не се препоръчва много да се смеете и да празнувате. Не се препоръчват екскурзии и пътувания. Да се избягват сексуалните контакти! Това е най-трудният ден за тежка и сериозна работа“, предупреждава Ивелина Пенчева.  „Не трябва да се обработва сега земята. Не прекарвайте деня в тъмни стаи! Нужно е повече светлина да има в този ден, запален огън. През нощта не трябва да се отваря прозорецът, за да не нахлуят тъмните сили според поверието“, добавя тя.  „Не се препоръчва да ядете от обед до залез. Подходящи са черен хляб и млечните произведения. В облеклото пък се препоръчва комбинация от червено-черно и жълто-зелените цветове. Избягвайте сиво, кафяво и виолетово“, съветва астрологът.  „Добре е да не сте сънували нищо. Сънят в този ден е знак за предупреждения и изкушения. Единственият хубав сън е да се видите под дъжда – знак за изчистване на греховете. Тежки се считат ярките сънища“, добавя Ивелина Пенчева. ", "date": "2018.11.09", "title": "Астрологът Ивелина Пенчева алармира: Това е денят на алхимиците и черните магове"}
{"url": "https://www.blitz.bg/ikonomika/bloomberg-razkaza-za-75-godishniya-yorgos-koyto-emigrira-v-blgariya-zaradi-mizernata-si-grtska-pensiya-i-si-zhiveee-tsarski_news638499.html", "text": "За емигриране на  за да могат да оцелеят със мизерните си пенсии, пише Bloomberg, цитирано от \" \".  Гърция е сред дестинациите за други Европейци пенсионери, но нейните граждани, които видяха техните пенсии да се отрязват, най-малко 20% поради продължаващата криза, гледат да прекарат последните си години при най-евтиния си северен съсед на ЕС. И с са радостни, че са взели това решение, след като пенсионерите отново се намират на прицел на поредният сблъсък на Гърция със кредиторите” отбелязва агенцията.  За пример се посочва 75-годишния вдовец Йоргос от Солун, който си събира нещата и заминава за София, където живее „като цар”, както казва, с пенсия от 800 евро.  „Естествено съществуват трудности свързани с приспособяването и приятелите. Но с парите, които имам мога да се връщам често в Гърция и имам възможност да пътувам”, казва той. Гръцки пенсионери си събират багажа и емигрират в България, където жизненият стандарт е най-ниският в ЕС – миналата година бе наполовина от този в Гърция, според данни на Eurostat.  В София бензинът струва 1,15 евро литър, в Атина приблизително 1,60 евро. Билетът в метрото е 80 цента, докато в Атина 1,40 евро. А сметките за ползване на мобилен телефон са наполовина от тези в Гърция, коментира Bloomberg.  Общо взето животът е с 30% по-евтин от Гърция, ако изберете да живеете в София, Бургас или Пловдив. В по-малките градове и села животът е още по-евтин”, констатира и г-н Йоргос.  България се надява през Юли идващата година да бъде приета в ERM-2, преддверието на еврозоната, въпреки че инфлацията стигна 3,6% през. Но дори и това увеличение на цените не притеснява особено Гръцките пенсионери. 71- годишния Никос от Атина, чиято пенсия бе орязана с 45% по време на кризата „и може да влезе в действие и друга ножица, ако кредиторите задължат правителството на Ципрас да предприеме нови отрязвания” е категоричен, че остава в България, за да оцелее. „Продължавам да живея много безгрижно, след като цените на всички блата и услуги са много по-ниски от тези в Гърция. Рядко вече идвам в Атина. Често ме посещава моят син, който винаги намира и купува неща, които са по-скъпи в Гърция”, казва той. ", "date": "2018.11.09", "title": "Bloomberg разказа за 75-годишния Йоргос, който емигрира в България, заради \"мизерната\" си гръцка пенсия и си живеее царски"}
{"url": "https://www.blitz.bg/politika/zhenski-skandal-v-parlamenta-zakharieva-khoka-ninova_news638593.html", "text": "За пореден път БСП и Корнелия Нинова се опитват да отклоняват вниманието от собствените си проблеми и да всяват неоснователни страхове в хората, подвеждайки ги с информацията, че България се е присъединила към пакта на ООН за миграцията. Това каза на брифинг в Народното събрание министърът на външните работи Екатерина Захариева, цитирана от „Фокус“.  „Няма решение на България за присъединяване или не към него. Дебатът за този пакт започва през 2016 г. и оттогава той се води с експерти. Българската позиция по отношение на миграцията е ясна и тя многократно е повтаряна – спиране на незаконната миграция, опазване на външните граници и връщане веднага на незаконните мигранти. Също така обща борба с трафикантите. И никаква друга позиция България няма и не може да има нито в този пак, нито в който и да е друг документ“, каза още Захариева.  Вицепремиерът посочи още, че няма как България да вземе решение да се присъедини или не без дебат в парламента.   „Така че нека да спят спокойно колегите от БСП, не сме взели решение. Могат да участват в дебата“, каза още Захариева.    ", "date": "2018.11.09", "title": "Женски скандал в парламента: Захариева хока Нинова!"}
{"url": "https://www.blitz.bg/obshtestvo/obrazovanie/i-mirolyuba-benatova-spodeli-mdri-misli-za-tv-vodeshchite-s-ksi-polichki-i-poshloto-video-na-su_news638594.html", "text": "Журналистката Миролюба Бенатова взе отношение за скандала, който се разрази около Башар Рахал и тиражирания от него еротичен клип за набиране на хора в новата телевизия на Софийския университет.   Ето какво написа тя днес във фейсбук: \"Ама защо се сърдите на Башар, който набира кадри за студентската телевизия с обещание за слава, след като по телевизора бъка от гладки конферансиета, гримирани относително добре. Даже не всички са достатъчно хубави, за да заковат. Но говорят гладко. И са артисти или майстори на публичната реч. Разсмиват също така. Някои се смеят на собствените си смешки. Факт е, че в най-гледаното време са известните с това, че са известни, а не хора с постижения в ядрената физика. Реализъм, моля!\"  ", "date": "2018.11.09", "title": "И Миролюба Бенатова сподели мъдри мисли за тв водещите с къси полички и пошлото ВИДЕО на СУ"}
{"url": "https://www.blitz.bg/obshtestvo/sueta-letishche-sofiya-shche-se-kazva-zhelyu-zhelev-ne-pozitano-20-ne-boyko-borisov-shche-e_news638570.html", "text": "Летище \"София\" да бъде прекръстено на \"Желю Желев\". Това предлагат от СДС, откъдето настояват по този начин да бъде почетено името на първия демократично избран президент на България.  \"Един достоен и заслужил държавник-гордост за България! Считам, че той пое на раменете си огромна отговорност, точно когато опиянени от първите глътки свобода, май, не знаехме накъде да поемем. Достоен!\". С тези доводи десетки българи подписаха петицията, която призовава летището в София бъда бъде наречено на Желю Желев.  Темата обиколи и кулоарите в парламента. Предложението е адресирано и до президента Румен Радев. Официален отговор от \"Дондуков 2\" все още няма.  В личния профил на началника на президентския кабинет Иво Христов се появи коментар:  \"Защо не?! По времето на СДС започна масовата емиграция, старата сграда едва побираше куфарите на заминаващите, тъй че летището си струва да се свърже с това круширало трибуквие. Но пък по времето на БСП емиграцията заприлича на панически екзод и \"Позитано\" 20 също е добро име за летище\"   Темата вдъхнови стотици българи, а различни предложения как да се казва летището заляха виртуалното пространство. Според част от хората чужденците трудно ще произнесат словесната конструкция Желю Желев. По-добре било аерогарата да получи името \"Бойко Борисов\" - по-лесно за запомняне и произнасяне, шегуват се зевзеци в мрежата.  Източник:     ", "date": "2018.11.09", "title": "Суета: Летище \"София\" ще се казва \"Желю Желев\"! Не, \"Позитано\" 20… не, \"Бойко Борисов\" ще е"}
{"url": "https://www.blitz.bg/analizi-i-komentari/neshka-robeva-se-nareche-glupak-zaradi-10-noemvri-1989-g-i-otseche-mozhekhme-da-trgnem-po-ptya-na-kitay-a-sega_news638546.html", "text": "10 ноември 1989 г. - тази дата сложи край на една епоха и постави началото на друга - т. нар. Преход. На самата дата беше извършен преврат от партийната върхушка. Тодор Живков, който беше пречка за перестройката на Михаил Горбачов, беше отстранен.  Но какво се промени - цели 29 години от началото на Прехода у нас и има ли перспектива?  Според треньора по художествена гимнастика Нешка Робева след 10-и ноември някои българи живеят по-добре от преди, но България не е София. Тя е категорична, че нещата не стоят толкова добре в провинцията, отколкото в столицата и другите големи градове.  \"Аз съм от онези глупаци, които имаха големи, но вече разрушени илюзии. Капитализмът няма цвят. Ние можехме да тръгнем по пътя на Китай, където все още има комунизъм, но икономиката се развива по капиталистически образец\", обясни Робева в \"България сутрин\".  Тя е на мнение, че в момента няма социалисти, няма демократи, няма нито леви, нито десни - има политици, които са честни, но и такива, които мамят.   По думите на музиканта и член на ДСБ Стоян Михалев няма голяма промяна в държавата и управляващите от времето на комунизма и сега. Той смята, че службите, които са оперирали тогава, действат и сега, но просто са преустроени. Хората, които управляват, също не са се сменили до голяма степен.  \"Ние живеем по-добре със сигурност, но не заради тези, които ни управляват, а заради това, че влязохме в НАТО и ЕС. Паднаха границите и хората имат възможност да пътуват. Ако това не беше станало, щяхме да сме страна като Беларус. Този Преход беше направляван от тези, които управляваха по времето на комунизма\", уточни Михалев пред Bulgaria ON AIR.    ", "date": "2018.11.09", "title": "Нешка Робева се нарече \"глупак\" заради 10 ноември 1989 г. и отсече: Можехме да тръгнем по пътя на Китай, а сега..."}
{"url": "https://www.blitz.bg/obshtestvo/bednata-stopanka-anka-ot-bolyarovo-se-uredi-s-top-advokata-vladimir-sheytanov-koy-plashcha_news638595.html", "text": "Да си съвестен гражданин в България не носи никакви ползи, но пък да си чумава овца има известни предимства. За разлика от обикновените хора, сеещите зарази дребни преживни животни имат по-голям шанс да влязат в централните телевизионни емисии, да се превърнат в звезди и дори да се уредят с топ адвокат. От няколко дни най-известното стадо в държавата - това на Анка от Болярово, в което през лятото бяха установени положителни проби на чума, мина под закрилата на известен юрист. Владимир Шейтанов се обяви в подкрепа на стопаните на заразените животни и застана срещу Българската агенция по безопасност на храните, която се опитва да евтаназира овцете и така да спре разпространението на инфекцията.  Присъствието на овце е любопитен детайл в дългата кариера на адвокат Шейтанов. Преди години той беше топ юристът, който водеше процеса на българските медици в Либия, а впоследствие пое трудната в обществен план защита на акушерката, пребила новородено бебе. В този смисъл Шейтанов е едно от най-популярните имена в гилдията, съответно хонорарът му е един от най-високите у нас. Как ли стопаните от бедстващата Странджа са успели да му платят, за да ги защитава от мерките на ветеринарните власти? Може би някоя благородна организация помага на Анка и съпруга й с разходите около адвоката, чиито услуги не са по джоба на всеки? Или пък дори политическа партия, някоя, която умело използва чумавата ситуация от самото начало за собствени цели? Защо ли веднага се сеща човек за снимките на Корнелия Нинова, прегърнала миловидно овчица…   Всъщност, задачата на топ юриста отново никак не е лека и хонорарът му е напълно оправдан. Адвокат Шейтанов скача с двата крака в адския огън на фермата в Болярово, обявена за вторично огнище на чума по дребните преживни животи след положителен резултат при изследване в Националната референтна лаборатория. Мерките за ликвидиране на заболяването са наложени с цел унищожаване на инфекията. Анка обаче не пусна ветеринарните власти в стопанството си и отказа да спазва разпоредбите, вътрешно убедена, че в нейната ферма чума няма. Към днешна дата тя и адвокатът й твърдят и пред съда, че нито една от овцете й не се е споминала.     А колко по-интересно беше, докато обичайните заподозрени от Болярово сами водеха пледоариите си! Веднага след като излязоха положителните проби за чумата в стадото на Анка, стопанката на фермата отрече животните й да са заразени и със свои съмишленици отблъсна опитите на ветеринарите да евтаназират овцете й. Когато дни по-късно 11 от животните й умряха, тя обясни смъртта им с преяждане. Логичният въпрос как овцете са се натъпкали, въпреки че са изолирани и затворени заради чумата, не я свари неподготвена. В оградата, не щеш ли, имало дупка, през която се промушили и нападнали храната! Дали впоследствие Анка е уведомила официалните ветеринари за смъртта им, за да установят причината? Всъщност, не. Предпочела по частен ред да потърси патоанатом, който да потвърди натравянето със свърколичество храна. Чудите се дали Анка желае да каже още нещо в заключение? \"Искам справедлив съдебен процес!\", категорична е тя.  Докато телевизиите месеци наред представяха сагата в Болярово като екшън, а Анка и хората й - като герои от съпротивата, твърдо решени да се саморазправят с ветеринарните власти и въоръжени с пирони, с които да издерат автомобилите им, се случи нещо не толкова забавно. Тлеещото огнище на чума във фермата стана причина за увеличаване размера на инфектираната зона и в резултат на потвърдени проби, през октомври Европейската комисия разшири зоната под рестрикции у нас. Оттогава вместо 7 погранични общини, санкциите обхващат още 3 области с общо 29 общини.  Патовата ситуация в Болярово със сигурност ще се усложни и заради делото, в което е ангажиран адвокат Шейтанов. Докато обаче властите позволяват някой да си разиграва овцете и докато има кой да плаща адвокатските хонорари, едва ли нещо ще се промени.    ", "date": "2018.11.09", "title": "Бедната стопанка Анка от Болярово се уреди с топ адвоката Владимир Шейтанов! Кой плаща?"}
{"url": "https://www.blitz.bg/vsyaka-nedelya/daniela-kneva-i-kevork-kevorkyan-s-nominatsiya-za-spetsialnata-nagrada-na-sbzh_news638582.html", "text": "Даниела Кънева и Кеворк Кеворкян са предложени за специалната награда на СБЖ на името на Йосиф Хепбст. Самото им номиниране е признание от страна на професионалната гилдия, макар, че и двамата отдавна са завоювали своето почетно място в историята на българската журналистика.   Даниела Кънева е първият български задграничен кореспондент на БТА и първата жена, чуждестранен журналист, акредитирана в Страната на изгряващото слънце. През 1970 г. тя е сред малцината очевидци на ритуалното харакири на писателя Юкио Мишимая. Нейно е първото интервю с Раджив Ганди през януари 1985 г., непосредствено след избирането му за министър-председател на Индия, нейно е и последното му интервю, взето докато той сам пилотира самолета си. То се превръща в световна сензация в нощта на убийството му през 1991 г., като последното му публично изявление. Тогава Даниела Кънева пътува в същия кортеж и колата ѝ в последния момент успява да избегне атентата. Задълбочен познавач на Изтока и философията, тя е единственият български журналист два пъти интервюирал Далай Лама. Повече от половин век животът и талантът на Даниела Кънева са свързани с медиите. На сцената е от 7-годишна, а дългата творческа школовка в хор „Бодра смяна“ и детския хор на Операта провокират интереса ѝ към изкуството. Избира шокиращата комбинация – НАТФИЗ и ядрена физика, но в крайна сметка завършва английска филология, а по-късно външна търговия и международни отношения в Лондон. Работила е като военен кореспондент и нееднократно животът ѝ е бил изложен на риск. Признава, че за първи път заплаква пред микрофона, когато снима как една майка във Виетнам погребва шестте си деца. „Телевизията не е спокойна медия, в нея не може да има паузи. Телевизията е изповед. Тя е страхотно духовна. Там ти трябва да приласкаваш, да къткаш зрителя. Трябва да си като свещеник в изповедалня\", казва Даниела Кънева. Неговите интервюта от упор в култовата рубрика „Събеседник по желание“ остават ненадминат образец на телевизионно майсторство, а теоретиците определят Кеворк Кеворкян като основоположник на директния разговор в ефир. Във визуалната концепция на най-гледаното телевизионно предаване за всички времена той винаги е в едър план. В българската журналистика – също. В интервютата на Кеворк Кеворкян българските зрители за първи път видяха Симеон Сакскобургготски и Ванче Михайлов. В студиото на БНТ срещу него са сядали Елисавета Багряна, генерал Владимир Стойчев, Невена Коканова, Въло Радев, Иван Андонов, Блага Димитрова, Богомил Райнов, Марин Големинов, Рангел Вълчанов, Мистър Сенко, Радой Ралин, Христо Проданов, Шарл Азнавур, Жоржи Амаду, Ерве Базен, Жан-Луи Баро, Анджей Вайда, Гор Видал, Франц Враницки, Дзукеро, Емил Димитров, Захари Жандов, Тончо Жечев, Йежи Кавалерович, Сейф ал Ислам Кадафи, Херберт фон Караян, Том Кланси, Елем Климов, Паулу Куелю, Николай Колев – Мичмана, Андрей Кончаловски, Никола Корабов, Никола Манев, Уилям Меридит, Джан Карло Меноти, Адам Михник, Ив Монтан, Ана Политковска, Карла дел Понти, Уилям Сароян, Лиляна Стефанова, Генчо Стоев, Станислав Стратиев, Дарио Фо, Мирела Френи, Зако Хеския, Емил Чакъров, Ноам Чомски, Лев Яшин… близо 4 500 гости - интелектуалният елит на цяла епоха. „Всяка неделя“ е първата телевизионна програма, в която дори репортерските анкети се излъчват на живо. Именно най-дългото магазинно предаване в телевизионния ефир, реализира и първите излъчвания от различни точки на света. Първото издание на „Всяка неделя“ излиза в ефир на 7 януари 1979 година. Журналистическата кариера на Кеворк Кеворкян започва във в. „Литературен фронт“ (1982 – 1988). През 1973 е коментатор в БНТ, водещ на програма „Информационен дневник Неделя“, а през 90-те – програмен директор на обществената телевизия. Създава всенародно движение и възстановява десетки войнишки паметници и на два пъти със собствени средства възстановява паметника на Яворов. Автор е на книги и множество публикации и продължава да живее с телевизията. „Забравата е българската прокоба, а подмяната е нейната слугиня. Това превръща времето в нещо безформено, забавя неговия ход, то застива в някакви неясни очертания. И носи само заблуди“, казва Кеворк Кеворкян Церемонията по връчване на Годишните награди на СБЖ ще се състои на 9 ноември.", "date": "2018.11.09", "title": "Даниела Кънева и Кеворк Кеворкян с номинация за специалната награда на СБЖ"}
{"url": "https://www.blitz.bg/lyubopitno/blits-tv-zhelyazna-zebra-ppli-po-sofiyskite-ulitsi_news638586.html", "text": "По софийските улици сме свикнали да виждаме какви ли не екстравагантни возила. В повечето случаи става въпрос за тунинговани скъпарски автомобили или изобретателно трансформирани стари брички. Общото между тях е, че всички те изглеждат екстравагантно.  Далеч по-рядко се случва машини на градския транспорт да приковават вниманието ни.  Оказва се обаче, че и в този случай има изключения. Едно от тях е трамвай по линията 10. Машината е дегизирана като зебра, която пъпли по софийските улици, видя репортер на БЛИЦ. Оператор: Съйко СЪЕВ, БЛИЦ  ", "date": "2018.11.09", "title": "БЛИЦ TV: Желязна \"зебра\" пъпли по софийските улици"}
{"url": "https://www.blitz.bg/politika/zakharieva-pritesnena-che-zaradi-blgariya-tseliyat-es-nyama-da-mozhe-da-prilaga-istanbulskata-konventsiya_news638537.html", "text": "Може да се каже, че България ще бъде причина целият ЕС да не може да прилага Истанбулската конвенция. Това каза вицепремиерът и министър на външните работи Екатерина Захариева от трибуната на Народното събрание по време на днешния парламентарен контрол в отговор на въпрос относно конвенция на Съвета на Европа за предотвратяване и борба с насилието срещу жени и деца  и домашното насилие, предаде „Фокус“.  „Нашият съвет по европейските въпроси в рамките на рамковата позиция по темата е одобрил следната позиция – че няма как да подкрепим решението на Съвета относно включването от името на ЕС в конвенцията на Съвета на Европа за предотвратяване и борба с насилието срещу жени и домашното насилие поради решение на Конституционния съд“, каза още Захариева и посочи, че във връзка с това може да се каже, че България ще бъде причина целият Европейски съюз да не може да прилага Истанбулската конвенция.  „След като една от държавите изрази такова несъгласие и няма единодушие, няма как ЕС да я прилага. Разбира се, това не означава, че различни държави, които вече са я ратифицирали, не може да я прилагат. Така че това ще бъде позицията, която България ще изрази на Съвета и което по процедура означава, че ще се спре присъединяването на целия ЕС към конвенцията“, обясни Захариева.    ", "date": "2018.11.09", "title": "Захариева притеснена, че заради България целият ЕС няма да може да прилага Истанбулската конвенция"}
{"url": "https://www.blitz.bg/kriminalni/klane-v-melbrn-mzh-rga-s-nozh-minuvachi-politsai-otkrikha-ogn-ima-zhertvi-snimki_news638530.html", "text": "Няколко души са намушкани при нападение в Мелбърн, Австралия. Това съобщават местни медии.      Според разпространяваната информация мъж запалил автомобила си и нападнал най-малко трима души с нож. Ранените са в тежко състояние.  Нападателят е прострелян. Той е в критично състояние.  Според \"Гардиън\" четирима души са ранени, включително и нападателят.  По непотвърдена информация един човек е загинал. Полицията ще даде пресконференция.        Малко по-късно на пресконференция полицията потвърди, че един човек е убит. Други двама са в болница. Полицията потвърди, че заподозряният за нападението е прострелян в гърдите. Той е в критично състояние. Настанен е в болница, където е под охрана, пише \"Гардиън\".  Говорител на полицията разясни, че на този етап нападението не е свързано с тероризъм. Полицията смята, че към момента няма други заподозрени за атаката.        Атаката е извършена около 16,20 часа местно време.  Няколко улици са блокирани.    ", "date": "2018.11.09", "title": "Клане в Мелбърн! Мъж ръга с нож минувачи, полицаи откриха огън, има жертви (СНИМКИ)"}
{"url": "https://www.blitz.bg/svyat/vuchich-razkonspirira-pkleniya-plan-na-evropeytsite-svrzan-ss-severno-kosovo_news638551.html", "text": "Коментирайки резултатите от проведената в четвъртък в среща в Брюксел с президента на Косово Хашим Тачи, държавният глава на западната ни съседка Александър Вучич подчерта, че целта на Европейския съюз е да изтласка Сърбия от Северно Косово - при това незаконно, отбелязва електронното издание на водещия белградски ежедневник „Вечернье Новости“.   „Тежки дни очакват нашата нация. Преди няколко дни с решение на властите в Прищина незаконно бяха увеличени с 10% митата за внос на стоки от Централна Сърбия по споразумението за ЦЕФТА. Никой не е особено развълнуван от това в Европа. Там говорят за създаването на косовска армия, която е в разрез с Брюкселското споразумение. Те се опитват да изгонят Сърбия от Северно Косово и това е незаконно.  Не искат да чуят решението ни\", коментира Вучич. Същевременно той предположи за наличието на друг „пъклен план“: да се прекрати правото на Сърбия да транспортира електроенергия в северните части на Косово. „Те искат да ни изгонят незаконно, без да искат да чуят нашите възгледи. В момента Германия, Франция, Италия, Швейцария, Нидерландия, Белгия, Люксембург и Хърватия са срещу нас, гласуват против нас, когато имат шанс. С нас са Испания, Словакия и Босна и Херцеговина. Директорът на СУОС има пълната ни подкрепа и ние няма да уважаваме и не прилагаме тяхното решение. Искат да предизвикат енергиен хаос, но няма да се откажем от нашия народ и държава“, увери сръбският президент, пише \"Фокус\".  Той подчерта, че е представил позицията си пред Тачи и Върховния представител на ЕС по външните работи и политиката за сигурност Федерика Могерини. По отношение на плановете за създаване на косовска армия Вучич още веднъж сподели загрижеността на официален Белград от подобно развитие на ситуацията и сподели притесненията си, че тя ще бъде насочена към северната част на Косово. „Притеснявам се, но това няма да се случи!“, категоричен бе държавният глава на Сърбия. ", "date": "2018.11.09", "title": "Вучич разконспирира \"пъкления\" план на европейците, свързан със Северно Косово"}
{"url": "https://www.blitz.bg/daydzhest/smyatan-za-mzhki-oktopod-rodi-10-000-oktopodcheta-v-sashch-video_news638566.html", "text": "Около 10 000 деца роди октопод в САЩ, написа британският в. Дейли мейл.   Служителка в аквариум на щатския Университет в Джорджия разказа как е забелязала конфети около Бил, както е било наречено морското животно. \"Когато се вгледах по-внимателно, видях че това са неговите рожби\", заяви Дафни Дюмон. Тя не скри изненадата си от акта на раждане. \"Ние всички мислихме, че октоподът е мъжки\", каза още Дюмон. Жената също заяви, че потомството на Бил бе пуснато на свобода. \"Децата на октоподите не оцеляват в изкуствена среда\", поясни тя.", "date": "2018.11.09", "title": "Смятан за мъжки октопод роди 10 000 октоподчета в САЩ (ВИДЕО)"}
{"url": "https://www.blitz.bg/lyubopitno/evrika/tri-golemi-asteroida-shche-preletyat-blizo-do-zemyata-prez-uikenda_news638615.html", "text": "Три големи астероида ще прелетят близо до Земята на 10 ноември, съобщи в. \"Мирър\", позовавайки се на НАСА.   Най-големият от астероидите е с диаметър 30 м. Първият астероид - 2018 VS1 ще се доближи максимално до Земята в 14,03 ч. по Гринуич (16,03 ч. български време). Той е дълъг от 13 до 28 м, като траекторията му ще е на 1 386 772 км от нас. Само 16 минути по-късно край Земята ще прелети астероид с диаметър 30 м - 2018 VR1. Той обаче ще е по-отдалечен - на 5 милиона км. Вечерта - в 18,21 ч. по Гринуич (20, 21 ч. българско време) край Земята ще прелети астероидът 2018 VX1, който е широк 17 м. Той ще се доближи най-много до нас - на 381 474 км. Макар и тези разстояния да изглеждат големи, НАСА ги класифицира като \"близко преминаване\". Въпреки това няма опасност за Земята.", "date": "2018.11.09", "title": "Три големи астероида ще прелетят близо до Земята през уикенда"}
{"url": "https://www.blitz.bg/obshtestvo/kultura/vratsa-potna-v-skrb-pochina-izvestniyat-poet-tsvetan-iliev_news638596.html", "text": "Тази сутрин на 86 години след дълго и мъчително боледуване в МБАЛ \"Христо Ботев\" във Враца е починал популярният врачански поет Цветан Илиев. Погребението ще се извърши след като в понеделник пристигнат синовете му от Париж, съобщава bulnews.bg.    Цветан Иванов Илиев е роден на 23.04.1932 г. в село Голинци, сега кв. „Младеново” на Лом. Произхожда от крайно бедно селско семейство. Основно образование завършва в родното си село. Завършва Ломската мъжка гимназия (1949) и Българска филология в Софийския университет (1955).  За първи път печата стихове във в. „Народна младеж”. Учителства в град Кнежа и е кореспондент на окръжния вестник „Отечествен зов”, сътрудничи на „Учителско дело”, „Народна младеж”, „Отечествен фронт”, „Работническо дело”, „Поглед”, както и на вестниците в Лом, Плевен, Михайловград. Дълги години е нещатен кореспондент на в. „Септемврийче”. После работи в Окръжния съвет за изкуство и култура - Враца, като началник отдел „Професионални културни институти”, сътрудничи на различни вестници и най-вече на „Отечествен зов”.  През 1980 г. е назначен за директор на „ДСП Бюро Естрада”, после е началник отдел „Литература” при ОП „Книгоразпространение” - Враца. Завършва трудовия си стаж през 1992 г. Автор на шестнадесет книги: „Осветена тишина” (1991), „Необяснима светлина” (1992), „Двете торбички” (1994), „Не мога да отмина” (1998), „Човешка тревога” (1999), „Милост и за тебе, Господи” (1999), „Най-хубавата дума да намеря” (2001), „Болка за България” (2001), „За светлина орисан” (2002), „Брезичка някъде на хълма” (2003), „Под Борованското небе” (2006), „Изповеди” (2006), „Разгневено сърце” (2007), „С ръка на сърцето” (2007), „Като сълза на Богородица” (2010) и др., както и на книгата „Загадката Осен - родното село на Христо Ботев”. Носител на националната награда „Иван Нивянин” (2003) и наградата на Враца за литература (2005). Член на Съюза на българските писатели (1999) - първият представител в СБП от Враца. Негови стихове са излъчвани по телевизията и радиото, превеждани са в Русия и Германия, включвани са много сборници и алманаси - „Околчица”, „Мизия”- Плевен, „Навеки с нас”, „България вовек”, „Поклон, Русия”, антологиите на СБП от 2004 до 2007 г.  По текстове на Цветан Илиев композиторката Милка Георгиева пише песни, издава касета и компак диск. Тези песни се пеят от Бони Милчева, Тодор Върбанов, Марио Лалчев и др. Излъчват се често по телевизия „Скат” в предаването „Ако зажалиш”, както и по радио София. Някои от песните са отличени с награди.  Сега е редактор във в. „Слово плюс” - регионален вестник на кметствата и общините във Северозападна България, кореспондент е на в. „Словото днес”. Член е на художествения съвет на в.„Моята вяра”. Редактор на много стихосбирки на местни автори. ", "date": "2018.11.09", "title": "Враца потъна в скръб! Почина известният поет Цветан Илиев"}
{"url": "https://www.blitz.bg/lyubopitno/nakhodka-grne-s-zhltitsi-otkrikha-v-plevenskiya-zatvor_news638599.html", "text": "Глинено гърне, пълно със старинни монети, намериха на територията на затвора в Плевен.  Директорът на затвора Иван Петков обясни, че археологическата находка е открита при обработка на земеделска земя за есенниците.  Жълтиците в съда са от различен номинал и различен период, но всички датират от преди 1877 година. Според Петков имането е било заровено именно при обсадата на Плевен.  Предстои специалистите на Регионалния исторически музей да установят общия брой на откритите монети.  ", "date": "2018.11.09", "title": "Находка: Гърне с жълтици откриха в Плевенския затвор"}
{"url": "https://www.blitz.bg/layfstayl/shoubiznes/golyama-mka-nalegna-khekimyan-i-bakrdzhiev-zaradi-seksi-madama-s-ksa-kozhena-pola-ot-su-snimkivideo_news638504.html", "text": "Както  . Във видеото участва лично директорът на студентската телевизия Башар Рахал, а поведението му е определяно от мнозина като сексистко.    Видеото бе коментирано и от водещите на bTV Антон Хекимян и Петър Бакърджиев.  Спортният журналист бе доста възмутен и в същото време натъжен от клипчето.  \"Става ясно, че журналистите реално са извикани на кастинг, за да станат известни. Видях, че си коментирал това във фейсбук\", обърна се водещият Хекимян към спортния журналист.     \"Признанието за журналиста не е да стане известен, а да бъде полезен. Цялата история около присъствието и кукувишкото появяване на различни персони в тази телевизия и въобще опошляването на целия процес ми изглежда... Много е тъжно, на мен ми е много мъчно. Беше ми присърце, аз като започвах във факултета по журналистика да уча през 1995 г. работих в радио \"Алма Матер\". Тогава то беше едно бутиково радио, което се излъчваше по радиоточката в София, но се казваше \"Алма Матер\" и се правеше от студенти. Лъчезар Бачков беше директор, доц. Снежана Попова беше ментор. Запознат съм с процеса как една студентска медия расте, как искахме да имаме национален ефир, софийски ефир\", разказа Бакърджиев, който призна, че е започнал да учи там през 1995 г., а е завършил през 2004.  \"Това е една дълго очаквана телевизия, спечелила проект. Едни 2 милиона лева ще бъдат дадени, може би на външен продуцент\", каза Хекимян, а Бакърджиев отвърна: \"Може би там е разковничето\".  Вижте и скандалното видео, в което засуканата и развратна секретарка с къса кожена пола носи кафенце на Рахал:     ", "date": "2018.11.09", "title": "Голяма мъка налегна Хекимян и Бакърджиев заради секси мадама с къса кожена пола от СУ (СНИМКИ/ВИДЕО)"}
{"url": "https://www.blitz.bg/svyat/afrikanskata-mona-liza-shche-bde-izlozhena-v-nigeriya-za-prv-pt-ot-40-godini_news638484.html", "text": "„Африканската Мона Лиза“ - картина, изчезнала преди повече от 40 години и открита през февруари в лондонски апартамент, ще бъде изложена в Нигерия за пръв път от 40 години, предаде \"Ройтерс\".   Творбата, известна също като \"Туту\", е нарисувана от нигерийския художник Бен Енуону през 1974 г. Следващата година тя е изложена на арт шоу в Лагос, но съдбата й след това е неизвестна, докато картината не се появява в Северен Лондон. Собствениците й, пожелали анонимност, се свързват с експерта по модерно и съвременно африканско изкуство в лондонската аукционна къща „Бонамс“ Джайлс Пепиът, за да бъде идентифициран авторът на творбата. Експертът констатира, че става въпрос за портрет, нарисуван от Енуону.   „Всичко, което собствениците знаеха за картината, беше, че е принадлежала на баща им, който имал бизнес интереси в Нигерия“, отбеляза Пепиът. Картината беше предложена за продажба на търг през февруари и намери купувач за 1,2 милиона британски лири. Платената сума е  рекордна за изложено на търг произведение на нигерийското модерно изкуство.", "date": "2018.11.09", "title": "„Африканската Мона Лиза“ ще бъде изложена в Нигерия за пръв път от 40 години"}
{"url": "https://www.blitz.bg/svyat/ukrainski-pop-ot-aton-spipan-s-falshiv-bg-pasport_news638485.html", "text": "Украински граничари задържаха на летище \"Бориспол\" близо до Киев свещеник, който имал фалшив български паспорт, съобщиха от държавната служба \"Гранична охрана\" в четвъртък. Установено е, че духовникът е украински гражданин, който също е притежател на валиден руски паспорт, пише unian.info.  Той е духовник по професия, преди това е живял и имал проповеди на Атон. Нуждаел се от фалшив паспорт, за да пътува свободно в страните от ЕС \", се казва в изявлението. Свещеникът е обвинен в административно престъпление.  Полицейски служители са били уведомени за инцидента. Както съобщава UNIAN по-рано, шефът на Московската патриаршия, митрополит Варсоновски от Санкт Петербург и Ладога през септември бе лишен от гръцка виза преди планираното си поклонение в Атон.  Свещениците на Руската православна църква се сблъскват с проблеми при получаването на шенгенски визи чрез гръцкото консулство в контекста на конфликта между Руската православна църква и Цариградската патриаршия по въпроса за предоставяне на автокефалия на украинската православна църква.  \"Това е политиката на гръцкото правителство. Сега свещениците на Руската църква се възприемат като потенциални шпиони и агенти на влияние\", каза източник, близък до Константинопол. Украинският президент Петро Порошенко заяви в сряда, че вярва, че руската армия и руската църква \"нямат никаква работа\" в Украйна и че трябва да \"се приберат вкъщи\". \"Вие нямате какво да правите тук, вашата църква, вашата армия, вашите оръжия нямат какво да правят тук.\" Върнете се вкъщи, в Русия \", каза Порошенко, говорейки на Международната конференция\" Десетилетието на хибридната война: уроци, с които да продължаваме напред\" в Киев. Превод: БЛИЦ    ", "date": "2018.11.09", "title": "Украински поп от Атон спипан с фалшив BG паспорт"}
{"url": "https://www.blitz.bg/svyat/prognoza-oshche-prez-2019-godina-10-ot-amerikantsite-shche-ostanat-bez-rabota-zaradi-robotizatsiyata_news638487.html", "text": "  VentureBeat цитира статистиките и отчетите на аналитичната компания Forrester Research, според които роботизацията е неизбежен процес, които ще се активизира през 2019 година. През следващата година 40% от американските компании ще използват предимно роботи и софтуер, които ще изпълняват задълженията на работниците и служители хора. „  – твърдят аналитиците. Но практическото използване на ИИ в предприятията и компаниите вече е реалност“. Машинното обучение се използва в устройствата за носене, чат ботовете, анализа на текстовете и автоматизацията на различните процеси. Бизнесът е силно заинтересуван от   и търси специалисти в тази област. Парадоксално е, но се предвижда роботи да търсят работа на хората, останали без работа заради роботи. Според Forrester, роботизацията няма да предизвика безработица. Много работници и служители дори ще се зарадват на въвеждането на ИИ, понеже той ще ги освободи от рутинната работа. ", "date": "2018.11.09", "title": "Прогноза: Още през 2019 година 10% от американците ще останат без работа заради роботизацията"}
{"url": "https://www.blitz.bg/svyat/prezidentite-na-srbiya-i-kosovo-se-sreshchnakha-v-bryuksel_news638489.html", "text": "Президентите на Сърбия и Косово се срещнаха в Брюксел в четвъртък, съобщава турската Anadolu Agency. Срещата им е част от диалога Белград-Прищина.   Домакин на срещата беше комисарят по външна политика на Евросъюза Федерика Могерини. Според съобщението, направено от пресслужбата на ЕС, на срещата са били обсъдени необходимите стъпки, които трябва да се предприемат, за да има напредък. Европейският съюз очаква Сърбия и Косово плавно да допринесат за Диалога, като се има пред вид пряката връзка между всестранната нормализация на отношенията между тях и конкретните европейски перспективи пред всяка от страните“, се казва в него. Могерини обърна внимание на необходимостта преговарящите страни да се въздържат от думи и мерки, които противоречат на духа на нормализация. ", "date": "2018.11.09", "title": "Президентите на Сърбия и Косово се срещнаха в Брюксел"}
{"url": "https://www.blitz.bg/svyat/nebesno-izvnzemno-torpedo-popadna-na-video-po-vreme-na-burya_news638472.html", "text": "Изследовател на аномалии от Аризона и водещи на популярния канал в YouTube MrMBB333, публикува мистериозен видеоклип заснет от жител на Небраска миналия уикенд. Неназованият човек шофирал вечерта колата си и снимал бурята, когато изведнъж забелязал нещо изключително странно в небето.    В облаците се появил огромен черен обект във формата на пура, който бързо се стрелнал настрани, като някакво торпедо и оставил след себе си тъмна сянка. Удивеният оператор не можел да повярва на очите си и дори спрял автомобила, за да разгледа получения запис. Въпреки факта, че качеството на видеото се оказало доста ниско поради лошото време, описаната аномалия се вижда достатъчно добре.  След завръщането у дома, нашият герой веднага седнал на компютъра и изпратил получените кадри на различни уфолози.  Разбира се, много изследователи на \"летящи чинии\" и \"зелени човечета\" сметнали, че става дума за някакви фантастични самолети от представители на извънземна цивилизация. Други неортодоксални специалисти предполагат, че това е таен летателен апарат на американската или руската армия. Превод: БЛИЦ    ", "date": "2018.11.09", "title": "Небесно \"Извънземно торпедо\" попадна на ВИДЕО по време на буря"}
{"url": "https://www.blitz.bg/analizi-i-komentari/frankfurter-rundshau-blgarite-novite-robi-v-germaniya_news638486.html", "text": "  48-годишният българин се труди по строежите в Германия, но от три месеца не е получавал заплата. Пред репортер на  \"Франкфуртер Рундшау\"  той споделя, че посредническата фирма в България, която е уредила заминаването му, го уверявала, че в Германия няма да има никакви проблеми. Случило се обаче точно обратното: още от самото начало започнали да му дават по-малко пари от договореното, а през последните четири седмици не бил получил нито цент. Той започнал да взима заеми от колегите си, тъй като нямал пари дори за храна.  Петко Т. е само един от многото българи, станали жертва на експлоатация, пише изданието по-нататък. За целта е създадена една напълно непрозрачна система от фирми, посредници и задкулисни играчи, които печелят добре, но пък не желаят да носят никаква отговорност. Екип на \"Франкфуртер Рундшау\" е посетил един от строителните обекти в Ханау, където е работил и Петко Т.. С тях е бил и представител на проекта \"Честна мобилност\" (\"Faire Mobilität\"), в рамките на който се оказва правна помощ на източноевропейците, работещи в Германия. Журналистите разговаряли с работници и представители на фирмите-подизпълнители. И установили, че е създадена система за трудова експлоатация, насърчаваща труда на черно и трафика на хора. Тази система постоянно получава нови попълнения - мястото на всеки един от тези \"нови роби\", които се връщат в родината си, се заема незабавно от друг. От април до края на август 2018 на строителния обект в Ханау са се трудили 18 българи. Той е отличен пример за случващото се по строителните площадки в Германия, казва Иван Иванов от проекта \"Честна мобилност\". \"Работниците идват и си заминават, понякога почти с празни ръце, понякога с някакви дребни суми. Те дори не знаят коя фирма отговаря за тях. Изградена е система от посредници, а фирмите-изпълнителки обикновено си имат подставени лица. Цари пълен хаос\" , казва Иванов пред \"Франкфуртер Рундшау\".   Пред изданието Петко Т. разказал, че е работил 30 години по строителни обекти в България - последно срещу 2 евро на час. В Германия е пристигнал заедно с още петима други българи. Самият той ги бил убедил да заминат на гурбет. Посредническата фирма им била обещала трудови договори и добро заплащане. Първата им спирка била в Магдебург - там ги посрещнал Георги Д., който поел групата. Изведнъж се оказало, че новодошлите трябвало да си извадят т.нар. гевербешайн. Документ, който им позволява да извършват самостоятелна дейност. Петко Т. и други трима от групата отказали, а посредникът ги уверил, че нямало проблем - по някакъв начин щели да им уредят документите. След три седмици първите трима работници се върнали в България. Усетили, че нещо не е наред. Петко Т. обаче решил да остане, защото не искал да се връща у дома без никакви спечелени пари. Изваждането на т.нар. гевербешайн означава, че много от рисковете и отговорностите се прехвърлят върху самия работник, който на практика става самонаето лице. А с това той губи правото на минимално почасово заплащане на своя труд и някои от трудовите си права. Освен това самонаетото лице само трябва да заделя пари за социални и здравни осигуровки, за данъци, както и да прави отчисления към работодателската осигурителна каса. \"За съжаление това е една порочна практика, която е много разпространена в строителния бранш - включително защото много от надничарите не правят разлика между самостоятелна дейност и работа на трудов договор\",  казва Иван Иванов. Той е изчислил, че деветима от българите, работили на строителния обект в Ханау, посетен от журналистите, е трябвало да получат за положения от тях труд общо 40 000 евро бруто - въз основа на минималната почасова ставка в строителния бранш, която възлиза на 14,90 евро. Вместо това обаче те са получили общо 10 000 евро - платени на ръка.  За засегнатите e трудно да си търсят правата от България, казва Иван Иванов. Според него пътят е следният: излъганите работници трябва да подадат жалби в Германия, да си наемат адвокати и да подадат молби за правна помощ. Ако вече са напуснали страната, те трябва да пътуват до Германия за съдебните заседания. ", "date": "2018.11.09", "title": "\"Франкфуртер Рундшау\": Българите - новите роби в Германия"}
{"url": "https://www.blitz.bg/svyat/grk-strelya-s-kalashnik-po-albanski-politsai-i-vika-makedoniya-e-grtska-video_news638478.html", "text": "Днес в село Бъларат близо до албанско-гръцката граница бе погребан 35-годишният Константинос Кацифас, който беше убит от албанската полиция, след като стреля с Калашников по полицейски служители, които искаха да свалят гръцко знаме, съобщава eMagazine от Солун.    Погребението не мина без политика. Един от основните лозунги беше \"Македония е гръцка\". Както съобщиха гръцки медии тези дни, Катифас участвал в протестите за името Македония. Превод: БЛИЦ    ", "date": "2018.11.09", "title": "Грък стреля с калашник по албански полицаи и вика: \"Македония е гръцка!\" (ВИДЕО)"}
{"url": "https://www.blitz.bg/politika/karayancheva-razkri-koi-dvama-deputati-edinstveni-sa-dali-pismeno-sglasie-za-svalyane-na-imuniteta_news638548.html", "text": "Само двама от шестимата депутати, на които главният прокурор Сотир Цацаров поиска имунитетите, са декларирали досега писмено съгласието си да им бъдат свалени. Това са Елена Йончева от БСП и Борис Кърчев от ГЕРБ, обяви председателят на парламента Цвета Караянчева от трибуната.  Вчера съгласие за доброволно сваляне на имунитета обяви и другият депутат от БСП – проф. Георги Михайлов, а тримата депутати от \"Воля\" засега отказват.  ", "date": "2018.11.09", "title": "Караянчева разкри кои двама депутати единствени са дали писмено съгласие за сваляне на имунитета"}
{"url": "https://www.blitz.bg/obshtestvo/samo-v-blits-mrezhata-se-izchervi-ot-svyan-zaradi-zakuska-koyato-razdavat-v-uchilishchata-v-montana-snimki_news638540.html", "text": "Поредна снимка на училищна закуска потресе социалните мрежи. Случаят е от Монтана. Този път на хлапетата се предлага да хапнат кренвирш с питка.   Проблемът обаче не е само в двуцветния сбръчкан кренвирш, но и във външния вид на комбинацията му с питката. В коментар към снимките пише: \"За хората с мръсно подсъзнание - това е питка с кренвирш, която раздават на децата ни в монтанските училища !\"                    Веднага фотосите бяха споделени десетки пъти, а под тях заваляха коментари.  Припомняме, че това не е първият път, в който училищна закуска предизвиква възмущение в социалните мрежи. \"Закуската ни днес в училище!\", пише възмутената майка. А според менюто е трябвало да раздават плодове! Голяма част от потребителите в мрежата са възмутени от гаврата с децата. А други с насмешка отбелязват, че сигурно съвсем скоро хлапетата ще започнат да получават и алкохол за салатата си.     ", "date": "2018.11.09", "title": "Само в БЛИЦ! Мрежата се изчерви от свян заради закуска, която раздават в училищата в Монтана (СНИМКИ)"}
{"url": "https://www.blitz.bg/obshtestvo/kfn-dade-otgovor-na-nay-vazhnite-vprosi-svrzani-ss-sistemata-bonus-malus_news638554.html", "text": "Във връзка с откритата процедура по обществено обсъждане на предложената от Комисията за финансов надзор (КФН) Наредба за единните изисквания за коригирането на застрахователната премия, в зависимост от поведението на водача на моторното превозно средство, покрито от застрахователен договор за задължителна застраховка „Гражданска отговорност“ на автомобилистите, по чл. 490, ал. 5 от Кодекса за застраховането се породиха някои въпроси в медийни изяви и интернет. КФН публикува разяснения по част от тези въпроси: Защо системата „бонус-малус“ не се сключва на името на водачите и по този начин да отчита тяхната персонална отговорност и поведение?  Отговор: Защото в България задължителната застраховка Гражданска отговорност на автомобилистите се сключва във връзка с моторно превозно средство. Правният режим в България позволява дадено МПС да бъде прехвърляно на другиго само чрез нотариално заверен договор, като това не се отразява в регистрите на МВР. Автомобилът може фактически да бъде владян от лице, различно от вписания собственик, само на базата на писмено пълномощно и може да бъде управляван от всекиго само с устно разрешение. Така се създава реалната възможност множество на брой шофьори да предизвикат пътно-транспортно произшествие с едно МПС. Има страни в Европейския Съюз, където в талона на автомобила изрично се вписват всички водачи, които имат право да го управляват, и законът не позволява водачи на дадено МПС да бъдат лица, които не са вписани в талона. Такава система позволява при сключването на застраховката реално да се отчитат характеристиките на действителните водачи на автомобила. Система със сключване на застраховка само на водача не съществува никъде в рамките на Европейския съюз.   Европейското законодателство изисква изрично Гражданската отговорност да покрива отговорността на лице, което управлява кола, дори и без да е собственик. Също така трябва да се покрива отговорността на лица, които управляват съответното МПС без разрешение (например при кражба) или без валидно свидетелство за правоуправление. Това по същество налага застраховката да бъде свързана с определен автомобил.  Наред с това система на чиста персонална застраховка гражданска отговорност (както при нотариуси и адвокати например), ще създаде други икономически утежнения. Да вземем за пример едно семейство, което притежава един автомобил, който се управлява от двама или повече водачи, в най-честия случай съпруг и съпруга, а и някой друг член от домакинството. Тогава за управлението на този автомобил ще трябва да се плащат повече от една застраховка.  При сега съществуващата нормативна уредба не е възможно задължителната застраховка Гражданска отговорност да се сключва само на името на водача и съответно механизмът на системата „бонус-малус“ не може да отчита единствено и само поведението на даден водач. Защо малусът достига до 400%, а бонусът само до 25%?  Отговор: Системата следва да остане платежоспособна и да покрива настъпилите щети от застрахователни събития и след въвеждането на „бонус-малус“. Това означава, че по-малкият приход от добросъвестните шофьори следва да се компенсира от по-голям приход от тези, които са извършили нарушения на пътя. Съгласно предоставената от МВР статистика по-голямата част от водачите са изрядни и нямат регистрирани нарушения или причинени вреди и чисто математически процентът „бонус“ няма как да бъде по-голям от процента „малус“. Очаква се по-голямата част от собствениците на автомобили да бъдат в бонус класовете и да имат намаление на премията. Тяхното намаление трябва да се компенсира с увеличението, плащано от по-тесен кръг хора, което обуславя и по големия процент на увеличение. Защо се наказват добросъвестни купувачи на автомобили, с които са извършени множество пътно транспортни произшествия или административни нарушения?  Отговор: Ако „бонус-малус“ класът на автомобилите не се запазва, системата ще бъде заобикаляна много лесно чрез формално прехвърляне на други лица без нарушения, различни от шофьора с много нарушения. Например, при натрупани много нарушения баща може да прехвърли автомобила си на своето малолетно дете или на друг близък роднина, който няма регистрирани нарушения.  При покупка на автомобил се предвижда купувачът лесно и бързо да може да получи информация от Гаранционния фонд относно статуса на автомобила, който го интересува, и да прецени дали да купи тази кола или да иска отстъпка от цената, която да покрие разходите му за по-скъпата застраховка. Това ще бъде и допълнително утежнение за собственика на автомобил, който допуска много административни нарушения или причинява много вреди при управлението на автомобила, защото този собственик ще бъде затруднен да продаде автомобила си. Защо системата няма да се прилага за автомобили държавна и общинска собственост?   Отговор: Тези автомобили се застраховат на базата на обществени поръчки, в които всички превозни средства се застраховат по списък, а не индивидуално и по средна цена. На практика системата „бонус-малус“ много трудно би могла да бъде съвместима с механизма на обществената поръчка. В някои от държавните ведомства дори не се обявяват индивидуални данни за МПС, за които се сключват застраховките и по този начин не може да се проследи индивидуална история за тези конкретни МПС. Защо при старта на системата и изрядните шофьори, и тези с нарушения ще тръгват от равни позиции?  Отговор: Защото е приложен принципът, че човек трябва да е информиран предварително за евентуални неблагоприятни икономически последици за него от настъпването на промени в нормативната уредба. Чисто логически изрядните шофьори ще имат интерес да останат с такова поведение на пътя, а нарушителите да коригират своето поведение.    ", "date": "2018.11.09", "title": "КФН даде отговор на най-важните въпроси, свързани със системата „бонус-малус“"}
{"url": "https://www.blitz.bg/obshtestvo/skrbna-vest-otide-si-izvesten-kmet-na-sofiya-i-pleven_news638558.html", "text": "На 76 години е починал бившият кмет на Плевен Стефан Нинов, съобщиха негови близки. Погребението ще бъде на 10.11.2018 в гробищен парк Бояна в столицата.   \"Отиде си Стефан Нинов. Достоен и почтен човек, неподчинен на конюктурата, човек за който плевенският край беше над всичко. Човек, за който да служи на България, беше дълбока вътрешна убеденост. Поклон, бай Стефане!\" Това написа председателят на АБВ Румен Петков във фейсбук.  Стефан Нинов е кмет на София от 1986 до 1990 г. Починал на 76- годишна възраст. Погребението ще бъде на 10.11.2018 в гробищен парк „Бояна“ в столицата.      Той е роден на 31 май 1942 г. в Долни Дъбник. Член на БКП от 1963 г. През 1966 г. завършва Висшия инженерно-строителен институт в София. Там е секретар на комитета на ДКМС. След това работи последователно като инструктор и завеждащ отдел в Градския комитет на ДКМС. Покъсно е член на Бюрото и заместник-председател на Съвета за работа със студентите към ЦК на ДКМС. От 1970 г. е инструктор в Градския комитет на БКП в Плевен. На следващата година става началник на управление „Заводски строежи“, припомня plevenzapleven.bg.  Впоследствие е заместник-председател на Изпълнителния комитет на Общинския народен съвет. Бил е заместник-генерален директор на ДСО „Промишлено строителство“. Между 1976 и 1979 г. е заместник-председател на Изпълнителния комитет на столичния народен съвет, както и член на Градския комитет на БКП в София. През 1979 г. е назначен за председател на Изпълнителния комитет на ОНС в Плевен и в същото време е първи секретар на Окръжния комитет на БКП в града. В периода 15 април 1986- 27 юли 1990 е председател на Изпълнителния комитет на Столичния народен съвет (кмет на София). Член е на Бюрото на Градския комитет на БКП в София. От 1981 до 1986 г. е кандидат член на ЦК на БКП от 1986 до 1990 г. е член на ЦК на БКП.  ", "date": "2018.11.09", "title": "Скръбна вест! Отиде си известен кмет на София и Плевен"}
{"url": "https://www.blitz.bg/intsidenti/ognen-apokalipsis-v-kaliforniya-lageren-ogn-podpali-bolnitsa-i-stotitsi-domove-snimkivideo_news638502.html", "text": "Десетки хиляди хора напуснаха домовете си заради бързо разрастващ се горски пожар в Северна Калифорния, предадоха световните агенции. Има информация за загинали. Огънят е обхванал болница и стотици домове, а хиляди хора са били принудени да бягат от пламъците с колите си или пеша, съобщиха властите.   Изпълняващият длъжността губернатор на Калифорния Гавин Нюсъм обяви извънредно положение в окръг Бют, на около 290 км северно от Сакраменто, след като пожарът се разпрострял на повече от 18 000 акра само за осем часа без изобщо да бъде овладян.  Разпалван от силните ветрове в условия на суша, пожарът, наречен \"Лагерен огън\" (Camp Fire), грози град Парадайс и 26-те му хиляди жители с пламъци, високи 15 метра. Запалената и евакуираната болница е именно в този град.  Град Чико с 93 000 жители може да е следващият на пътя на пожара, който според прогнозите е тласкан в западна посока от ветрове със скорост 56 км/ч, каза началникът на противопожарната служба в окръг Бют Дарън Рийд. Получихме съобщения за смъртни случаи, но те още не са проверени, каза на пресконферениция шерифът на Бют Кори Хонеа.                       ", "date": "2018.11.09", "title": "Огнен апокалипсис в Калифорния! \"Лагерен огън\" подпали болница и стотици домове (СНИМКИ/ВИДЕО)"}
{"url": "https://www.blitz.bg/na-tozi-den/stenata-koyato-padna-predi-29-godini-i-promenya-sveta-video_news638496.html", "text": "На днешна дата преди 29 години пада един от най-известните символи на Студената война - Берлинската стена.  Стена, служила за граница между Западен Берлин и Германската демократична република от 13 август 1961 до 9 ноември 1989 г. Стена, отнела живота на около 200 души, при опита си да я преминат и да избягат на Запад. Стена, разделила много семейства и променила много съдби.  Падането й на 9 ноември 1989 г. дава началото на рухването на т. нар. \"Желязна завеса\", разделяла Западна и Източна Европа в продължение на 44 години.  Днес в Берлин са запазени само няколко секции от стената в района на Потсдамер Плац и на Бернауер Щрасе.  Източник:   ", "date": "2018.11.09", "title": "Стената, която падна преди 29 години и променя света (ВИДЕО)"}
{"url": "https://www.blitz.bg/svyat/turskiyat-vtreshen-ministr-razkri-koy-kontrolira-80-ot-trgoviyata-s-narkotitsi-v-evropa_news638500.html", "text": "Кюрдската работническа партия (ПКК) контролира 80% от търговията с наркотици в Европа. Това заяви турският вътрешен министър Сюлейман Сойлу, цитиран от Daily Sabbah. ПКК е обявена за терористична организация в Турция и Европейския съюз. Според турския вътрешен министър кюрдите печелят около $1.5 милиарда от наркотрафика годишно.В конфликта между ПКК и Турция, продължаващ над 30 години, живота си са загубили близо 40 000 души, включително жени и деца.  Сюлейман Сойлу заяви, че наркодилърите непрекъснато изобретяват нови наркотици, а произвеждането също се увеличава. „Опиумът е култивиран в Афганистан, където през 2002 година се отглеждаше в 17 000 хектара. САЩ се намесиха там, за да донесат мир и демокрация. Така се намесиха, че зоната на култивация стана 328 000 хектара през 2017 година“, посочи турският министър. По данни на турските служби продукцията на опиум се е увеличила от 4800 тона през 2016 година до 9000 тона през 2017 година. Турските власти отдавна твърдят, че ПКК контролира производството и разпространението на наркотични вещества към страните от Европейския съюз.", "date": "2018.11.09", "title": "Турският вътрешен министър разкри кой контролира 80% от търговията с наркотици в Европа"}
{"url": "https://www.blitz.bg/svyat/sashch-nyama-da-pozvolyat-na-rusiya-da-otmeni-sanktsiite-sreshchu-kndr_news638506.html", "text": "Посланикът на САЩ в ООН Ники Хейли заяви, че Вашингтон няма да позволи на Русия да отмени санкциите срещу КНДР, тъй като Пхенян все още нищо не е направил, за да се оправдае подобно решение, съобщава Reuters. Хейли направи коментара пред журналисти след закрито заседание на Съвета за сигурност на ООН за обсъждане на санкциите срещу Пхенян по молба на Русия.КНДР, Република Корея и ООН постигнаха споразумение да изтеглят оръжията КНДР, Република Корея и ООН постигнаха споразумение да изтеглят оръжията  Постигнаха споразумение да изтеглят оръжията и караула от демилитаризираната зона  По думите й Москва иска да бъдат отменени банковите рестрикции.  \"Знаем защо те се опитват да направят това. Няма да им позволим да се осъществи\", закани се тя.    Посланикът подчерта, че Русия не следва рестрикциите по подходящ начин.  Япония обяви, че със САЩ и Южна Корея ще следят спазването на санкциите към КНДР Япония обяви, че със САЩ и Южна Корея ще следят спазването на санкциите към КНДР  Матис е загрижен за китайската милитаризация на Южнокитайско море  Хейли разкри, че Северна Корея е отменила запланувани за тази седмица преговори с държавния секретар на САЩ Майк Помпео, защото \"не е готова\", но добави, че се подготвя среща на върха между президента Доналд Тръмп и Ким Чен-ун след 1 януари 2019 г.  Тя призова Пхенян да изпълни сключеното през юни споразумение между двете държави. ", "date": "2018.11.09", "title": "САЩ няма да позволят на Русия да отмени санкциите срещу КНДР"}
{"url": "https://www.blitz.bg/svyat/otbelyazvat-s-izlozhba-350-godishninata-ot-smrtta-na-rembrand-v-amsterdam_news638483.html", "text": "Националният музей в Амстердам – „Рейксмузеум“ - ще отбележи 350-годишнината от смъртта на Рембранд с изложба, представяща всичките му картини, които притежава, съобщи ДПА.   Изложбата „Всички произведения на Рембранд“ ще бъде открита в Рейксмузеум на 15 февруари. Тя ще продължи до 10 юни в рамките на „Годината на Рембранд“. В нея ще бъдат включени 22 картини, 60 рисунки и повече от 300 гравюри на холандския художник. „Рейксмузеум“ притежава най-голямата колекция на Рембранд, в която са и шедьоврите \"Нощна стража\" и \"Еврейската невеста\".", "date": "2018.11.09", "title": "Отбелязват с изложба 350-годишнината от смъртта на Рембранд в Амстердам"}
{"url": "https://www.blitz.bg/svyat/prekroyavat-granitsite-na-sveta-sled-brekzit-pismo-na-britanskiya-premier-tereza-mey-razkri-kak_news638503.html", "text": "Европейският съюз (ЕС) ще включи план за митническа граница в Ирландско море в случай, че не бъде сключено споразумение за Брекзит. Това пише британското издание \"Таймс\", позовавайки се на писмо на британския премиер Тереза Мей до Арлин Фостър, председателят на северноирландската Демократична юнионистка партия, изданието отбелязва, че Брюксел също планира да остави Северна Ирландия като част от единния пазар и митническия съюз, въпреки че по-рано Мей категорично обяви, че подобно предложение никога няма да бъде прието.      Писмото на министър-председателя буди тревога за тези, които ценят целостта на нашия скъп Съюз и тези, които искат подходящ Брекзит за цяла Великобритания. Изглежда, че премиерът приема идеята за граница в Ирландско море със Северна Ирландия в единния пазар на ЕС, отбелязва Фостър.  По-рано австрийски медии съобщиха, че споразумението за Брекзит между Лондон и Брюксел ще бъде подписано от преговарящите страни в понеделник, докато \"Сън\" твърди, че Мей ще поиска повече време, за да се договори с кабинета си, който все още не е видял финалното споразумение по казуса за Ирландия.  ", "date": "2018.11.09", "title": "Прекрояват границите на света след Брекзит? Писмо на британския премиер Тереза Мей разкри как"}
{"url": "https://www.blitz.bg/kriminalni/prestplenie/iznasilikha-5-godishno-momichentse-v-uchilishchna-dzhendr-toaletna-tip-obama-v-dzhordzhiya-video_news638109.html", "text": "Този случай е пример за последствията от политиката за полово самоопределяне, заложена в Истанбулската конвенция, която предстои да се гласува за ратификация в ЕС, пишат от асоциацията. Преводът е на Асоциация общество и ценности по материали от „The Federalist”, ADF News & Media, пише  .  „Когато дъщеря Ви отива на училище, изпращайки я сутрин, Вие сте с определено очакване. То, разбира се, не включва притеснение, че ще бъде изложена на нещо, за което Вие като родител не знаете“, споделя Марк, родител в гр. Декатур, щата Джорджия. Но управлението на училищата в Декатур не оправдава това очакване. А последствията се оказват точно онова, от което родителите се страхуват.  През юли 2016 г. съпругата на Марк – Джена, случайно разглежда Фейсбук страницата на отговорника за училищата в района, Дейвид Дюд, и там се натъква на интересна публикация. Дюд съобщава, че поверената му институция дава право на учениците, самоопределящи се като от противоположния пол, да използват тоалетни и съблекални, съответстващи на посочвания от тях пол. И не само това, но на същите се разрешава да участват в спортните отбори на другия пол, а по време на спонсорираните от училището екскурзии с пренощуване, да споделят общи стаи или др. квартирни помещения със съучениците си отново от другия пол.  Стресната от прочетеното, Джена се обажда на други родители и ги пита дали са чули за промяната в училищната политика. Скоро се изяснява, че ръководството на училищата в района не е уведомило по въпроса нито своите ученици, нито техните родители. Вместо това, суперинтендантът просто оповестява за наложените промени тихо, по Фейсбук, и то през летните месеци.  Нима това е начинът, по който бихте искали настоятелството на училището, в което учи детето Ви, да общува с Вас?  И както вече може да предположите, Марк, Джена и няколко други загрижени родители, при описаните обстоятелства, не са се зарадвали особено. Затова те се срещат с представители на училищните райони и училищния съвет. Звънят по телефона. Пишат писма. Изпращат имейли. Уви, безрезултатно. Опасенията им така и не успяват да трогнат училищните чиновници. Политиката остава в сила и за учебната 2016-2017 година.  Все пак, накрая училищният съвет включва темата за възприетата и провеждана политика в дневния ред на свое заседание през октомври 2017 г.  Изказват се много хора, включително бившият председател на комисията по амнистиите и освобождаването на щата Джорджия.  „Имайки предвид разбирането си за човешката природа, той изрично изрази загриженост, че тази политика ще бъде използвана от младите момчета злонамерено, за да получат достъп до момичетата в уединена обстановка“, заявява Вернадет Бройлс, адвокат от Алианса за защита на свободата. „И сякаш тези думи се оказват пророчески, защото точно това се е случило.  “ Един месец след изслушването в училищното настоятелство, едно петгодишно момиче е изнасилено в тоалетната за момичета от свой съученик, на когото е било позволено да бъде там поради новата училищна политика. И така, представете си, че Вашата петгодишна дъщеря се прибира у дома от училище и Ви разказва, че е изнасилена в тоалетната за момичета. Сега си представете, че Вие отивате при училищните служители – същите служители, които трябва да са във Вашата, на родител, роля по време на учебните часове – и те просто Ви казват, че нищо не може да се направи по вече станалото.  Това несъмнено е ужасно – и покъртително, но за Паша, майката на пострадалото дете, се оказва, реалност с която тя се сблъсква. Тя разказва на училищните служители за сексуалното покушение срещу дъщеря й. А те не разследват случая. Нито пък отстраняват момчето от класа, в който учи дъщерята. Те даже не гарантират на Паша, че нейното дете, а и другите момичета, няма отново да срещнат в тоалетната въпросния нападател. Училищните служители, ръководството на училищата в района и оглавяващият го суперинтендант трябва да бъдат държани отговорни.  Налага се Алиансът за защита на свободата да поиска от Службата за граждански права на Министерството на образованието на САЩ да започне разследване по този инцидент, което те се ангажират да проведат. Всеки училищен район има задължението да защитава неприкосновеността на личния живот и безопасността на своите ученици. От градското ръководство на училищата в Декатур не изпълняват това задължение. Те предават Паша и нейната дъщеря. И сега тя е тази, която е държана отговорна. Според жалбата, подадена на 22 май, отговорникът за училищата в района Дейвид Дюд представя на персонала „политика, изискваща всички училища в Декатур да допускат момчетата, които се самоопределят като жени, в тоалетните, съблекалните и зоните за душ в училищните помещения… въз основа единствено на посочените предпочитания на отделния ученик … “  Въпросната промяна в политиката е приета малко след като администрацията на Обама изпраща писма до всички училища в цялата страна през май 2016 г., заплашвайки да изтегли федералните средства, ако не премахнат разделението на тоалетните на такива за момичета и други за момчета. Без знанието на родителите на учениците, отговорникът за училищата в района на Декатур, Дейвид Дюд, пише до персонала на учебните заведения на територията на областта електронна поща, с която разпорежда да се позволи на учениците-момчета да използват тоалетните и помещенията с лични шкафчета на момичетата, както и да участват в спортните игри за момичета, ако поискат. През 2017 г. в своя публикация във Фейсбук, Дюд за първи път уведомява обществеността за мерките по отношение на санитарните помещения, въведени от него на областно ниво.  Според сведенията, в поста той съобщава, че администрацията на Тръмп е отменила променената политика, описана в писмото, изпратено през предходната година от служителите на Отдела по образование при Обама, но те ще продължат да спазват същата линия на поведение, позволяваща на учениците-момчета да използват средствата и принадлежностите в помещенията за момичета. В момента случаят се разследва. Друг случай е от проведеният официален шампионат по лека атлетика в щата Кънектикът, където двама трансджендъри (биологични мъже) побеждават в 100-метровия спринт за момичета.  ", "date": "2018.11.09", "title": "Изнасилиха 5-годишно момиченце в училищна джендър тоалетна тип \"Обама\" в Джорджия (ВИДЕО)"}
{"url": "https://www.blitz.bg/svyat/eltn-dzhon-trgva-na-proshchalno-turne-vv-velikobritaniya-prez-2020-g_news638470.html", "text": "Елтън Джон обяви британска част от прощалното си турне и увери, че предстоящите концерти на родна земя ще са много емоционални както за самия него, така и за феновете, съобщи Контактмюзик.   Изпълнителят на хита \"Rocket Man\" ще изнесе концерти във Великобритания през 2020 г. в рамките на прощалното си турне. \"То ще ме отведе до места, които означаваха много за мен през последните 50 години - каза 71-годишният певец и композитор. - Британските концерти обаче ще са специални. Великобритания е моят дом. Да чествам някои от невероятните мигове, които съм преживял заедно с британските фенове, ще е чудесно. Тези концерти на родна земя ще са емоционални и много забавни.\" Новообявената британска част от турнето му включва шоута в Лондон, Бирмингам, Ливърпул, Манчестър, Абърдийн, Глазгоу и Лийдс, докато по-рано сър Елтън Джон потвърди, че ще изнесе концерти в Хоув и Кардиф през юни 2019 г.", "date": "2018.11.09", "title": "​Елтън Джон тръгва на прощално турне във Великобритания през 2020 г."}
{"url": "https://www.blitz.bg/svyat/grtsiya-naznachava-novi-10-000-drzhavni-sluzhiteli_news638473.html", "text": "Гърция назначава нови 10 000 държавни служители. Това заяви в телевизионно интервю премиерът Алексис Ципрас. Те ще се назначават в райони на страната, където има нужда от това.   Това решение идва след променения статут на свещениците, които вече няма да се водят държавни служители. По думите на Ципрас, след него \" Премиерът също така коментира следващите парламентарни избори в страната. Те трябва да се проведат през октомври 2019 година. Ципрас се надява партията му СИРИЗА да ги спечели. Припомняме, че властите постигнаха историческо споразумение за църковните активи на Гръцката православна църква и за статута на духовниците. Споразумението беше последвано обаче от остри реакции. Опозицията в страната реагира остро на споразумението. По този начин Ципрас само симулирал облекчения пред кредиторите - декларирал, че броят на държавните служители намалява с 10 хиляди, но в същото време бюджетът не се облекчава от разходи. Някои от свещениците обаче не подкрепиха това. В коментари пред медиите те остро критикуват споразумението. По думите им решението всъщност е срещу духовниците, защото със споразумението остава несигурно работното им място, както и статута при пенсиониране. Поради това решението може да бъде обжалвано от духовниците в страната.", "date": "2018.11.09", "title": "Гърция назначава нови 10 000 държавни служители"}
{"url": "https://www.blitz.bg/svyat/siriyskata-armiya-osvobodi-19-dushi-drzhani-v-plen-ot-dzhikhadisti-nyakolko-mesetsa_news638480.html", "text": "Сирийските войски са освободили при военна операция 19 заложници - жени и деца, държани близо 4 месеца от джихадистите на \"Ислямска държава\" в Централна Сирия, предаде \"Асошиейтед прес\", като се позова на държавната агенция САНА.   Операцията е била проведена източно от древния град Палмира. При това всички бойци на ИД в района, където били държани заложниците, са убити.", "date": "2018.11.09", "title": "Сирийската армия освободи 19 души, държани в плен от джихадисти няколко месеца"}
{"url": "https://www.blitz.bg/svyat/sondata-parkr-na-nasa-podobri-rekorda-si-za-doblizhavane-do-slntseto_news638482.html", "text": "Сондата „Паркър“ на НАСА подобри рекорда си за доближаване до Слънцето от миналия месец, като премина на 24 милиона километра от звездата ни тази седмица, съобщи Фокс нюз.   Маневрата е направена самостоятелно, без команди от НАСА. В понеделник, сондата „Паркър“ се е доближила до Слънцето, а на 7 ноември се е свързала с наземния контрол, за да съобщи, че  работи нормално и събира данни.   „Сондата „Паркър“ е проектирана да се грижи сама за себе си и ценния си товар при доближаването до Слънцето, без контрол от Земята. Вече знаем, че прави това успешно“, обясни Томас Зърбъкън от НАСА. Сондата е поставила още един рекорд - за скорост. При максималното си доближаване тя е развила 343 112 км/ч. Първия си рекорд за доближаване до Слънцето сондата „Паркър“ постави през октомври - тогава тя премина на  42,73 милиона километра от нашата звезда.", "date": "2018.11.09", "title": "Сондата „Паркър“ на НАСА подобри рекорда си за доближаване до Слънцето"}
{"url": "https://www.blitz.bg/svyat/strashno-bdeshche-pred-momichentseto-s-nay-golemite-ochi-v-sveta-snimki_news638476.html", "text": "Това очарователно бебе се казва Мелани Дикърсън и е на 2 години. Когато се родила, нито лекарите, нито родителите забелязали нейните черти, вероятно поради факта, че всички новородени имат очи, които изглеждат особено големи. Въпреки това, през следващите няколко месеца, момичето пораснало и огромните й очи започнали да се открояват силно върху лицето й.  След като  лекарите я прегледали, й била поставена доста ужасната диагноза синдром на Achenfeld-Rieger, генетично заболяване, което нарушава развитието на ириса. В зависимост от вида на заболяването, разстройството може да възникне в гена PITX2 или FOXC1. Почти винаги това нарушение е придружено от глаукома и в резултат на това пълна слепота.  Приблизително 1 дете от 200 000 се ражда с него.  До този момент особеността на Мелани не е съпроводена със сериозни последици за здравето и лекарите смятат, че зрението й е добро. Може би това се дължи на факта, че й е било помогнато навреме и още на 5-месечна възраст е била извършена операция за коригиране на очните канали, в които имало натрупана течност. Единственият проблем е, че момичето трябва да носи тъмни очила при ярка светлина или на слънце, тъй като големите очи улавят повече светлина и започват да болят.  Мелани се превърна в истинска звезда благодарение на нейния невероятен външен вид. Майка й каза, че не могат да отидат в магазина на спокойствие, поради факта, че всички обръщат твърде голямо внимание на момичето. В бъдеще това може да доведе до много дискомфорт, когато връстниците започнат да я дразнят поради това състояние. Превод: БЛИЦ    ", "date": "2018.11.09", "title": "Страшно бъдеще пред момиченцето с най-големите очи в света (СНИМКИ)"}
{"url": "https://www.blitz.bg/svyat/mashchabni-provokatsii-podgotvyat-potapyane-na-chuzhdestranni-korabi-v-azovsko-more_news638621.html", "text": "Службата за безопасност на Украйна подготвя мащабни провокации в Азовско море, казва представителят на народната милиция на самопровъзгласената Донецка народна република (ДНР) Едуард Басурин, съобщава Агенция Донецк.   Според него в началото на 2019 г. украинските специални служби разработват \"няколко сценария на провокации във водите на Азовско море\" - включително потопяване на украински и чуждестранни плавателни съдове. Положението с корабоплаването в Азовско море се влоши в началото на годината. През март Украйна задържа траулера \"Норд\" с десет руснаци на борда. Капитанът може да получи пет години затвор за незаконно посещение в Крим\", за да навреди на държавните интереси\". През август танкерът Механич Погодин бе задържан в пристанището Херсон. Москва разгледа действията на Киев като \"морски тероризъм\" и отговори чрез засилване на граничните инспекции в своята част на Азовско море. Тогава украинската гранична охрана обвини руските власти за \"строга политика на задържане и проверка на корабите\". В същото време Кримската гранична охрана на ФСБ заяви, че извършва проверки в съответствие с международното морско право и не получава искания от корабособствениците, а украинското външно министерство признава, че руските гранични служители не са нарушили протоколите по време на инспекцията. По-късно Киев обяви намерението си да засили военното си присъствие в Азовско море и да създаде военноморска база в региона.", "date": "2018.11.09", "title": "Мащабни провокации: Подготвят потапяне на чуждестранни кораби в Азовско море"}
{"url": "https://www.blitz.bg/lyubopitno/uvolnikha-direktor-na-uchilishche-kopael-tayno-kriptovaluti-v-shkoloto_news638626.html", "text": "Директор на училище в Китай бе уволнен, след като стана ясно, че тайно копаел криптовалути, използвайки електричеството в училището.   Учителите в училището в провинция Хънан се усъмнили, че има нещо нередно заради виещия шум, който не спирал ден и нощ. Това довело до откриването на машините, които впоследствие станало ясно, че копаели етериум. Машините на директора били навъртяли сметка за елетричество в размер на 14 700 юана (2 100 долара). На директора Лей Хуа преди това било докладвано за завишеното потребление на електричество, но той заявил, че това се дължи на климатиците и на отоплителните тела. Бившият вече директор бил инсталирал общо осем машини в компютърната зала на училището между лятото на 2017 и лятото на 2018 г. Директорът първоначално похарчил 10 000 юана за една машина, която искал да използва вкъщи. След като видял обаче какви са сметките за електричество, решил да премести машината в училище. Заместник-директорът също се присъединил към схемата и купил девета машина за себе си през януари, която също била инсталирана в училището. Вследствие на това компютърната мрежа на училището се претоварвала и това пречело на учебния процес. Директорът бил уволнен през октомври, а заместник-директорът получил официално предупреждение. \"Шумът и топлината от девет активно работещи машини трябва да са били много осезателни,\" казва пред BBC Матю Хики, експерт по киберсигурност в Hacker House. \"За съжаление, кражбата на електричество е един от начините, по които хората се опитват да максимизират приходите си. Избягването на тези разходи може драстично да повиши възвръщаемостта от копаенето на критопвалути.\"", "date": "2018.11.09", "title": "Уволниха директор на училище, копаел тайно криптовалути в школото"}
{"url": "https://www.blitz.bg/svyat/nay-bogatiyat-makedonets-mnogo-go-zagazi_news638612.html", "text": "Обискират фирмите на най-богатия човек в Македония. Прокурори от Специалната прокуратура са извършили проверки днес на бизнесмена Орце Камчев, предаде агенция МИА.   Преди две години Камчев бе извикан на разпит в Специалната прокуратура, но оттам тогава не съобщиха в какво качество и за кой случай е повикан. Повече информация се очаква по-късно през деня.  Според класация на сп. \"Форбс\" Йордан /Орце/ Камчев е най-богатият македонец с капитал от 228 милиона евро.", "date": "2018.11.09", "title": "Най-богатият македонец много го загази"}
{"url": "https://www.blitz.bg/layfstayl/skorost/izobretateli-tezi-blgari-prevrnakha-starite-si-koli-v-neshcho-svsem-razlichno-unikalni-snimki_news638303.html", "text": "Снимки на ръчно измайсторено ремарке обикалят във фейсбук и събират положителни коментари. Варненец, собственик на старата златна марка Волга си е направил ремарке от Трабант, което обаче е изпипано до последната подробност.    Очевидци споделят, че са виждали в движение МПС-то, но по-интересното на хората е как точно го е регистрирал.  В крайна сметка българите сме научени каквото може да се използва да не се изхвърля, а да бъде ремонтирано или пригодено за други нужди. Ето така се раждат гениалните идеи.  В същото време пък софиянец също прояви креативност. Мъжът е превърнал колата си в билборд. Снимка на возилото-реклама също обикаля социалните мрежи и събира много коментари.", "date": "2018.11.09", "title": "Изобретатели! Тези българи превърнаха старите си коли в нещо съвсем различно! (УНИКАЛНИ СНИМКИ)"}
{"url": "https://www.blitz.bg/svyat/nov-intsident-ss-samolet-na-fatalnata-kompaniya-layn-er_news638640.html", "text": "Самолет на “Лайън еър” претърпя нов инцидент, седмица след трагичната катастрофа, при която загинаха 189 души на борда, съобщава Франс прес.   Самолетът се е ударил в стълб, докато се отправял към пистата на летище Бенгкулу на остров Суматра преди полета си до Джакарта. Лявото крило на самолета било видимо повредено, поради което се наложило всички пасажери да слязат. Говорителят на “Лайън ер” заяви, че всички 143 пътници и 7-членният екипаж са невредими. От компанията се извиняват на пътниците за причиненото безпокойство. Транспортното министерство, междувременно, е разпоредило незабавна проверка. Инцидентът става само 10 дни, след като Боинг 737-Max8 на същата компания се разби в морето, само няколко минути след излитането си от летището в Джакарта.", "date": "2018.11.09", "title": "Нов инцидент със самолет на фаталната компания \"Лайън еър\""}
{"url": "https://www.blitz.bg/svyat/ot-poslednite-minuti-kola-se-zabi-v-kordona-na-tereza-mey-v-belgiya_news638609.html", "text": "Кола от конвоя на британския премиер Тереза Мей е участвала в катастрофа по време на визитата на правителствения ръководител в Белгия. Мей е била в конвоя заедно с белгийския си колега Чарлз Мишел, когато е станал инцидентът, съобщава Би Би Си.Предполага се, че в катастрофата е участвала кола, която се е движела в началото или в края на конвоя, а не колата, в която е пътувала Тереза Мей.   В петък Мей бе на посещение в две военни гробища, където положи венци заедно с френския президент Манюел Макрон и белгийския премиер Чарлз Мишел.   Програмата на британския премиер за деня е започвала с церемония на военното гробище Свети Симфориен в Монс.     ", "date": "2018.11.09", "title": "От последните минути! Кола се заби в кордона на Тереза Мей в Белгия"}
{"url": "https://www.blitz.bg/svyat/ogneno-tornado-izpepelyava-vsichko-po-ptya-si-v-kaliforniya-video_news638630.html", "text": "В интернет се появи видео с огнено торнадо, което бушува в американския град Парадайс в щата Калифорния. Огнената стихия там вече е успяла да унищожи хиляди домове.          В американския град Парадайс бушува горски пожар. В резултат на пламъците вече има няколко загинали. В града е обявена масова евакуация.  Превод и редакция: БЛИЦ  ", "date": "2018.11.09", "title": "Огнено торнадо изпепелява всичко по пътя си в Калифорния (ВИДЕО)"}
{"url": "https://www.blitz.bg/obshtestvo/mayka-se-pokhvali-kak-dshcherya-vseki-den-namira-40-50-leva-po-ulitsite-no-v-mrezhata-brzo-ya-poparikha-ss-strashna-versiya_news638458.html", "text": "Пост на майка на четвъртокласничка разбуни духовете в мрежата. От него става ясно, че детето от две седмици насам постоянно намира пари...  \"Започна с лев-два, после започна през два-три дни да намира по 5 лева. Оня ден намерила в училище 15 лева. Вчера намери 10 лева, а днес би рекорда. Сутринта в рейса - 60 лева, а сега, вечерта на прибиране от тренировка, на спирката - още 40. Вярно, късмет, късмет, ама товааа. Не вярвам в нереални неща, ама не знам какво да мисля\", написа стъписаната от \"късмета\" на дъщеря си майка.  Веднага под поста заваляха коментари на мами, които дружно се обединиха около идеята, че този \"късмет\" може да се окаже нещо \"много опасно\". И деликатно пропускаха конкретиката, пускайки вместо нея едно успокоително \"Не дай, Боже!\".   Ето някои от коментарите:  \"Да не й ги дават, попитайте деликатно отдалече, настанаха времена вече да те е страх от всичко\".  \"Сама ли ги намира? Има ли някой, който да потвърди или да е бил с нея, като ги е намерила? Дано наистина ги е намерила, че другите два варианта са или да ги краде от училище, или някой да й ги дава заради нещо\".  \"140-160 лева за две седмици е меко казано тревожно. Моето мнение е, че въобще не е случайно!\"  \"Няма чак такъв късмет, проверете за какво става въпрос, може детето да е оправно и да върти търговийка? Те днешните ученици не са като нас едно време, много по-напред са\".  \"Няма как това да е истина. Проследете я, някой й ги дава, но разберете защо?\"  \"Ами нека не изключим да е късмет, но много малко вероятно е. Съмнително наистина. Как се държи, когато ви ги донесе, какви са й реакциите. Какво точно ви казва. Поразпитайте я по задълбочено. След училище къде ходи, с кого и т.н. Проведете спокоен разговор, за да стигнете до истината. Ако примерно сте имали труден момент (финансов), детето ви може да е решило да ви зарадва и помогне и за това да ги взима от някъде. Говорете и с учителката. Тази възраст е доста особена и може да им хрумнат какви ли не работи\".  \"Опитайте да проследите тайно дъщеря си, внимавайте да не Ви види. Може някой да я кара да прави нещо нередно, да я изнудва за нещо.... да й плаща, като я карат да прави нещо...\"  \"А и това, че треньорът е Ваш близък, не означава, че можете да му имате пълно доверие... Извинявайте, не искам да Ви обидя или нещо такова! Опитвам се да Ви дам някакви насоки и да Ви помогна! И аз имам дъщеря и син\".  \"Не ми изглежда да е случайност. Проследете детето, треньора... само да не е попаднала на някой педофил? или да пренася някакви неща и някой да й плаща\".  \"Някой го вербува за нещо, детето усеща, че не са наред нещата, но не разбира защо. И търси помощ. Която трябва да се появи спешно.\"  \"Да, детето може би има късмет, но със сварата! Точно в момента е бумнала тази игра в училищата и не само там. Може да си залага паричките за закуска и да печели повече! Има много варианти, но вие проверете и проследете най-добре!\"  \"Личното ми мнение е, че детето краде. 100 лв. за ден е почти невъзможно и на карти да спечелиш между връстниците си. Или краде, или някой й ги дава. Не се карайте с нея. Опитайте да разберете от къде идват парите преди да е станал по-сериозен проблемът\".  Вариантите за късметлийския дъжд от пари според майките в интернет се обединяват около няколко неща: кражба, изнудване от някого (най-много предположения има за педофил), игра на карти в училище със залози или \"търговийка\"... А вие какво мислите по въпроса?  Източник:  ", "date": "2018.11.09", "title": "Майка се похвали как дъщеря ѝ всеки ден намира 40-50 лева по улиците, но в мрежата бързо я попариха със страшна версия"}
{"url": "https://www.blitz.bg/obshtestvo/miroslav-naydenov-pred-blits-situatsiyata-s-ptichiya-grip-u-nas-e-izklyuchitelno-trevozhna-vsichki-ptitsi-v-zonite-na-zarazata-tryabva-da-bdat-unishchozheni_news638531.html", "text": "В последните дни в различни части на страната отново се съобщава за случаи на птичи грип. Хората са притеснени, че може да се достигне отново до епидемия. Опасен ли е щамът, който върлува в момента, как може да се предпазим и какви са рисковете? Отговори на тези въпроси потърсихме от бившия министър на земеделието Мирослав Найденов. Ето как отговори той на въпросите на БЛИЦ:- Напоследък се съобщава за открити няколко нови големи огнища на птичи грип у нас. Активизира ли се отново епидемията?  - Данните са тревожни. 24 огнища имаме по официалните данни на Агенцията по храните. 5 области са засегнати и векторът на разпространение е доста притеснителен. От началото на годината са унищожени над 1 млн. птици. Изплатени са само за тази година 4,5 млн. лв обезщетения. Заедно с тези от миналата година сумата достига 17 млн. лв., така че мащабите са изключително големи за нашата страна. Аз ви давам пример с това, което е изплатено от държавата, но разбира се самите производители търпят и косвени, освен преки загуби. Така че ситуацията е изключително тревожна. Още повече ясно е, че някои от щамовете на птичия грип са изключително опасни и за хората. Въпреки че сега констатираният щам не е опасен. Но при определени условия и в контекста на идващия сезон на човешките вируси на популярен език казано той може да мутира и да стане изключително опасен, изключително летален, т.е. смъртоносен за хората. - Какви мерки трябва да се вземат?  - Категорично трябва да подкрепим Агенцията по храните в прилагането на Директива 94 от 2005 г. на ЕС, която казва: В зоната на зараза всички птици трябва да бъдат унищожени. Като под унищожени означава умъртвени и изгорени и в мобилни инсинератори. И точно това не се прави в момента и според мен от тук идва големият проблем. Защото част от производителите на птици твърдят, че птиците се избиват, че са ги загробили и тъй като не съществува никакъв контрол на това загробване, възможно е те да злоупотребяват с това, което са изписали първо като цифри. Второ – тези загробени птици могат да бъдат изровени от кучета, хищници, цигани и т.н. и не се прекъсва векторът на разпространението. Затова категорично и това ми е апел трябва да се наложи директивата - умъртвяване и изгаряне в мобилните инсенератори, за да се прекъсне веригата на разпространение. - В този ред на мисли има ли някакви ясно изразени симптоми, по които стопаните могат да разпознаят, че птиците им са заразени?  - Заболяването протича много бързо и задължително диагностиката е и лабораторна, защото би могла да се обърка с някоя от подобните болести. Така че аз съветвам, ако се забележи неразположение и повишена смъртност при птиците, незабавно да се потърсят ветеринарните власти. Тоест да не се опитват стопаните сами да поставят диагнози. Ако се опитват да го скрият, заболяването много бързо ще ескалира, ще им унищожи всички птици. Освен това когато са го скрили, след това няма да получат компенсация. Обезпечава се от Бюджета и унищожаването и разбира се плаща се пълната компенсация.   Ще дам едно сравнение за 2017 г. с Германия. Там има около 300 случая на птичи грип при диви птици и само 5 във ферми. Има примерно 305 случая. А в България има 30 по диви и 87 във ферми. В огромен процент обратното. Ние няма как да контролираме прелета на диви птици. Тук никой не е виновен. Но по отношение на фермите – ето 5 срещу 87. Което означава, че т.нар. биосигурност, която трябва да прилагат фермерите, те не я прилагат. - Това може да се приеме като рисков фактор при нас?  - Точно така и това, което е много важно за България: Сектор „Птицевъдство“ е от една страна кокошият вид – бройлерите и кокошките носачки, от другата страна стоят патиците, които се използват и за яйца, и за месо, и за гушене. Патиците преболедуват заболяването, но не умират и остават носители. И затова в момента съществува конфликт между производителите на патици и производителите на кокошки, като съотношението е 10:1. Тоест само 10% от целия сектор „Птицевъдство“ са производителите на патици. И тъй като те саботират в момента мерките за сигурност, защото практически при тях не умират животните, големите ни производители страдат. Онзи с патките може да си има заболяването, да преболедува, да го скрие, но като зарази бройлерите, те умират и затова възниква конфликт между двата подсектора – паткари, както те се наричат и производители на бройлери. И странното е, че производителите на бройлери и на кокошки са съгласни със строгите мерки на Агенцията по храните, а другият, по-малкият сектор не е съгласен. Аз мисля, че те трябва да намерят съглашателство и просто да приемат мерките, колкото и да са драстични. Държавата ще ги обезщети там, където се налага, но е изключително важно това нещо да се преустанови, защото от една страна са икономическите загуби, които са огромни, отделно ЕС ни затваря пазара за експорт. От друга страна опасността за здравето на човека. Какво ще стане, ако утре примерно, някой гледач почине от някоя форма на птичи грип, която е опасна за хората. - А по принцип има ли някакъв начин, по който може да се предпазим, като приготвяме храна?  - Искам да подчертая да не плашим потребителите, защото нямаме случай на този смъртоносен щам. Това, което мога да посъветвам потребителите категорично е, да взимат птиче месо само от магазини, не нелегално от задния двор. - Говоря за бабата на село, която отглежда кокошките си и не знае, че нейната птица е заразена и си приготви месото. Има ли някакъв вариант да го направи безопасно?  - Термично. Обикновено трябва да се вари добре. Но няма начин да не разбере бабата. Грипът протича много бързо. Тя веднага ще види, че кокошката е оклюмала, има секрети. Обикновено възрастните хора, които гледат птици, го правят от години и си познават животинките. - Масовата практика е, ако кокошката е болна, да се заколи и да се изяде...  - Съществува опасност, ако е птичи грип и ако е щам, който е опасен за хората, ако не се спазват хигиенни изисквания. Ако се свари месото, ако се измиват добре посуда и т.н. не съществува опасност. Най-добрият вариант е и съветът ми към тях е, ако забележат, че животните са неразположени, нека едната кокошка не ни струва здравето. Образно казано една кокошка струва 10 лв. Само лекарствата, ако не дай си Боже се наложи ще бъдат много повече. И когато рискуваме да заразим близки и роднини, по-добре е тази една кокошка да я жертваме. Цанка ДОНКОВА, БЛИЦ    ", "date": "2018.11.09", "title": "Мирослав Найденов пред БЛИЦ: Ситуацията с птичия грип у нас е изключително тревожна, всички птици в зоните на заразата трябва да бъдат унищожени!"}
{"url": "https://www.blitz.bg/politika/klyuchovi-deputati-ot-bsp-i-gerb-si-dadokha-imuniteta_news638533.html", "text": "Само двама от шестимата депутати, чийто имунитет поиска главният прокурор, са дали съгласие да им свалят имунитета за възбуждане на наказателно производство. Това стана ясно от думите на парламентарния председател Цвета Караянчева.Още вчера тя ги е уведомила с писма за искането на Сотир Цацаров и в същия ден Елена Йончева от БСП и Борис Кърчев от ГЕРБ са подали заявления със съгласие да падне имунитетът им за целта на разследването.  Не са подали към момента заявления тримата от Воля - Веселин Марешки, Пламен Христов и Кръстина Таскова, както и соцдепутатът Георги Михайлов. В същото време още вчера и двамата народни представители от левицата изразиха готовност да си дадат имунитетите", "date": "2018.11.09", "title": "Ключови депутати от БСП и ГЕРБ си дадоха имунитета"}
{"url": "https://www.blitz.bg/kriminalni/prestplenie/advokat-razkri-kak-shche-pretsaka-ubietsa-na-viola-koyto-krnka-sda-za-oshche-po-niska-prisda_news638513.html", "text": "Наркоманът Стефан Станев, убил по особено жесток начин любимата си Виола със стик за голф и два ножа, обжалва ниската си присъда от 22 години и половина. 1-во наказателно отделение на последната съдебна инстанция - Върховния касационен съд, ще реши на 28 ноември съдбата на подсъдимия, съобщиха от ВКС, цитирани от \"Телеграф\".В края на март Софийският апелативен съд намали наказанието на престъпника от 25 на 22,5 години. В мотивите си от САС изтъкнаха, че Станев има добри характеристични данни и няма опасност да се укрие.   Въпреки това той е пуснал жалба, че не е доволен от наложената присъда и настоява тя да се измени в още по-ниска. Дори това да не се бе случило, адвокатът на родителите на Виола също са протестирали решението и то щеше да се гледа пред ВКС.   \"Първата ми задача на 28 ноември ще е да поискам делото да бъде върнато отначало, за ново разглеждане. Причината е, че и градският съд, и втората съдебна инстанция са допуснали съществени грешки\", категоричен е юристът Нацко Дойчев. По думите му Наказателният кодекс предвижда от 15 до 20 години затвор или престой до живот зад решетките на подсъдимия.   След като признава вина, присъдата му трябва да се намали с 1/3.   \"Магистратите обаче не са посочили какво е основното му наказание, което след това да стане по-ниско, а просто посочват една цифра от 22 години и половина\", разясни адвокатът.   Върне ли се процесът отначало, родителите на Виола Николова ще поискат да бъдат конституирани не само като частни обвинители, но и като граждански ищци. Само така те ще могат да претендират за обезщетение за причинените им вреди от смъртта на детето им.   Виола и Стефан имали бурна любов, преди той да отнеме живота й през 2016 година в общия им дом в столичния жк \"Света Троица\". Той редовно й удрял шамари, след това се извинявал и тя оставала с него. Във фаталната нощ красавицата си легнала, а приятелят й бил разярен от ревност. Удрял я с метален стик за голф в главата, а след това я ръгал с два ножа. След като се уверил, че е мъртва, завил трупа й и сложил върху него любимата плюшена играчка на красавицата. Викнал приятелката, на която показал трупа. Тя го предала на полицията.  ", "date": "2018.11.09", "title": "Адвокат разкри как ще прецака убиеца на Виола, който крънка съда за още по-ниска присъда"}
{"url": "https://www.blitz.bg/obshtestvo/obrazovanie/za-prvi-pt-u-nas-otstranikha-rektora-na-tu-varna-prof-rosen-vasilev-za-plagiatstvo_news638544.html", "text": "Ректорът на Техническия университет във Варна проф. Росен Василев е плагиатствал свои колеги. Това се посочва в доклада на Комисията по академична етика към министъра на образованието.    Неговото заключение е, че при написването и защитата на дисертационния си труд за присъждане на научната степен „доктор на науките“ и в представените научни трудове за участие в конкурса за заемане на академичната длъжност „професор“ Василев е представил като собствени трудове на други преподаватели  от Техническия университет и на чужди автори без съответното позоваване и цитиране. Решението е взето с 4 гласа „ЗА“ и 1 глас „ПРОТИВ“.  Проверката беше образувана по сигнали на проф. Николай Минчев и на бившия ректор проф. Овид Фахри.  От ръководството на Техническия университет категорично отхвърлиха заключенията на доклада. В позиция до медиите се заявява, че Комисията по академична етика е избрала абсолютно незаконен състав от арбитри. Освен това  нито един от официално подадените 16 сигнала за плагиатство не са представени на  проф. Василев, за да може той да даде своето становище по същество. Обвиненията към проф. Василев за плагиатство ще се разрешат по съдебен ред, добавят още от ръководството на висшето учебно заведение.  ", "date": "2018.11.09", "title": "За първи път у нас: Отстраниха ректора на ТУ – Варна проф. Росен Василев за плагиатство"}
{"url": "https://www.blitz.bg/obshtestvo/istoriya-za-dobroto-bez-granitsi-godina-sled-smrtta-na-sina-si-mayka-ot-varna-chu-otnovo-kak-bie-srtseto-mu_news638356.html", "text": "Година след смъртта на сина си една майка чу отново как бие сърцето му. В истанбулска болница тя прегърна мъжа, който беше спасен със сърцето на детето й, чиито органи бяха дарени за трансплантация, съобщава Радио Варна.   Историята е на варненското семейство Пламена, Боян, Пейо и Илия Жекови. Тя обаче е и историята и на Хакан, и на Мурад от Истанбул и Адапазаръ. Семейство Жекови губи големия си син през 2017. Илия умира в истанбулска болница, а родителите дават съгласието си органите му да бъдат трансплантирани. Година и половина по-късно Пламена, Боян и Пейо се срещат с Хакан - мъжът със сърцето на техния Илия...  25-годишният Илия Жеков е адвокат. Наследил е професията на баща си Боян. Предстоят му професионални предизвикателства и пътешествия, които толкова обича.  Разболява се внезапно през май 2017-а и чува диагнозата - тумор в мозъка. Така заминава за лечение в Турция. Операцията е успешна, според лекарите Илия е излекуван и може да продължи нормалния си живот. 40 дни след изписването, състоянието му рязко се влошава и Илия Жеков получава мозъчен кръвоизлив. Приет е в интензивното отделение на болницата, но въпреки всички усилия на лекарите изпада в мозъчна смърт. Тогава семейството на младия българин взима решение – дарява органите на сина си. С изключение на очите. И Пламена и Боян са категорични, че въпреки възможността, не са можели... Така Пламена, Боян и Илия спасяват четири живота. Лекарите не успяват да трансплантират единствено панкреаса и белия дроб. Сърцето на Илия Жеков получава 27-годишният Хакан Ок, който 7 месеца чака подходящ донор за животоспасяващата операция. Година и половина по-късно той научил от лекарите за желанието на Пламена да се запознае с човека, получил сърцето на сина й. \"Исках го от първия ден!\", категорична е майката. Така на 5 ноември в специализираната болница Картал Кошуйолу в Истанбул, където е направена трансплантацията, Хакан се среща с майката, бащата и по-малкия брат на Илия.  Пламена Жекова днес признава, че не е могла да сдържи сълзите си, чувайки бързо тупкащото сърце на Хакан и Илия. Вижда уплашеният поглед на младия мъж, усеща притеснението му.  Хакан Ок, който получи сърцето на Илия, е на 27 години. Има съпруга и син. На срещата с Пламена и Боян е и сестра му - с трансплантирано сърце преди 45 дни, тъй като и трите деца в семейството са родени с един и същ фатален порок на сърцето. Всички те живеят в Истанбул. Те са кюрди, родом от град Мардин на турско-сирийската граница.  Преди месец семейство Жекови се е срещнало и с Мурат, който получил нов бъбрек след смъртта на Илия. 37-годишният мъж е бил 17 години на хемодиализа. Родил се е само с един бъбрек, който спира да работи внезапно, когато Мурат е на 20 г. Той е от Адапазаръ. Работи за Министерството на образованието. Споделя, че никога не е обичал патладжан, а сега обожава този зеленчук. Точно както Илия. След трансплантацията изведнъж - пак като Илия - започнал да изпитва и голямо желание да пътува - нещо, което досега също не му било по вкуса, разказаха пред Радио Варна родителите. След завръщането си във Варна вчера Пламена получила SMS от Хакан. В съобщението той се обръща към нея с \"Anne\" - \"мама\"...  ", "date": "2018.11.09", "title": "История за доброто без граници: Година след смъртта на сина си майка от Варна чу отново как бие сърцето му"}
{"url": "https://www.blitz.bg/politika/nikolina-angelkova-osven-liftove-i-vlekove-drugo-nyama-da-se-stroi-na-vitosha_news638526.html", "text": "\"Друго строителство освен подмяна на лифтове и влекове на Витоша няма да има.\" Това заяви пред bTV министърът на туризма Николина Ангелкова по повод старта на новия зимен сезон. По думите ѝ планът за управление на Витоша трябва да бъде подменен, само за да се подменят лифтовете.Тя допълни, че е задължително да осигурят на софиянци достъп до Витоша. По отношение на новия зимен сезон Ангелкова подчерта, че България е на едно от първите места като устойчива дестинация.  \"Правим активна реклама, за да се насочи вниманието на туристите към нашите курорти\", обясни министърът. Ангелкова отбеляза и ръстът от 3,3% на туристите посетили България през лятото. Тя подчерта, че откакто е създадено министерството на туризма ръстът на туристи в страната е значителен. Министърът на туризма коментира и състоянието на правителството като изтъкна, че то е стабилно и приоритетите, които са поставени в управленската програма се постигат. \"Изключително ниска безработица - 4,7%, което е сред една от най-ниските в ЕС\", посочи Ангелкова. Тя допълни, че също така, че има повече пари за образование и здравоопазване. По повод скандала с вицепремиера Валери Симеонов и майките на деца с увреждания тя обясни, че не може да коментира неговите действия. \"Оставката е личен акт и той трябва да носи отговорност за това как се извинява\", допълни министърът.", "date": "2018.11.09", "title": "Николина Ангелкова: Освен лифтове и влекове друго няма да се строи на Витоша"}
{"url": "https://www.blitz.bg/lyubopitno/vizhte-kak-kung-fu-maystor-chupi-s-goli-rtse-100-tukhli-za-37-sekundi-video_news638611.html", "text": "Китайски майстор по бойни изкуства успя да строши с голи ръце 100 тухли за 37 секунди, поставяйки световен рекорд в тази дисциплина, предаде агенция ЮПИ. Кунг-фу боецът Ван Хуа изучавал различни източни бойни техники още от детството си.   С резки саблени удари той строши за малко повече от половин минута 100 тухли на две. Рекордното постижение бе направено в град Бицзе в провинция Гуейчжоу. С него той подобри предишния си рекорд, когато счупи 50 тухли за 40 секунди.    ", "date": "2018.11.09", "title": "Вижте как кунг-фу майстор чупи с голи ръце 100 тухли за 37 секунди (ВИДЕО)"}
{"url": "https://www.blitz.bg/layfstayl/skorost/nezabavna-karma-nagli-shofori-podkarakha-v-nasreshchnoto-no-eto-kakvo-im-se-sluchi-video_news638474.html", "text": "Двама шофьори, явно уверени в изключителността си, решили да заобиколят задръстванията в празната насрещна пътна лента, за да не губят ценно време в задръстване, в което се намират другите шофьори и техните пътници.Водач на черен Mercedes-Benz C-класа решава да пренебрегне нагло правилата по пътищата, а след него същото по рязък начин прави и друг с Audi A1.    ", "date": "2018.11.09", "title": "Незабавна карма: Нагли шофьори подкараха в насрещното, но ето какво им се случи (ВИДЕО)"}
{"url": "https://www.blitz.bg/layfstayl/za-damite/test-s-goreshchi-madami-razkriva-ogromna-tayna-za-vas_news638468.html", "text": "Често хората знаят много повече, отколкото за самите себе си. Езикът на тялото ще ви помогне изключително много, за да установите индивидуалните черти на някого.   Изберете си момиче от картинката, което според вас е най-успешна. Разгледайте много добре силуетите, защото вашият избор ще разкрие една огромна тайна за вас и личността ви.", "date": "2018.11.09", "title": "Тест с горещи мадами разкрива огромна тайна за вас!"}
{"url": "https://www.blitz.bg/lyubopitno/7-sveta-koito-shche-zapazyat-khranata-vi-svezha-vseki-den_news638650.html", "text": "Понякога нямаме възможност да пазаруваме всеки ден максимално свежи продукти. За щастие обаче съществуват различни трикове, благодарение на които ще поддържате храната в добро състояние значително по-дълго, пише \"Мениджър Нюз\", позовавайки се на BrightSide.   Например… 1. Използвайте форма за лед, за да замразите яйцата. Случва се да не успеем да използваме яйцата, докато са все още пресни. А може би са ни останали жълтъци или белтъци от последния сладкиш? Добрата новина е, че те могат да бъдат замразени. Разбийте и изсипете във форма за лед, като добавите в сместа малко сол или захар (това ще запази текстурата им). След което използвайте, когато ви трябват. 2. Замразете останалия сос за готвене. Изостаналият сос е друг кандидат за замразяване. Излейте го в хладилен плик и го оставете във фризера. До час вече ще можете да го режете на парчета и да добавяте към ястията, когато има нужда. 3. Листата от маруля ще останат по-дълго свежи, ако ги увиете в кухненска хартия. Марулята може да остане свежи и хрупкави цяла седмица, ако я увиете в кухненска хартия. Излишната влага ще попие в кърпата и листата няма да омекнат. 4. Ябълките могат да останат в хладилника месеци наред. Ябълките са доста траен плод, но в хладилника те могат да останат свежи още по-дълго, без да загубят и частица от вкуса си. Само не трябва да ги оставяте да се допират една до друга, защото подобен контакт ги поврежда. Може да увиете всяка една във вестник. 5. Съхранявайте морковите в пясък. Градинарите препоръчват да съхраняваме морковите в пясък, което не е изненадващо: пясъкът намалява изпаряването на водата и забавя гниенето. 6. Обърнете кофичките с извара или сметана надолу. Изварата и заквасената сметана ще останат пресни два пъти по-дълго, ако ги поставите в хладилника с дъното нагоре. Това ще създаде вътрешен вакуум, който предотвратява развитието на бактерии. 7. Пресният лук ще остане пресен, ако го поставите в чаша вода. Връзките лук ще запазят свежестта си по-дълго, ако ги държите в бурканче, напълнено с вода. Срежете, ако има нужда, и той ще продължи да расте.", "date": "2018.11.09", "title": "7 съвета, които ще запазят храната ви свежа всеки ден"}
{"url": "https://www.blitz.bg/layfstayl/ptuvane/nay-krasivata-germanska-politsayka-se-otpravi-na-okolosvetsko-pteshestvie_news638511.html", "text": "Вместо белезници - плажен костюм, вместо униформа -  бикини: германска полицайка пое по  широкия път да разгледа света и да пуска пленителни фотографии в мрежата.   34-годишната Адриена Колезар е комисар от полицията в Дрезден, тя работи в участък и ежедневно се занимава с издирването на опасни престъпници. Но от шест месеца насам нарушителите на закона могат да си отдъхнат: Адриена се отправи на продължително пътешествие, сред местата от списъка й са - Дубай, Флорида, Ню Йорк, Амстердам, Малдивите.", "date": "2018.11.09", "title": "Най-красивата германска полицайка се отправи на околосветско пътешествие"}
{"url": "https://www.blitz.bg/layfstayl/za-damite/propileli-ste-zhivota-si-ako-ne-ste-opitali-tezi-magdanozeni-kyuftentsa_news638467.html", "text": "Както казва една приятелка: \"Когато опитах тези магданозени кюфтенца, разбрах, че съм пропиляла живота си в тези 33 години без магданозени кюфтенца.\" Всъщност, след като ги споделих, няколко приятелки ги направиха и казаха, че не им са се получили съвсем същите на вид, пише    Но просто трябва да имате предвид, че всяка зеления пуска различно количество вода, зависи и от сиренето. Яйцето може леко да варира в грамажа. Така че всичко е ориентировъчно и бъдете готови за импровизации.   Ползвала съм 3 едри връзки магданоз. Избирате такива с повече листа и стеблата не се ползват. Като се наситни с нож, количеството е около 1 купичка за супа. ", "date": "2018.11.09", "title": "Пропилели сте живота си, ако не сте опитали тези магданозени кюфтенца!"}
{"url": "https://www.blitz.bg/layfstayl/shoubiznes/poshli-stseni-i-tsirkove-vv-vip-bradr_news638664.html", "text": "Съквартирантите в Къщата на Big Brother не спират да се забавляват и да показват, че въпреки липсата на елементарен комфорт, доброто настроение не ги е напуснало. Независимо, че Къщата все още е полупразна и някои от тях саботират мисиите, почти всички успяват да загърбят различията си и да се насладят на преживяването.   Отношенията между Весела и Албена, обаче, започват да се разгръщат и тази вечер ще видим за каква нова отлика помежду им успяха да се скарат. Стойко Сакалиев си намери негов си начин да се забавлява, но шегите му ще доведат до определени последствия и всички ще си припомним добрата приказка за лъжливото овчарче. Какви ги забърка Стойко и как се справиха научните сътрудници с новите експерименти на Big Brother, ще видим довечера.", "date": "2018.11.09", "title": "Пошли сцени и циркове във \"ВИП Брадър\"!"}
{"url": "https://www.blitz.bg/obshtestvo/veche-e-yasno-koy-kakvo-shche-pravi-v-televiziyata-na-bsp-iznenadata-e-velizar-enchev_news638665.html", "text": "Журналистът и вече политически лидер, бивш депутат от Патриотичния фронт - Велизар Енчев, ще води публицистично предаване в телевизията на БСП в събота следобед. Енчев напусна със скандал националистите в предишния парламент и наскоро стана сред основните обвинители в паспортния скандал покрай Обединените патриоти, предава Канал 3.Кадър на друга от партийните телевизии на Патриотите, Алфа на Волен Сидеров и Атака, пък е Нора Стоичкова, която ще води икономическо предаване. Публицистика по БСТВ ще прави и депутатът от левицата Александър Симов.  Поканата да води предаване вече е приел и журналистът Явор Дачков, а преговорите с Лили Маринкова все още не са финализирани. Проф. Петко Тодоров ще е зам.-директор на дружеството, което управлява телевизията на социалистите. Той ще е заместник на бившия шеф на БНТ и на Комитета по пощи и далекосъобщения Любомир Коларов. Планира се телевизията да тръгне около Коледа и Нова година. По-скоро медийна се очертава да бъде темата на неделния пленум на червените, тъй като рокадите в \"Дума\" ще бъде отново на дневен ред, както и предложението за създаване на медиен пул с всички леви издания, които да влязат в него. Очаква се вътрешните опоненти на Нинова да подемат поредния рунд срещу новия и.д. главен редактор Йордан Мичев, заради което излязоха с протестна подписка. Твърди се, че през последните дни и самата Корнелия Нинова била раздразнена от коментарите му в социалната мрежа по адрес на съпартийци. На заседанието на Националния съвет за пореден път ще се повдигне въпросът за промяна в устава, която да върне старото положение - за избор на лидера на БСП от конгреса, а не пряко от членовете на партията, както е сега.", "date": "2018.11.09", "title": "Вече е ясно кой какво ще прави в телевизията на БСП: Изненадата е Велизар Енчев"}
{"url": "https://www.blitz.bg/obshtestvo/sinoptik-ot-nimkh-razkri-kakvo-vreme-ni-chaka-v-sbota_news638662.html", "text": "Атмосферното налягане ще е близко до средното за ноември и ще остане без съществена промяна. Това прогнозира дежурният синоптик на НИМХ към БАН Боряна Маркова.   През нощта над по-голямата част от страната ще е предимно ясно. Над Източна България ще има ниска слоеста облачност или мъгла. Там на места е възможно да преръми. Утре ще е предимно слънчево, в източните райони с разкъсана облачност. Ще духа слаб вятър от изток-североизток. Минималните температури ще са от 1° до 6°, а максималните – между 13° и 18°. В планините ще е предимно слънчево, с повече облаци над масивите в Източна България. Ще духа слаб до умерен югоизточен вятър. Максималната температура на височина 1200 метра ще е около 14°, на 2000 метра – около 6°. По Черноморието ще има разкъсана облачност. Преди обяд на отделни места са възможни ръмежи. Ще духа слаб до умерен вятър от изток-североизток. Максимални температури на въздуха 15-17°. Температурата на морската вода е около 16°. Вълнението на морето ще е 1-2 бала. На 10.11.2018 слънцето ще изгрее в 07:12 часа и ще залезе в 17:09 часа. Продължителност на деня 09:57 часа. На 10.11.2018 луната ще изгрее в 09:43 часа и ще залезе в 19:23 часа. Осветеност на диска в 0h UT 6 %. Фаза на луната: след новолуние преди първа четвърт.    ", "date": "2018.11.09", "title": "Синоптик от НИМХ разкри какво време ни чака в събота!"}
{"url": "https://www.blitz.bg/obshtestvo/novi-skandalni-razkritiya-za-dvoyniyat-ubiets-viktorio_news638428.html", "text": "Според показанията на Ваня Министерска, майка на застреляната Дарина, извергът Викторио е заплашвал и нея самата с убийство. Охранителят мразел тъща си, тъй като смятал, че тя е виновна за семейните му проблеми и даже я подозирал, че търси друг мъж за любимата му. Това пише в.\"Уикенд\".  Преди 2г., когато Дарина изоставила Викторио и се прибрала в дома на родителите си, охранителят цъфнал пред къщата на семейство Министерск  и в елинпелиновското село Белополци с пистолет в ръка. \"Тогава исках да повикам полиция, но дъщеря ми ме спря. Излезе да говори с него и да го успокои, а, като се върна, ми каза, че онзи паднал на колене и й предложил брак\", спомня си за кошмарната връзка на дъщеря си Ваня Министерска. След няколко месеца, когато Дарина и Викторио се събрали, родителите били твърдо против и тогава последвала серия от заплахи от охранителя. \"Ще те застрелям и ще те излежа\", заканвал се на тъща си въоръженият психопат. Той бил убеден, че майката на любимата му ходи по врачки и е поръчала магия, за да ги раздели.  Семейството на Дарина имало проблеми с Викторио дори около най-щастливия момент - раждането на Никол. Охранителят настоявал бебето да бъде кръстено на неговата майка Лилия. След ожесточени скандали и заплахи Дарина все пак се наложила и новороденото момиченце получило името Никол. Викторио обаче не допускал родителите на половинката му да виждат внучето. Казвал на бебето, сочейки тъщата си: \"Я виж, това е Баба Яга\".   \"Ходихме при Дари и Никол, когато той беше на работа, за да няма напрежение\", признава Ваня Министерска. Според думите й, няколко месеца преди Викторио да гръмне жена си и детето си, той започнал да подозира половинката си в изневяра и да й устройва засади. \"Появяваше се изневиделица в парка, докато Дари разхожда бебето, за да провери дали не е с друг мъж. Беше превърнал живота й в ад\", споделят от семейството на убитата млада майка.   В началото на миналата седмица Викторио Ангелов уби първо в апартамент в \"Надежда\" майката на детето му, а по-късно в храсталак край Горни Богров застреля и едногодишната Никол. Пак там Александров направи неуспешен опит за самоубийство като куршумът само одраска главата му.     ", "date": "2018.11.09", "title": "Нови скандални разкрития за двойният убиец Викторио!"}
{"url": "https://www.blitz.bg/obshtestvo/bashar-progovori-za-skandalnoto-i-poshlo-video-na-su-sreshchu-50-leva-toy-i-madamata-s-ksa-kozhena-pola-sa-snimki_news638524.html", "text": "„Лоша реклама няма, ако човек може да си я защити“. Това каза директорът на студентската телевизия „Алма Матер“ Башар Рахал. Коментарът му бе по повод  .    Във видеото Рахал приканва студентите да участват в конкурса за подбор на служители, за да станат популярни и дава пример с младо момиче, което му носи кафе. Само за 2 дни обявата е гледана повече от 20 000 пъти. В коментари в мрежата обаче потребителите питат така ли всъщност се става известен.  Реклама на студентската телевизия „Алма матер” възмути социалните мрежи  „Не очаквахме чак такъв ефект. Инвестирахме около 50 лева в този клип, а в момента той се върти по всички медии“, каза Рахал в сутрешния блок на Нова телевизия.  И подчерта, че провокацията е била търсена. А самото видео определи като „пародия и скеч“.   „Телевизията съществува вече девета година, но досега никой не знаеше за нея“, коментира още директорът на медията.  ", "date": "2018.11.09", "title": "Башар проговори за скандалното и пошло ВИДЕО на СУ! Срещу 50 лева той и мадамата с къса кожена пола са... (СНИМКИ)"}
{"url": "https://www.blitz.bg/obshtestvo/ima-li-nov-milioner-v-blgariya_news638494.html", "text": "След тегленето на печелившите числа в 89  тираж на числовите игри на Български спортен тотализатор, джакпотите в тях продължават да нарастват. За следващия тираж в неделя печалбите ще достигнат общо  7 700 000 лева.  Джакпотът в играта 6/49 ще бъде  4 000 000 лева.  За играта 6/42 джакпотът ще е  415 000 лева.  В играта 5/50 сумата е до  3 000 000 лева,  а в Тото Джокер –  40 000 лева. Печелившите комбинации в игрите, които бяха изтеглени на живо в предаването на СПОРТ ТОТО в ефирите на БТВ и БНТ, са:           Печелившите числа в игрите Втори тото шанс на „Тото 2 - 5 от 35” и Втори тото шанс на „Тото 2 – 6 от 49“, които бяха изтеглени в понеделник, 5 ноември, за 88  тираж, са :   В тях участваха всички играни комбинации за играта „Тото 2 - 5 от 35” и „Тото 2 – 6 от 49“ за предходния 88  тираж без допълнителен залог. Утре, 9 ноември, ще бъдат изтеглени печелившите комбинации за 89  тираж. Във Втори тото шанс на играта „Тото 2 – 6 от 49“ печалбата ще достигне до 130 000 лева, а в „Тото 2 – 5 от 35“ – до 200 000 лева, отново без допълнителен залог. Единственото условие е да запазите фиша си до тегленето на двете игри на следващия ден.  В играта с допълнителни печалби за почитателите на моментните лотарийни игри „ПЕЧАЛБИ ПЛЮС – СУМИ ЗА ДУМИ”, победител стана  Мая Стоянова,  която спечели  600 лева,  защото беше по-бърза и съобразителна от своята съперничка  Мирослава Митрофанова,  която си тръгна с награда от  500 лева . В „ПЕЧАЛБИ ПЛЮС – СУМИ ЗА ДУМИ” могат да участват всички, които имат непечеливши талони от моментните лотарийни игри на Български спортен тотализатор. Необходимо е да регистрират кодовете за печалба от всеки талон в своя профил на   и да проследят дали някой от тях няма да бъде определен чрез жребий за участие на живо в предаванията по БНТ - четвъртък или неделя. Печалбата е до 1 000 лева.  Залози за игрите на Български спортен тотализатор се приемат във всички тото пунктове и в партньорски обекти, обозначени със стикер СПОРТ ТОТО, както и онлайн на интернет страницата  .    ", "date": "2018.11.09", "title": "Има ли нов милионер в България?"}
{"url": "https://www.blitz.bg/politika/poslanichkata-na-avstriya-na-kraka-pri-ninova-na-pozitano-20-snimki_news638501.html", "text": "Председателят на БСП Корнелия Нинова проведе работна среща с Н. Пр. Андреа Вике, извънреден и пълномощен посланик на Република Австрия в централата на партията на ул. „Позитано” 20. Това съобщиха от пресцентъра на партията.    Австрия е председател на Съвета на ЕС в момента и по време на разговора бяха дискутирани теми от европейския дневен ред, сред които миграция, сигурността на външните граници на съюза и предстоящите избори за Европейски парламент през 2019 г.    Лидерът на социалистите поздрави Австрия за успешното председателство на Съвета на ЕС и приемствеността от България на приоритет Западни Балкани.   В рамките на срещата бе обсъден и Глобалният пакт за миграция на ООН.   Посланик Вике представи позицията на правителството на Австрия и причините, посочени от канцлера Себастиан Курц и вицеканцлера Хайнц-Кристиан Щрасе, Австрия да не го подпише.   Нинова изрази позиция, че наред с добрите решения на някои проблемни въпроси, пактът съдържа неприемливи текстове и БСП не би подкрепила неговото приемане.    ", "date": "2018.11.09", "title": "Посланичката на Австрия на крака при Нинова на „Позитано” 20 (СНИМКИ)"}
{"url": "https://www.blitz.bg/obshtestvo/svetkavichno-maskirani-obrakha-magazin-v-pleven-za-47-sekundi-video_news638512.html", "text": "Обирджии задигнаха стекове с куп стекове с цигари от магазин в Плевен, като стоката била изнесена за едва 47 секунди. Това каза собственичката на разбития търговски обект Полина Петкова, цитирана от Нова телевизия.   Крадците са трима – двама от тях влизат вътре, а другият чака отвън. Това показват кадрите от охранителни камери. „ “, каза Петкова. Тя подчерта, че това не е първата кражба от търговския обект. Друга подобна била извършена в началото на годината. Тогава плячката отново била цигари за около 2000 лева. Собственичката на магазина каза още, че в последно време имало бум на подобни кражби в района. Регистрирани са около 50, но разкриваемост на престъпленията нямало.", "date": "2018.11.09", "title": "Светкавично: Маскирани обраха магазин в Плевен за 47 секунди (ВИДЕО)"}
{"url": "https://www.blitz.bg/kriminalni/ekshn-na-ulitsata-v-kameno-komshii-se-klakha-s-nozhove-i-seekha-zakani-za-ubiystvo-zaradi-zabelezhka_news638495.html", "text": "Свръх нахален съсед запали кабели на улицата в Камено, одими района и накрая нападна с нож възрастен мъж, който му е направил забележка заради огъня.  Потърпевшият е 70-годишен мъж, който се прибирал вкъщи, когато видял съседа си да пали кабели извън двора на къщата си. Улицата миришела на пушек, а двора му имало простряно пране. Възрастният човек попитал подпалвача защо гори кабелите, като получил отговор „Ти нищо не можеш да ми кажеш. Пенсионерът се прибрал у дома, но малко по-късно излязъл и чул съседът си да псува „Мамка му ще ..., ще го убия, ще му запаля къщата“. Възрастният мъж се приближил, като тогава бил нападнат с нож.   Според потърпевшия нападателят скочил отгоре му с ножа и двамата паднали на земята. Дошъл друг съсед, който ги разтървал и изтръгнал хладното оръжие от ръката на агресивния комшия, който продължавал да сипе заплахи, че ще коли и пали. Пострадалият пенсионер се отървал с малка рана на врата, уточнява burgasinfo.com.  На нападателят е съставен акт за дребно хулиганство, но Бургаският районен съд е преценил, че са налице поне две престъпления от общ характер – заплаха за убийство и нападение с нож по хулигански подбуди, затова е пратило материалите на прокуратурата за образуване на досъдебно производство по случая.    ", "date": "2018.11.09", "title": "Екшън на улицата в Камено: Комшии се клаха с ножове и сееха закани за убийство заради... забележка"}
{"url": "https://www.blitz.bg/lyubopitno/grandiozni-neshcha-shche-se-sluchvat-v-nebeto-prez-uikenda_news638492.html", "text": "Нощите около 11 ноември ще предложат поредния за годината звезден спектакъл в небето. Метеорният поток носи името „Северни Тауриди”. Открит е още през далечната 1869 г. Звездният прах идва от кометата „Енке”, а роякът е толкова обширен, че позволява падащите звезди да се наблюдават с различна интензивност от септември до декември.  Интензитетът на „Тауридите” не е голям. Обикновено се наблюдават между 5 и 10 метеора в рамките на 1 час. Космическите прашинки от този поток обаче изгарят зрелищно в небето и падащите звезди, които виждаме от Земята, са ярки болиди, уточнява Нова телевизия.  За наблюдение са подходящи късните часове на нощта. По-добра видимост има на места, където светлинното замърсяване е минимално – т.е. - далеч от светлините на града. Според актуалните прогнози на облачността в следващите дни от България видимостта ще е най-добра в западната половина на страната в нощта на петък срещу събота. В събота срещу неделя облаците ще позволят звездопадът да се вижда добре в Източна България. В неделя срещу понеделник видимостта отново ще е по-добра на запад. ", "date": "2018.11.09", "title": "Грандиозни неща ще се случват в небето през уикенда!"}
{"url": "https://www.blitz.bg/lyubopitno/krdzhaliyski-servitor-napravi-razkritiya-za-bransha-koito-shche-razplachat-mnozina-klienti_news638514.html", "text": "„Имахме в обедното меню пиле с лапад. Не знаех как да изпиша зеленчука на табелата пред заведението-дали с „т” или с „д” в края. Затова, за да не се излагам, лепнах „Пиле със спанак”.  Това разказва сервитьор с 20-годишна практика по заведенията в Кърджалийско. Сервирал е, бил е барман, готвач. Това продължава да върши и до днес. Смята себе си за един от най-добрите в бранша, за когото няма тайни в професията. Дразни се на „разни аматьори, които идват временно и развалят качеството на професията”.  Всъщност няма значение дали умееш правописа и граматиката, когато си най-добрия в друга сфера. Просто всеки трябва да си знае гьола, но така да го пригоди за собственото си съществуване в него, че дори и от по-големи водоеми да му завидят. Елементарна логика на капитализма. Научи се да правиш нещо до съвършенство и тогава парите сами ще потекат. Нито едно общество няма нужда от всичколози. „Онзи” свят, към който се стремят нашенци, го е доказал, пише 24rodopi.com.    ", "date": "2018.11.09", "title": "Кърджалийски сервитьор направи разкрития за бранша, които ще разплачат мнозина клиенти"}
{"url": "https://www.blitz.bg/politika/dvama-vitsepremieri-i-10-ministri-na-parlamentaren-kontrol_news638520.html", "text": "Двама вицепремиери Томислав Дончев и Екатерина Захариева, както и 10 министри са записани в програмата на петъчния парламентарен контрол. Първи в програмата е Томислав Дончев към когото има въпрос относно изпълнение на разпоредби от подзаконовата нормативна база в областта на електронното управление, във връзка с електронния обмен на документи в администрацията.Екатерина Захариева, която е заместник министър-председател по правосъдната реформа и министър на външните работи ще отговори на три въпроса, единият от които относно мултидисциплинарната комисия по исторически въпроси.  Към финансовия министър Владислав Горанов има само един въпрос относно българския ангажимент по покриване на част разходите на Европейския стабилизационен механизъм. Един е въпросът и към вътрешния министър Младен Маринов. Въпрос има и към Бисер Петков, който е министър на труда и социалната политика, и той е за реалността на възможностите за интеграция, трудова и социална, на хората, страдащите от деменция. В програмата на контрола е и здравният министър Кирил Ананиев към когото има два въпроса - за център \"Фонд за лечение на деца\" и за възможности за осигуряване на спешна медицинска помощ. В контрола ще участват още енергийният министър Теменужка Петкова, образователният Красимир Вълчев, регионалният Петя Аврамова, транспортният Росен Желязков, икономическият Емил Караниколов и Боил Банов, министър на културата.", "date": "2018.11.09", "title": "Двама вицепремиери и 10 министри на парламентарен контрол"}
{"url": "https://www.blitz.bg/analizi-i-komentari/karayancheva-spodeli-kakvo-kazvat-khorata-s-koito-se-sreshcha-vseki-uikend_news638519.html", "text": "Моята задача е да направя така, че всеки да се чувства комфортно в парламента. Тези 6 депутати обявиха, че свалят имунитета си. Мисля си, че играта с кворума не носи позитиви и колегите, които напускат залата, мислят, че така ще имат по-голямо одобрение - не, хората искат да работим. След като българските граждани ходят всеки ден на работа, то и ние сме длъжни да сме на работното си място и да си вършим своята. Това заяви председателят на Народното събрание Цвета Караянчева в сутрешния блок на БНТ.  „Оказа се, че няма политически чадър, ако някой е направил нещо нередно. В тази група има и представител на ГЕРБ, не може да се говори за политически чадър, той не е на мода. Виждате, извършват се акции. Това е реално, нека всеки докаже правотата си. Ако има установени нередности, нека всеки си докаже правотата. Ние, народните представители, с поведението си допринасяме за рейтинга на парламента. Понякога и аз изпускам някоя реплика, която не влияе добре. Рейтингът на парламента е работа на всички народни представители и трябва да помислим как да се справим. Хората ми казват - работете, спрете да се карате. Всеки уикенд съм сред хората, знам какво искат“, сподели тя.  „Обявили сме пълна мобилизация, имаме нагласа да работим. Ще призова колегите от опозицията да дойдат на работа. В парламента не се решават само проблемите на ГЕРБ. Аз като председател мога да призова за здрав разум, нищо не мога да направя за оставката на Валери Симеонов, това е работа на коалиционния съвет. Политиката на празния стол не носи дивиденти на никого“, категорична е Караянчева.  „Ние сме се събрали там, за да работим и това е твърда позиция и на нас, и на „Обединените патриоти“. Ако на някой не му се работи, да каже. Хората нямат нагласа за нови избори. Няма смисъл да губим време в такива тактически и политически игри. Опозицията може да иска и има право да иска. Ще направим кворум, дори и депутатите от „Воля“ да не се регистрират, убедена съм“, заяви уверено тя.  „Аз също не одобрявам това, което Валери Симеонов каза. Той се извини. От тук насетне работим по законите за майките с деца с увреждания. Това са особеностите на коалиционното управление, когато премиерът Бойко Борисов взема решение за тази част от коалицията - депутатите от ГЕРБ. Решението за Симеонов се взема от „Обединените патриоти“ и то е такова - няма да има оставка. Не ме карайте аз като представител на законодателната власт да говоря за изпълнителната власт“, каза председателката на Народното събрание.  ", "date": "2018.11.09", "title": "Караянчева сподели какво ѝ казват хората, с които се среща всеки уикенд"}
{"url": "https://www.blitz.bg/intsidenti/skandal-v-grmensko-shkolo-daskal-stiska-za-vrata-i-bie-shamari-na-momche-che-iztrvalo-gba-na-zemyata-snimkivideo_news638517.html", "text": "Родителите на шестокласник се оплакаха от насилие над детето им. Инцидентът е станал в училището в село Дебрен, Община Гърмен. Родителите твърдят, че детето им е било пребито от учител в коридора пред класната стая.  Инцидентът е станал в понеделник. Версиите на родителите и ръководството на училището за случилото се обаче са различни.  Бащата на момчето разказа, че синът му се е оплакал, че учителят го е стискал по врата.    Причината – паднала на земята гъба. Детето разказало още, че е имало дори шамари.   Директорът на училището заяви, че учителят е притеснен от създалата се ситуация. По думите му вероятно в желанието си да въдвори ред е хванал малко по-силно момчето за врата. Според него това е неволна негова постъпка и учителят искрено съжалява за постъпката си.   Потърсени са му писмени обяснения. Текат проверки в училището и след приключването им училището ще излезе със становище по случая.  ", "date": "2018.11.09", "title": "Скандал в гърменско школо: Даскал стиска за врата и бие шамари на момче, че... изтървало гъба на земята (СНИМКИ/ВИДЕО)"}
{"url": "https://www.blitz.bg/obshtestvo/masova-isteriya-zashcho-ot-dogodina-veche-nyama-da-ima-youtube_news638523.html", "text": "\"Защо догодина вече няма да има YouTube ?\" - това е мрачното заглавие на едно видео, което за отрицателно време предизвика същинска паника и разпали повсеместен дебат за новата европейска регулация за авторските права в интернет.  Във въпросното видео загрижен мъжки глас прогнозира, че \"съвсем скоро YouTube няма да бъде това, което беше досега\". По-нататък се казва, че в близко време всички любими канали на юзърите щели да бъдат изтрити. Дори най-популярните ютюбъри нямало да бъдат пощадени, пише  .  За съвсем кратко време видеото бе гледано над 3 милиона пъти. Непосредствено под него е постван линк към онлайн-петиция, озаглавена \"Спрете машината на цензурата! Спасете интернет!\". Междувременно петицията е подписана от над 1,5 милиона души. Какво ще стане с YouTube?  Видеото, предизвикало масовата истерия, се позовава на изявления на шефката на сайта Сюзън Войчички, която призовава всички потребители, които качват видеосъдържания, да изразят несъгласието си с параграф 13 от планираната реформа на регулацията за авторските права.  С хаштага #saveyourinternet потребителите на видеоплатформата имат възможност да дадат глас на своето недоволство в социалните мрежи.  В момента се води дискусия за напасването на европейската регулация за авторските права към дигиталното ни съвремие. Първоначално плановете за реформата бяха отхвърлени, но след продължителни дебати през септември Европарламентът все пак я одобри.  Споменатият по-горе параграф 13 съдържа следното изискване: онлайн платформите трябва да си осигурят лиценз от притежателите на авторските права и да отговарят за евентуални нарушения на авторските права от страна на потребителите. За YouTube това би означавало, че в случай на нарушение отговорност ще носи самата видеоплатформа, а не потребителят, който е качил съответното съдържание. От което следва, че YouTube може да бъде осъден от притежателя на авторските права. Понастоящем видеоплатформата е нещо като пасивен доставчик на услуги, който просто осигурява технически достъп до чужди съдържания. По този начин компанията не носи отговорност за нарушения на авторските права. Опасенията  С помощта на системата \"Content ID\" притежателите на авторски права имат възможност да идентифицират своите съдържания в YouTube. За целта всички качвани видеа автоматично се подлагат на проверка, като се сравняват с огромна база данни. Ако се установи нарушение на авторски права, техните притежатели могат да предприемат различни мерки, една от които е блокиране на видеото. Но системи като споменатата \"Content ID\" не винаги са надеждни. Много видеа, които нарушават авторски права, успяват да заобиколят системата за контрол.  Някои интернет-активисти изразяват опасения, че след гласуването на новата регулация качваните в YouTube съдържания ще бъдат още по-строго филтрирани и контролирани. В същото време е факт, че филтрирането все още не е така усъвършенствано, че да идентифицира еднозначно защитени с авторски права съдържания. А това може да доведе до превантивното блокиране и на такива видеоклипове, за които системата не може да установи с абсолютна сигурност дали нарушават авторски права. В такъв случай ще бъдат заличени и безброй клипове, които не нарушават авторски права. ЕК отхвърля критиките  Във вторник говорител на ЕК заяви, че всеки, който може да даде конструктивен принос в сегашната законодателна процедура, е добре дошъл да се включи в дебата. И подчерта, че проектозаконът не е насочен срещу потребителите на YouTube, тъй като и в бъдеще те ще имат възможност да качват там свои видеоклипове. Целта е, добави говорителят, да се подсилят позициите на притежателите на авторски права.    ", "date": "2018.11.09", "title": "Масова истерия: Защо от догодина вече няма да има YouTube"}
{"url": "https://www.blitz.bg/obshtestvo/intervyu/nevrologt-akad-lchezar-traykov-sapunenite-seriali-sa-obida-za-mozka-a-pri-edna-rakiya-dnevno-veche-si_news638521.html", "text": "Академик Лъчезар Трайков е сред най-добрите специалисти в света по болестта на Алцхаймер. Роден е на 4 януари 1959 г. в София. Потомствен лекар, завършил е Френската гимназия, а след това - Медицинската академия. Започва кариерата си в болницата в Пирдоп. През 1988 г. печели аспирантура в болница \"Св. Наум\" в София, където получава и специалност по неврология. През 1993 г. френският професор Франсоа Болер го кани в екипа си в Университетската болница \"Енри Мондор\" в Париж, където Лъчезар Трайков остава 7 години.   Задълбочава изследванията си върху деменциите, защитава докторантура и с диплома, отпечатана от Френския монетен двор, е признат за професор. Връща се в България през 2000 г. От 2009 до 2013 г. е изпълнителен директор на Александровска болница. През 2017 г. е избран за \"Медик на годината\", а преди месец БАН го избра за академик в областта \"Медицински науки\". Неврологът предупреди, че сапунените сериали са обида за мозъка, а искаш не искаш, при една ракия дневно имаш последствия. всичко това и още много той каза в интервю пред  . Стастистиката показва повишена смъртност от мозъчен инсулт, само стресът ли е основният виновник?  Категорично не. Когато говорим за мозъчен инсулт трябва да отбележим първо, че разбираме и говорим за исхемичен мозъчен инсулт. Когато говорим за честота, статистики и смъртност основно значение имат рисковите фактори. Те са артериално налягане, холестерол, диабет, алкохол, тютюнопушене, наднормено тегло и обездвижване, както и някои сърдечни страдания като ритъмно нарушение. Така че, за да расте заболеваемостта от мозъчно-съдова болест и смъртността от инсулт - значи тези рискови фактори не се контролират, както трябва. Това, че все по-млади хора имат тези рискови фактори говори, че те ги подценяват. За съжаление, когато се получи един инсулт, това е късната фаза на мозъчно-съдовата болест. Това означава, че са изпуснати години, през които е можело да бъде направено нещо.   Каква е превенцията тогава и какви са симптомите?  Не е нужно да имаш никаква симптоматика, за да се сетиш, че имаш ли високо кръвно налягане, може и да си на 30 години, трябва да вземеш мерки и кръвното налягане да влезе в нормални граници. Нормални граници означава за хора до 60-годишна възраст кръвното да не скача над 140/90. Както и да не пада прекалено ниско. Хипотониците - хората, които цял живот са с ниско кръвно, като по принцип не страдат толкова от мозъчни инсулти. Което за пореден път потвърждава, че по-скоро високото кръвно и липсата на контрол върху него е най-рисковият фактор за мозъчен инсулт. А българите изключително го подценяват. Включително в България едва ли не се счита, че високото кръвно налягане се лекува като грип - 10 дни да пиеш лекарства, то да влезе в норма, след това да ги спреш, когато си решиш. Абсолютна груба грешка. Същото важи и за холестерола и за диабета. Хора! Всичко губи смисъл, когато получиш един исхемичен инцидент - било то инфаркт или инсулт.  Разполагате ли с данни колко българи годишно получават инсулт?  Статистиките не са актуализирани много отдавна и то защо? Защото стриктната и стойностна епидемиология струва пари. Данните, които получаваме от НЗОК за хората, които се лекуват, за съжаление не са точни, тъй като там се водим от диагнозите, които се подават по клиничните пътеки, а те не отразяват реалността - т.е това, което се отчита е по-високо от реалността.   Какво се случва, когато вече е получен инсулт?  Ето, това е второто важно направление освен превенцията. Хората трябва да знаят, че когато са в острата фаза т.е получили са инсулт, трябва по възможно най-бързия начин да стигнат до най-близката болница. Това са всички университетски, окръжните и някои от районните болници в страната. Много важно е да се знае, че терапевтичният прозорец при инсулт е между 3,5 и 4 часа. Какво означава това - времето, през което можеш да отпушиш една артерия в сърцето и да няма последствия за пациента, е 6 часа, а за мозъка - 4 часа. Тоест - има ли човек някаква симптоматика, свързана с нервната система - смущения в говора или загуба на способността за говор, парализа на крайник, изкривяване на лицето, световъртеж, изкривяване на лицето - не може и не бива да се чака да мине от само себе си. Не подценявайте такова състояние - отидете в болница. За да не се чудим после защо се увеличава смъртността и защо се увеличава броят на инсултите.   Казахте, че единият рисков фактор е употребата на алкохол. Какво е препоръчителното количество алкохол седмично, което не нанася щети на мозъка или няма такова?  Има доза, с която така или иначе средностатистическият зрял човешки организъм може да се справи без тежки последствия върху мозъка. Не случайно в западните държави питието е 40 мл. Говорим за твърд алкохол. Това е дневната доза. Разбира се индивидуалната поносимост е различна, но минеш ли във вариант редовна употреба, алкохолът е такова вещество, че след година, две създава зависимост. В България има едно такова мислене, че да пиеш една ракия дневно не е проблем. Да, но една ракия тук е 100 мл - надхвърля почти три пъти токсичната доза. Тоест при 100 мл ракия искаш, не искаш, имаш последствия. Това дали ги усещаш - няма значение. Хроничната алкохолна злоупотреба води до атрофия на мозъка. Не се говори, но води до категорично много сериозна деменция. Има хора, които от една чаша бира получават епилептичен припадък. Разбира се, има и хора, които изпиват 1 литър концентрат и се прибират горе долу самостоятелно вкъщи. Но така или иначе, ако ще се посяга към алкохол по някакъв повод - нека да е чаша червено вино. В последните години много силно и бързо се американизирахме - какво имам предвид. Националното питие на американците е уискито. И тук какво се получи, ако не пиеш уиски, едва ли не, не си демократ. Или не си свободомислещ, едва ли не. Това са много евтини уловки. Какво не знаят хората за последиците от микроинсулт и инсулт и подценява ли се това \"микро\"?  Подценява се, категорично. Много дълго време невролозите считахме, че инсулт има, когато ти се парализира ръката или крака. Но когато е налице тази симптоматика, тогава \"дупката\" в мозъка, така да я наречем, е голяма. Там тъканта е загинала. И засега не е открит начин, по който тези \"дупки\" да бъдат запълнени. Микроинсултите, които са с дължина под 1 см, дълго време не знаехме, че съществуват. Защото скенерите преди 30 години не показваха нищо, което е под 15 мм. Сега с магнитния резонанс виждаме всичко, което е 0,5 мм. И си дадохме сметка, че когато получиш един инсулт, който е 15 мм, около него има десетина други микроинсулти. Малките инсулти са 15 пъти по-чести от тези, които дават парализа. Малките инсулти са предвестник, че ще се случи нещо по-голямо. Но последиците от микроинсултите също са сериозни - не се парализираш - оглупяваш. Тоест микроинсултите са задължително свързани с бавно и доста коварно снижение на умствените способности.     В тази връзка има ли начин човек да забави старенеето на мозъка. Изобщо възможно ли е това?  Да, възможно е. На първо място трябва стриктен контрол върху рисковите фактори, които вече изброих. Вторият фактор е физическата активност - достатъчни са 5-6 разходки седмично по един час в парка. Третият фактор - храненето. Да намалим тлъстинките - свинското месо с мазничкото. Това нещо е много важно. Трябва да се придържаме към средиземноморската диета т.е повече риба, плодове и зеленчуци, зърнени храни. Четвъртият фактор - умствена активност, най-вече четенето. Обаче - зяпането на латиносериали или т.нар. сапунени сериали не помага изобщо на мозъка. Това е обида за мозъка. Защото в тези сериали действието се развива със скорост от 3 сцени на пет минути. Но телевизията може да е начин за изключителен фитнес на мозъка - например едно стойностно дискусионно предаване.  Тоест да обобщим - всякакъв вид леност не е препоръчителен и не е здравословен. С напредването на възрастта не бива да угасва стремежът към новото - новите книги, новите дестинации, новите филми, новия софтуер, да се плашат от новия телефон или компютър. Да, ще създаде известен дискомфорт за известно време, но мозъкът ще вика \"Ура\".  И петият фактор - социалните контакти. За съжаление у нас за възрастните хора социалните контакти се изчерпват с ходене до внуците. Това е традиционното занимание на българския пенсионер. Но една разходка в парка е безплатна. Да, скъпи са билетите за кино и театър, но не се отказвайте, не се затваряйте в себе си. Избягвайте да бъдете сами. Гледайте един филм, обсъждайте го след това. Няма по-добра тренировка от това за мозъка да говорите и обсъждате дадена тема. Прекрасен фитнес е това за мозъка. Къде се намира България спрямо света в лечението на пациенти с деменция и Алцхаймер?  На добро място. Всичко, което се предлага по света, го има в България. Но първо искам да подчертая, че няма генетична наследяемост при болестта на Алцхаймер. Вече знаем целия механизъм на увреждане на мозъка при това заболяване, но все още не знаем каква е причината. Знаем, че в нервната клетка се образува един белтък, на който не му е там мястото и я убива, но още не знаем защо е там. Тук обаче имаме голяма новина. През лятото имаше световен конгрес на невролозите специално за болестта на Алцхаймер в Чикаго. Там за първи път бяха оповестени резултатите от едно 18-месечно клинично проучване, според които при прилагане на определен медикамент за този период \"лошият\" белтък в мозъка се изчиства. Това е една изключителна стъпка напред. Защото ще има възможност това лекарство да стигне до пазара и с него да бъдат лекувани пациенти в начална фаза на Алцхаймер. Може би ще се появи до 2-3 години. Това е медикамент, който се прилага венозно два или три пъти месечно. Досега говорихме предимно за възрастните пациенти, но как влияе прекомерната употреба на електронни устройства на мозъка на децата?  Много са неизвестните и са много въпросите, които невролозите си задаваме, но още нямаме отговори. Но мога да кажа, че за всяка дейност трябва да се говори индивидуално, защото те са многолики. Но да вземем за пример компютърните игри. Има едно усещане у младите, че ако са шампиони в дадената игра, то те са много интелигентни. Пълна заблуда, ще ги разочаровам. Преди време японски учени изследваха повечето компютърни игри, които са на пазара. Нито една от тях не стимулира умственото развитие. Стратегическите игри стимулират мозъка, правят го правилно активен само при първото изиграване. След това мозъкът казва \"Не ме обиждайте повече\". Да не говорим за останалите неща, за които децата губят време. Но съм категоричен, че трябва различните игри, телевизии и т.н, насочени към децата да носят знак \"Одобрено от Националната асоциация на детските психолози или невролози\". И още нещо - трябва на родителите да е ясно, че не трябва децата им да са пред екран целодневно. Не бива родителите да заместват собствената си грижа и присъствие с един таблет, който лепват пред детето си и приключват. И последно - разгадана ли е вече човешката \"черна кутия\"?  Не. Все още не знаем как функционира прословутата черна кутия. Все повече разбираме и знаем за нея и все по-интересно става, но предизвикателствата, които остават, са много. ", "date": "2018.11.09", "title": "Неврологът акад. Лъчезар Трайков: Сапунените сериали са обида за мозъка, а при една ракия дневно вече си..."}
{"url": "https://www.blitz.bg/obshtestvo/mitnichari-ot-lesovo-nadniknakha-v-kutii-ss-spageti-i-burkani-s-turshii-i-onemyakha-snimka_news638543.html", "text": "11 опита за контрабанден внос на цигари в тайници разкриха митническите служители на Митнически пункт Лесово при проверки през месец октомври. Иззети са 28 920 къса /1446 кутии/ цигари без български акцизен бандерол. 11 580 къса /579 кутии/ от контрабандните цигари са открити в изобретателни укрития на влизащи в страната от Турция  два леки автомобила и един товарен автомобил.  3980 къса /199 кутии/ цигари са били поставени  в пластмасови буркани с туршия и в пакети със спагети, които е пренасяла българска гражданка, пътуваща с лека кола от Турция за България. Тя и шофьорът на автомобила с българска регистрация са заявили, че не внасят нищо за деклариране, но при проверката е установено, че в багажното отделение, вътре в пластмасови буркани с туршия, увити в найлон, както и в пакети със спагети, са укрити  2200 къса /110 кутии/ цигари с марка „ММ\" и 1780 къса /89 кутии/ с марка „Karelia OME\", без български акцизен бандерол. Пътничката е посочила в писмените си обяснения, че цигарите са нейна собственост. Съставен е акт за установеното митническо нарушение. Други 3600 къса /180 кутии/ цигари „Karelia Slims\", без акцизен бандерол, са открити от митническите служители в двигателя и под предния капак на влизащ в страната лек автомобил с турска регистрация.  Срещу шофьора, турски гражданин, също е съставен акт за нарушение на Закона за митниците. И двата автомобила са пътували в нощни часове и при засилен туристически трафик в събота и неделя на 27 и 28 октомври. При друг случай на МП Лесово, на 17.10.2018 г., товарен автомобил с турски регистрационен номер, управляван от български гражданин, пътуващ от Турция за Румъния, е селектиран за проверка от екип на митническа мобилна група. Преди началото на проверката, шофьорът е заявил, че не пренася акцизни стоки или валутни ценности, а в товарното помещение превозва празни консервни кутии и капачки, съгласно представените за обработка документи. При последвалата митническа проверка е установено, че в кутията за пожарогасителя и до двигателя на влекача на автомобила са укрити 4000 къса /200 кутии/ цигари с марки „LM Red Label 100's\" и „Karelia OME\", всички без акцизен бандерол и с надписи „For duty free sale only\". На водача е съставен акт за митническо нарушение. 486 620 къса цигари са иззети от митническите служители на МП Лесово от януари до края на октомври. Общо 26 290 555 къса цигари без български акцизен бандерол е задържала Митница Бургас през десетте месеца на годината.  ", "date": "2018.11.09", "title": "Митничари от Лесово надникнаха в кутии със спагети и буркани с туршии и онемяха (СНИМКА)"}
{"url": "https://www.blitz.bg/kriminalni/ekskluzivno-tsatsarov-prati-na-inspektorata-na-vss-skandalniya-predsedatel-na-ssb-atanasov_news638557.html", "text": "Повече от четири месеца съдия Атанас Атанасов от Софийския градски съд (СГС) не е изготвил мотивите по оправдателната присъда на депутата от БСП Светла Бъчварова-Пиралкова. Това става ясно от информация на прокуратурата, с която се съобщава, че главният прокурор е подал сигнал до Инспектората на Висшия съдебен съвет (ВСС) за нарушаване на чл. 308 от НПК, пише \"Правен свят\".Депутатката от БСП беше оправдана от Атанасов, който е председател на Съюза на съдиите в България (ССБ), на 26 юни т.г. \"На 29.06.2018 г. Софийска градска прокуратура е протестирала тази присъда, с искане за отмяна и постановяване на нова, осъдителна присъда, с налагане на предвиденото в закона наказание от въззивния съд\", посочват от държавното обвинение. Действията на Атанасов се явяват пречка пред обвинението да продължи търсенето на наказателна отговорност от червения депутат на следващата съдебна инстанция.  Справка на сайта на съдийската огранизация показа, че докато Атанас Атанасов, като съдия в СГС, бави изписването на мотивите по дело срещу действащ депутат, макар и от опозицията, то като председател на Управителния съвет на ССБ, магистратът се е подписал като автор на близо десет позиции, декларации и становища по всевъзможни въпроси, които нямат пряко отношение към изпълнението на основното му задължение на наказателен съдия.    Атанасов се оказва втори председател на Съюза на съдиите в България, който е уличен в нарушение на сроковете за изписване на мотиви по дела. Бившият председател на ССБ Мирослава Тодорова вече бе наказвана, след като се установи, че системно не е изписвала мотивите по решавани от нея съдебни дела.  Тази седмица се разбра, че макар и да не е изписал мотивите по вече решени дела, Атанас Атанасов е командирован в по-горна съдебна инстанция.  Хронология на обвинението и делото срещу Светла Бъчварова-Пиралкова     На 12 април 2016 г. Софийска градска прокуратура внесе обвинителен акт в СГС срещу народния представител от парламентарната група  „БСП за България“ – Светла Бъчварова-Пиралкова за това, че на 13.08.2009 г., като Председател на Управителния съвет на Селскостопанската академия /ССА/ е сключила неизгодна сделка, от която е произлязла значителна вреда  за   академията  -  в размер на 1 326 671,36 лв. и случаят е особено тежък - престъпление  по чл. 220  ал.2 във вр. с ал.1 от НК.      На 21.03.2016 г. главният прокурор Сотир Цацаров внесе в Народното събрание искане за снемане имунитета на народния представител. Същият ден Светла Бъчварова - Пиралкова е дала съгласие за възбуждане на наказателно преследване срещу нея. На 25.03.2016 г. е привлечена като обвиняема и й е взета мярка за неотклонение „Подписка“.      Според обвинителния акт, в периода от 04.07.2008 г. до 28.06.2011г. Светла Бъчварова - Пиралкова е била Председател на Управителния съвет на Селскостопанската академия. Със заповед от 21.07.2009 г. министърът на земеделието и храните е предоставил на Селскостопанската академия за ползване 9 726,224 дка земеделски земи, намиращи се в землището на с. Стражица и с. Карвуна. На 07.08.2009 г. в Селскостопанската академия е постъпило заявление от „Литекс Комерс“ АД,  представлявано от Гриша Ганчев, за сключване на договор за съвместна дейност със ССА, с предоставяне на площите в с. Стражица и в с. Карвуна. Без да е взето решение от Управителния съвет на ССА, на 13.08.2009 г. Светла Бъчварова - Пиралкова, в качеството си на Председател на Управителния съвет на организацията е сключила договор за съвместна научно изследователска и опитно – производителна дейност върху тази земеделска земя с „Литекс Комерс“ АД. Договорът е сключен за срок от 10 години, като „Литекс Комерс“ АД е следвало да заплаща на ССА 17 500 лева годишно или по 1,80 лева на декар. Агротехническите и икономическите експертизи, възложени от Софийска градска прокуратура са доказали, че в същия период от време арендната цена за районите, в които се намирала предоставената на „Литекс Комерс“ АД земеделска земя е от 70 до 80 лева. При реална базова пазарна цена от 70 лева за един декар обработваема земеделска земя, за отдадените по договора 9 726,224 дка, сумата като приход за ССА би могла да бъде в размер на 680 835,68 лв.      В резултат  на сключения неизгоден договор от Светла Бъчварова - Пиралкова, на Селскостопанската академия е причинена вреда в размер на 1 326 671,36 лева. В хода на разследването са били  разпитани 26 свидетели, 4 вещи лица са изготвили назначените експертизи.     След внасяне на обвинителния акт, с разпореждане на съдията-докладчик от 13.06.2016 г. делото е върнато на СГП. Протестът срещу разпореждането за връщане не е уважен от АС София и нов обвинителен акт е внесен на 22.07.2016 г. Първото съдебно заседание е проведено на 26.10.2016 г., а на 26.06.2018 е постановена оправдателна присъда, която е протестирана още на 29.06.2018 г.  ", "date": "2018.11.09", "title": "Ексклузивно! Цацаров прати на Инспектората на ВСС скандалния председател на ССБ Атанасов"}
{"url": "https://www.blitz.bg/obshtestvo/tezhka-katastrofa-na-ppa-na-ruse-snimki_news638637.html", "text": "Тежка катастрофа стана на улица \"Славянска\" в Русе днес следобед. Инцидентът се размина без пострадали, но са нанесени значителни материални щети, предава Канал 3.Катастрофата е станала на кръстовището пред сградата на Българско речно плаване. Според очевидци черен автомобил \"Ауди\" със силистренска регистрация се движел по улица „Славянска“, когато подал мигач за ляв завой към улица „Отец Паисий“. В този момент друга кола, също „Ауди“, която се движела отзад, свила вдясно, за да го заобиколи, но водачът на силистренския автомобил се отказал от маневрата и продължил напред към бившата речна гара.       Тъй като след ремонта, улица „Славянска” вече е по-тясна, водачът на русенската кола нямал време да реагира и се опитал да избегне удара като леко свил встрани. Изгубил контрол над автомобила, той се качил на тротоара, където отнесъл пътен знак и изкоренил едно дърво, след което се обърнал на една страна и се ударил в паркиран автомобил.     За щастие инцидентът се разминал без пострадали.     На място пристигна екип на Пътна полиция, който изяснява причините и обстоятелствата, довели до катастрофата. Изискани са и записите от видеокамерите на улица “Славянска“, за да се установи кой от двамата водачи е предизвикал пътно-транспортното произшествие.  ", "date": "2018.11.09", "title": "Тежка катастрофа на пъпа на Русе! (СНИМКИ)"}
{"url": "https://www.blitz.bg/obshtestvo/tova-li-sa-svetkavichnite-kradtsi-mvr-okoshari-trima-apashi-v-plevensko_news638562.html", "text": "След проведени продължителни оперативни действия по подадени сигнали за извършени кражби на тютюневи изделия от магазини, тази сутрин е осъществена специализирана полицейска операция.  В хода й са извършени претърсвания на два адреса в селата Пелишат и Опанец. От къща, обитавана от 38-годишен мъж и 18 годишния му син, униформените намерили и иззели голямо количество цигари от различни марки, всичките обозначени с бандерол. В ниша в кухненски шкаф те открили и преправен газов пистолет с боен патрон в цевта, както и патрон, поставен в пълнителя.  При извършените процесуално-следствени действия на адреса в с. Опанец, обитаван от 21-годишен местен жител, полицаите намерили 70 г амфетамин и 100 г марихуана.  Тримата мъже са задържани с полицейска мярка до 24 часа. Очаква се Районна прокуратура - Плевен да им повдигане обвинения и да удължи мярката им за задържане до 72 часа. По случаите са образувани досъдебни производства по чл. 195, ал. 1, т. 3, вр. с чл. 194, ал. 1 от НК, по чл. 339, ал. 1 от НК и по чл. 354а, ал. 3 от НК, а работата по документирането им продължава под наблюдението на прокуратурата.     Припомняме, че както БЛИЦ писа тази сутрин стана ясно, че маскирани крадци са задигнали куп стекове с цигари от магазин в Плевен, като стоката била изнесена за едва 47 секунди.  ", "date": "2018.11.09", "title": "Това ли са светкавичните крадци? МВР окошари трима апаши в Плевенско"}
{"url": "https://www.blitz.bg/analizi-i-komentari/zastrakhovatelite-razkrikha-shche-se-uvelichi-li-bazovata-tsena-na-grazhdanskata-pri-bonus-malus_news638684.html", "text": "Новата система „бонус – малус” за задължителната застраховка „Гражданска отговорност” няма да влия на базовата ѝ цена. Тя просто ще  въведе по-справедлив модел на формиране на цената и няма да облагодетелства по никакъв начин застрахователите. Това обяви в предаването „Денят на живо” по Канал 3 генералният секретар на Асоциацията на застрахователите в България Нина Колчакова.   Преди ден министърът на вътрешните работи Младен Маринов обяви, че „Пътна полиция” има готовност да осигури достъп на застрахователите до системата си, който на тях ще им е нужен при въвеждане на „бонус – малус”.  „Нужна е информация за пътнотранспортните произшествия, нарушенията и наказателните постановления, които са влезли в сила по отношение на шофьорите и собствениците на колите. Необходимо е да имаме достъп, за да се сметнат коефициентите за бонус и малус. Защото според наредбата, която е публикувана в момента, те ще се смятат на база два параметъра – история на щетите на съответния автомобил, шофьор или собственик и история на поведението на шофьор или собственик. Т.е., за да тръгне системата, застрахователите трябва да имат достъп, което вече е технически възможно и предполагам, че в момента, в който Министерския съвет одобри тази наредба, тогава и технологично ще се случат нещата”, коментира Колчакова. Един от най-конфликтните въпроси в наредбата на Комисията по финансов надзор бе, че този бонус и този малус ще се формира и на базата на историята на самия автомобил. „Най-вече ще се формира от поведението на водача. Към наредбата има едно приложение, в което са изброени всички случаи, при които се налага малус, т.е. се налагат наказателни точки. 90 процента от тези случаи се отнасят до поведението на шофьора. Има само два или три елемента, които се отнасят до щетите, които този шофьор е причинил на автомобила”, каза още тя и поясни, че застраховката ще бъде по-скъпа за шофьорите нарушители, независимо дали са причинили щети. „Доколкото разбирам от наредбата в момента, в който се въведе системата, всички започват от нула”, добави Колчакова, като така поясни, че нарушенията със задна дата няма да се вземат предвид. По думите ѝ още не е ясно обаче каква точно информация ще получават застрахователите от МВР – дали ще е цялата история на шофьорите или пък само някакъв коефициент, според който те да изчисляват цената на полиците. „В момента сме още на етап на обсъждане как точно да се случват нещата и ми е трудно да отговоря как точно ще стане технологично”, поясни секретарят на съсловната организация на застрахователите. По думите ѝ с новата система застрахователите няма да се облагодетелстват. „Системата е така сметната, че да има нулев ефект върху застрахователите. Т.е. няма да печелят повече. Изчислява се на база нулевата тарифа – т.е., колкото получават малус лошите шофьори, толкова е и бонусът за добрите. Това пише в доклада на консултанта, който е смятал на база на статистически и исторически данни на нарушенията и пътнотранспортните произшествия и щетите. И това изрично го пишеше в доклада. За нас единствената причина, поради която подкрепяме „бонус – малус” системата, каквато и да е тя, е дългосрочният ефект върху поведението на водачите и намаляването на пътнотранспортните произшествия”, заяви Колчакова. „Знаете, че ние сме страната, която има най-много убити на пътя, затова трябва да подкрепим някакви стъпки в посока те да бъдат намалени, дори и тези мерки да изглеждат драстични като тази система”, добави представителката на застрахователите. Тя потвърди, че в доклада на консултанта на КФН, който не е представен публично, вариантите на системата са повече от един – 11 или 12 по думите ѝ. „Вариантите са единствено по отношение на точките, които да се отнемат и дават бонус и малус. Останалата част на кого да се налага малуса, каква информация да се взима – за всичко това предложението е едно, което консултантът е базирал на статистическа информация”, каза още Колчакова. По думите ѝ застрахователите са искали въпросният доклад да бъде представен пред обществото, за да се разбере, че те нямат финансова изгода от въпросната система „бонус – малус”. „Бонус – малус” не влияе на базата. Увеличение на полиците заради „бонус – малус” системите няма да има. Тя е предназначена да индивидуализира цената и да я прави по-честна спрямо поведението на шофьорите на пътя. Нека бъдем честни – в момента „Гражданска отговорност” е задължителна застраховка, въведена от държавата, с общи условия, измислени от държавата. Застрахователите всъщност единствено я продаваме. Цената е солидарна и е предназначена да бъде достатъчна, за да изплаща обезщетенията на пострадалите. Колкото повече се увеличават жертвите на пътя, колкото повече се увеличават обезщетенията, присъждани от съда, толкова повече расте цената. Но всички останали параметри са държавна политика. А както се вижда и от докладите на КФН, застрахавателите всъщност я продават на загуба в последните години. Това, което ще промени „бонус – малус” е, че няма да е толкова солидарен елементът на заплащането на тази застраховка”, обясни експертът. На въпроса дали все пак наистина един водач, закупил автомобил на старо, ще наследява нарушенията на стария тя заяви: „Честно казано и аз така прочитам наредбата. Трудно ми е да коментирам мотивите за това предложение. Мога единствено да спекулирам защо е така – предполагам, че са решили, че наистина трябва да има драстични мерки. Това наистина носи тройно наказание – един път водачът е глобен, един път му се налага по-висока цена на застраховката и трети път цената на автомобила му ще бъде повлияна в дългосрочен план. Така изглежда”. Колчакова коментира и другата гореща тема от последните дни, свързана с „Гражданската отговорност”, а именно въвеждането на таван на обезщетенията при смърт и предупрежденията, че ако няма такъв, то цената на застраховката може да скочи до 1000 лева. „Не говорим за таван при всички обезщетения. Говорим за един малък дял от обезщетенията, т.нар. обезщетения за морални болки и страдания при загубата на близък човек – т.нар. неимуществени вреди. Които от малък дял се превръщат на практика в почти цялото обезщетение. Това е практика, която адвокатите възприемат, когато съдят застраховател за обезщетения – не търсят имуществено обезщетение - за загуба на доход, за издръжка на членовете на семействата, те търсят обезщетение за болки и страдание. На практика стигаме до едни обезщетения, които са от порядъка на 100-120 хиляди лева. Статистиката за 2017 г. показва средно 118 хиляди лева. Това е отпреди решението на Върховния касационен съд. Те на практика заменят имуществените щети. Което пък значи, че за едно семейство от 3-4 членове това би била една сума от половин милион”, каза тя. Застрахователите вече обясниха, че след разширяването на кръга на тези, които могат да търсят обезщетение, ще се отвори дупка от 1 милиард лева, заради което и бе предупреждението, че „гражданската” може да стане 1000 лева. Тази сметка, пък те са направили на база няколко взети вече съдебни решения. „Първите решения бяха за 50 хиляди лева за двама души. А след това за 70 хиляди. Нашата сметка е за целия сектор – каква дупка липсва. А спекулации каква ще стане цената, може всяко дружество да каже каква ще стане неговата цена, според неговите сметки. Ние само знаем каква дупка има в целия сектор. Тя е между 800 милиона лева и 1 милиард, в зависимост от това дали ще са 2,5 нови наследници, 3-ма или  4-рима. При 2,5 са 800 милиона лева, а при 4 допълнителни появили се наследници е 1,3 милиарда. Обобщената сметка е на базата на разчетите на всяко дружество”, каза застрахователят. Тя заяви, че за 2017 г., според официално изненесените  данни от КФН по „Гражданска отговорност” застрахователите са на загуба от 55 млн. лв. и бе категорична, че единствената причина за покачване на цената на застраховката би била увеличените обезщетения.", "date": "2018.11.09", "title": "Застрахователите разкриха ще се увеличи ли базовата цена на гражданската при \"бонус-малус\""}
{"url": "https://www.blitz.bg/kriminalni/stana-yasno-kak-e-bil-razpoznat-zaginaliyat-kradets-shakata-nakhlul-v-doma-na-mira-dobreva_news638556.html", "text": "Дрехите издали обирджията на Мира Добрева – Шаката. Това разказват криминалисти в новия брой на „Телеграф“.   Той правел ударите с един и същ черен панталон, черен суитчър и черна маска, която слагал през лицето си, като се виждали само очите и косата му. Щом ченгетата влезли в дирите на крадеца, сравнили образа му с този запечатан на видеото от оохранителните камери край дома на тв водещата Мира Добрева и той съвпаднал напълно.  Освен това вещи на обрани съседи на Добрева били открити на адреси, които Шаката обитавал. Имало и свити ценности, които били засечени в определена заложна къща, в която крадеца пласирал плячката.  \"Телеграф\" припомня, че Шаката издъхна през септември след като един месец прекара в кома в болница. Месец след удара в дома на Мира Добрева и съседката й Емона Карагьозова той опитал да обере апартамент в кв. „Сухата река“, но две от пречките на терасата се счупили и той паднал от 4-я етаж на блока.  Съседи пък снимаха едва дишащия крадец и веднага качиха снимката му във Фейсбук с призив хората да дебнат за него.  ", "date": "2018.11.09", "title": "Стана ясно как е бил разпознат загиналият крадец Шаката, нахлул в дома на Мира Добрева"}
{"url": "https://www.blitz.bg/kriminalni/tsatsarov-iska-proverka-na-sgs-zashcho-motae-delo-za-svetla-bchvarova-piralkova_news638532.html", "text": "Главният прокурор Сотир Цацаров отправи сигнал до Инспектората към Висшия съдебен съвет (ВСС) с искане за извършване на проверка поради забавяне на изготвянето на мотивите към присъда на Софийски градски съд (СГС). Това съобщиха от пресцентъра на Прокуратурата на Република България.  НОХД № 3433/2016 г. на СГС е образувано по внесен на 12 април 2016 г., от Софийска градска прокуратура обвинителен акт срещу народния представител от парламентарната група „БСП за България“ – Светла Бъчварова-Пиралкова за това, че на 13.08.2009 г., като Председател на Управителния съвет на Селскостопанската академия /ССА/ е сключила неизгодна сделка, от която е произлязла значителна вреда за академията - в размер на 1 326 671,36 лв. и случаят е особено тежък - престъпление по чл. 220 ал.2 във вр. с ал.1 от НК. На 21.03.2016 г. главният прокурор Сотир Цацаров внесе в Народното събрание искане за снемане имунитета на народния представител.   Същият ден Светла Бъчварова - Пиралкова е дала съгласие за възбуждане на наказателно преследване срещу нея.   На 25.03.2016 г. е привлечена като обвиняема и й е взета мярка за неотклонение „Подписка“.   Според обвинителния акт, в периода от 04.07.2008 г. до 28.06.2011г. Светла Бъчварова - Пиралкова е била Председател на Управителния съвет на Селскостопанската академия.  Със заповед от 21.07.2009 г. министърът на земеделието и храните е предоставил на Селскостопанската академия за ползване 9 726,224 дка земеделски земи, намиращи се в землището на с. Стражица и с. Карвуна.   На 07.08.2009 г. в Селскостопанската академия е постъпило заявление от „Литекс Комерс“ АД, представлявано от Гриша Ганчев, за сключване на договор за съвместна дейност със ССА, с предоставяне на площите в с. Стражица и в с. Карвуна.   Без да е взето решение от Управителния съвет на ССА, на 13.08.2009 г. Светла Бъчварова - Пиралкова, в качеството си на Председател на Управителния съвет на организацията е сключила договор за съвместна научно изследователска и опитно – производителна дейност върху тази земеделска земя с „Литекс Комерс“ АД. Договорът е сключен за срок от 10 години, като „Литекс Комерс“ АД е следвало да заплаща на ССА 17 500 лева годишно или по 1,80 лева на декар.   Агротехническите и икономическите експертизи, възложени от Софийска градска прокуратура са доказали, че в същия период от време арендната цена за районите, в които се намирала предоставената на „Литекс Комерс“ АД земеделска земя е от 70 до 80 лева. При реална базова пазарна цена от 70 лева за един декар обработваема земеделска земя, за отдадените по договора 9 726,224 дка, сумата като приход за ССА би могла да бъде в размер на 680 835,68 лв.   В резултат на сключения неизгоден договор от Светла Бъчварова - Пиралкова, на Селскостопанската академия е причинена вреда в размер на 1 326 671,36 лева.   В хода на разследването са били разпитани 26 свидетели, 4 вещи лица са изготвили назначените експертизи.  След внасяне на обвинителния акт, с разпореждане на съдията-докладчик от 13.06.2016 г. делото е върнато на СГП. Протестът срещу разпореждането за връщане не е уважен от АС София и нов обвинителен акт е внесен на 22.07.2016 г.   Първото съдебно заседание е проведено на 26.10.2016 г., а на 26.06.2018 е постановена присъдата. С нея СГС, наказателно отделение, 28-ми състав, е признал подсъдимата Светла Бъчварова – Пиралкова за невиновна по обвинението за извършено престъпление по чл. 220 ал. 2 вр. ал. 1 НК. На 29.06.2018 г. Софийска градска прокуратура е протестирала тази присъда, с искане за отмяна и постановяване на нова, осъдителна присъда, с налагане на предвиденото в закона наказание от въззивния съд. До настоящия момент, в нарушение на разпоредбата на чл. 308 НПК, мотивите към присъдата на първоинстанционния съд не са изготвени.     ", "date": "2018.11.09", "title": "Цацаров иска проверка на СГС защо мотае дело за Светла Бъчварова-Пиралкова"}
{"url": "https://www.blitz.bg/kriminalni/skandalni-razkritiya-za-nagletsa-koyto-v-0315-posred-noshch-se-opita-da-napravi-neshcho-strashno-v-stolitsata-snimkivideo_news638585.html", "text": "Вчера  .  Той се опита да влезе с взлом в апартамент, а след това и в друг. Цялата му нагла постъпка бе запечата на видео.   Действията му са заснети от видеокамери в жилищна кооперация в столичния квартал „Лагера“. Той не крие самоличността си и дори обикаля със запалена цигара, докато проверява за незаключени врати.    От публикации в социалната мрежа Фейсбук става ясно, че за действията му е била уведомена полицията, но той все още не е заловен. Дори прави нови удари.   Друг потребител разкрива, че същият мъж е успял да влезе в дома му, но е успял да вземе само документите на жена му. Това се е случило в „Манастирски ливади“.  Десетки потребители са коментирали кадрите. Някои дори се заканват да се саморазправят с крадеца.  „Оказва се, че лицето се казва Йордан. Излязъл е наскоро от Централния софийски затвор. Живее в София при родителите си в кв. „Редута“. Адресът е ул. „Царичина 4“. Живее с втория си баща Димитър, майка му Ева и брат му Георги. Подвизава се и в квартал Левски“, пише в сигнала на потърпевшия.  БЛИЦ научи, че въпросният крадец се казва Йордан Катермов. А лично Любомир Коцов, който качи видеото с апаша, \"изтипоса\" фейсбук профила му и с големи червени букви написа \"Открихме го!\".         На   БЛИЦ очаква новини, снимки и видео от своите читатели в цяла България и по света    ", "date": "2018.11.09", "title": "Скандални разкрития за наглеца, който в 03:15 посред нощ, се опита да направи нещо страшно в столицата (СНИМКИ/ВИДЕО)"}
{"url": "https://www.blitz.bg/politika/zaliva-feysbuk-s-falshiva-realnost_news638490.html", "text": "Какво общо има между млада шампионка по шах и народният представител Делян Пеевски? Не бързайте да казвате нищо или да махвате с ръка – естествено, че нищо. За хилядите тролове, които ежеминутно се трудят в интернет пространството в полза на задкулисните си ментори обаче не е така, пише  .   Плод на тяхното творчество например е чутовната манипулация, че на младата спортна надежда е отказана стипендия от Столична община заради липса на средства, но видите ли държавата плащала пари на Пеевски – за охрана от НСО.  Всеки здравомислещ човек разбира, че това е евтина пропаганда, в която се навързват две напълно несвързани една с друга новини, с цел да се омаскари някого. Столична община, както и всяка друга форма за местно самоуправление, не плаща парите за охрана на НСО, а си има собствен бюджет и сама решава как да бъде разпределен.  Повече по темата четете на сайта на  .", "date": "2018.11.09", "title": "Залива Фейсбук с фалшива реалност"}
{"url": "https://www.blitz.bg/kriminalni/nakazanie/ekskluzivno-v-blits-ne-e-za-vyarvane-kakva-naglost-e-proyavila-evgeniya-baneva-v-nitsa_news638583.html", "text": "Наглостта на Евгения и Николай Баневи вече минава всякакви граници. След като зрелищно бяха задържани в Ница по подозрение в данъчни престъпления и присвояване, сега съпругата на скандалния бизнесмен поискала да излезе на свобода, научи БЛИЦ.Банева е пожелала да бъде освободена от ареста в Ница, защото нямало кой да се грижи за трите им деца. Съдът обаче е бил безмилостен и я е оставил в ареста.  Тя и мъжът й явно не осъзнават какво ги чака като си дойдат в България заради буквалното опоскване на завода \"Полимери\" и още куп престъпления, в които ще бъдат обвинени. В близките дни се очаква да започне процедура за екстрадирането на семейството у нас.  Медията ни припомня, че съпрузите бяха задържани от френската полиция по искане на нашите власти заради подозрения за данъчни престъпления и присвояване. Разследването е за източване на завод \"Полимери\" в Девня, приватизиран от Банев през 1998 г.  От 2010 г. заводът не работи, от 2013 г. е в несъстоятелност, а през 2017 г. е препродаден за 14,5 млн. лв. Според обвинението клиентите на \"Полимери\" превеждали парите не по сметките на дружеството, а по офшорни сметки на Баневи, обясни шефът на Спецпрокуратурата Иван Гешев методите на източването. Имало и случаи на взимане на пари от касата на \"Полимери\".  В резиденцията им край София били открити документи за собственост на офшорните фирми, злато и скъпоценности \"в потресаващи размери\". Явор БЕЛЧЕВ, БЛИЦ  ", "date": "2018.11.09", "title": "Ексклузивно в БЛИЦ! Не е за вярване каква наглост е проявила Евгения Банева в Ница!"}
{"url": "https://www.blitz.bg/layfstayl/za-damite/39-ot-zhenite-tayno-mrazyat-tazi-seks-poza-mozhete-li-da-poznaete-koya-e_news638466.html", "text": "Разнообразието в спалнята е страхотен начин да запазите сексуалния си живот.    Освен това ви показахме и няколко чудесни предложения за Те гарантиран огромно удоволствие и на двама ви. Оказва се все пак, че има една поза, която цели 39% от жените буквално ненавиждат и ако я прилагат в спалнята, то това е от чист алтруизъм. Можете ли да познаете коя е тя?", "date": "2018.11.09", "title": "39% от жените тайно мразят тази секс поза, можете ли да познаете коя е?"}
{"url": "https://www.blitz.bg/na-tozi-den/istoriyata-na-edin-ot-nay-izvestnite-simvoli-na-studenata-voyna-i-krayat-na-zhelyazna-zavesa-snimkivideo_news638505.html", "text": "На днешна дата преди 29 години пада един от .  Стена, служила за граница между Западен Берлин и Германската демократична република от 13 август 1961 до 9 ноември 1989 г. Стена, отнела живота на около 200 души, при опита си да я преминат и да избягат на Запад. Стена, разделила много семейства и променила много съдби, припомня  .  Падането й на 9 ноември 1989 г. дава началото на рухването на т. нар. \"Желязна завеса\", разделяла Западна и Източна Европа в продължение на 44 години. Днес в Берлин са запазени само няколко секции от стената в района на Потсдамер Плац и на Бернауер Щрасе. Много от късовете от Берлинската стена са откупени след разрушаването ѝ. Някои се намират в САЩ, например в корпорацията \"Майкрософт\", в щабквартирата на ЦРУ и на други места. На 16 май 2006 г. сегмент от историческия символ е подарен на България и е изложен в София до Мемориала на жертвите на тоталитаризма, където може да бъде видян и до днес. Баща фотографира сина си, който се преструва, че бута Берлинската стена по време на тържествата, отбелязващи деня на немското единство на 3 октомври 2018 г. в Берлин Снимка: Gettyimages         Графит, показващ бившия съветски лидер Леонид Брежнев (L) целувайки бившия източногермански комунистически лидер Ерих Хонекер от руския художник Дмитрий Врубел на Берлинската стена   Стената След Втората световна война Берлин е разделен на 4 окупационни зони. Източната зона попада под контрола на СССР, а трите западни - под контрола на окупационните власти на САЩ, Великобритания и Франция. Отсъствието на физическа граница между зоните довежда до конфликт и масово преминаване на специалисти и граждани от Източен Берлин във ФРГ.  В нощта на 12 срещу 13 август 1961 г., в условия на изострящо се противопоставяне между двата лагера и най-вече САЩ и СССР, полицията и военните на Източна Германия блокират всички гранични участъци и прокарват бодлива телена ограда дълга 156 км около трите западни сектора и 43 км, разделяща Източен и Западен Берлин.     Снимка: Gettyimages     Хората, живеещи в комунистическа ГДР, се събуждат и откриват, че са разделени от приятели, роднини и колеги на запад.   Източногерманци се опитват поне да видят какво има в мечтания Запад Снимка: Getty Images/Guliver Photos       гигантска черно-бяла фотография, която показва Берлинската стена минаваща през Райхстага Снимка: Gettyimages     Никога преди това един режим не е заграждал собствения си народ. Заповедта за изграждането на съоръжението е подписана от основателят на ГДР Валтер Улбрихт. Фактически това е нарушение на следвоенното споразумение на страните-победителки, съгласно което Великобритания, Съветският съюз, Съединените щати и Франция имат равни права относно управлението на целия Берлин. Строителството и преоборудването на стената продължава от 1962 до 1975 година.   28 ноември 1961 г., Западeн Берлин, полицаи отстраняват бодлива тел от западната страна на Берлинската Бранденбургска врата пред Берлинската стена Снимка: Gettyimages     Напълно построената стена се е състояла от метална мрежа - 66,5 км, сигнални ограждения под високо напрежение - 127, 5 км; 105,5 км ровове, противотанкови укрепления и 302 стражеви вишки. Използваните за строителството й бетонни блокове са 45 хиляди. Край пропускателните пунктове от двете й страни през всичките години на съществуването й на пост са стояли танкове: от едната страна - съветски, а от другата - американски.   Историческият граничен пункт на стената между Източен и Западен Берлин Checkpoint Charlie Снимка: Getty Images/Guliver Photos     От 26 август 1961 г. до 17 декември 1963 г. всички възможности за преминаване от едната в другата част са блокирани. През 1963 г. се отваря ограничена възможност за преминаване от другата страна на стената заради Коледа. Подобни ограничени позволения се дават и през 1964, 1965, и 1966 г. През 1971 г. берлинчаните от западната част получават възможността да кандидатстват за визи, които да разрешават контролираното им преминаване на стената.   След като стената пада символично, стотици жители на ГДР се катерят по нея Снимка: Getty Images/Guliver Photos     Кой я измисли? Основателят на ГДР Валтер Улбрихт или шефът на Кремъл Никита Хрушчов? Истината може би се крие в един документ, открит в Москва от Матиас Ул от Института по история на Германия в Мюнхен. Става въпрос за неизвестен досега протокол от проведен разговор между Хрушчов и Улбрихт на 1 август 1961 година. Тогава усилено вече вървяла подготовката за строителството на стената. От протокола става ясно, че Хрушчов е изпратил съветския посланик в Берлин при Валтер Улбрихт, за да му предаде намерението на съветския ръководител за изграждане на \"железен обръч около Берлин\". Аргументите му - много инженери били напуснали ГДР и срещу това трябвало да бъде сторено нещо.   източногерманския премиер Ото Гротеохл Снимка: Gettyimages     Тогава Студената война била в разгара си и двамата другари не се съмнявали, че изходът от нея ще се реши в Германия. Но сметките им за бърз икономически възход на ГДР, която трябвало да изпревари Западна Германия до 61-62 година, просто не излезли. Улбрихт хвърлил вината за това върху Полша и България, които не изпълнявали задълженията си да доставят въглища и стомана. На този фон Хрушчов посъветвал Улбрихт да изготви комюнике, в което да обяви, че се забранява преминаването в Западен Берлин, че ще бъдат изградени охранителни и контролни постове, и че преминаването на границата ще става само със специални разрешения.\" Според Хрушчов гражданите на демократичната република щели да проявят разбиране, ако им бъде внушено, че стената е тяхната защита срещу западните шпиони... Последната жертва Около 5000 души са успели да я преодолеят стената, символ на \"Желязната завеса\". Най-известните случаи са масовото бягство по тунел, дълъг 149 метра, полет с делтаплан, промушване между прозорците на 2 съседни апартамента. При опитите за бягство зад стената са загинали над 136 човека, като точният брой на жертвите и до днес остава неизвестен. Последната  жертва е Крис Гефрой. Той умира половин година преди разрушаването на стената. По това време все още важи заповедта за разстрел на източногермански граждани, които правят опит за бягство.    Снимка: Gettyimages     Фатална заблуда е причината за опита за бягство на Крис Гефрой през февруари 1989-та година. Негов познат войник му казва, че заповедта за разстрел е отменена. 20-годишният келнер се чувства дискомфортно в ГДР. И пред заплахата да влезе в казармата, решава да премине със свой приятел отвъд стената.  Вечерта на 5 февруари 1989-та двамата се скриват в малка градинка, точно на границата. Опитват се да прескочат стената със стълба, при което гръмва алармата. По-късно свидетели от запад разказват, че са чули най-малко десет изстрела и са видили как един мъж е бил отнесен.   Гранични полицаи носят трупа на Петер Фехтер, застрелян на 17 август 1962 г. при Берлинската стена Снимка: АР/архив     Крис Гефрой умира само след няколко минути, приятелят му оживява с тежки наранявания и е закаран в затвора.   Крис Гефрой - последната убит при преминаване на Берлинската стена Снимка: Wikipedia     \"Историята на социалистическата система завърши\" През септември 1989 г. комунистическият лидер на ГДР Ерих Хонекер изненадващо подава оставка. На 9 ноември същата година министър-председателят на Германската демократична република и член на ЦК на Германската единна социалистическа партия Гюнтер Шабовски съобщава новината, която се чака с години, а именно - ограниченията за излизане от ГДР падат . Той свиква пресконференция, на която присъстват десетки чуждестранни медии. Никой обаче не очаква да чуе следното - \"Ние решихме днес да вземем решение, което позволява на всеки гражданин на ГДР да излезе през граничните пунктове на страната\". Настава смут в залата и никой не знае как да реагира. Към Шабовски започват да валят въпрос след въпрос. \"Откога влиза в сила?\", гласи един от тях. Шабовски малко смутен отвръща: Доколкото ми е известно... веднага, незабавно! На брифинга цари объркване и никой не знае дали това, което е чул, е истина. Министър-председателят на ГДР бърза да уточни за репортерите: \"Не става дума за туризъм. Това е разрешение за свободно напускане на ГДР\". Това става повод множество хора да се съберат пред Берлинската стена, да започнат да я разрушават с ръцете си и да създадат по този начин някои от най-силните образи от съвременната история на човечеството.      Снимка: Gettyimages     Няколко часа по-късно сътрудникът на Михаил Горбачов Анатолий Чернаев пише в дневника си: \"Берлинската стена падна. Една епоха в историята на социалистическата система завърши. След полската и унгарската работническа партия, падна и Хонекер, днес обявиха и за оттеглянето на Живков. Сега ни остават само \"близките ни приятели\"- Кастро, Чаушеску и Ким Ир Сен. Хора, които ни мразят\". Берлинската стена обаче не е разрушена напълно. Запазени са няколко секции от Берлинската стена в района на Потсдамер Плац, недалече от река Шпрее и на Бернауер Щрасе. По този начин се цели да се запази историята, колкото и жестока да е била.   Туристите стоят на бившата част на Берлинската стена, наречена Галерия Ийстбъд Снимка: Gettyimages     През 1990 г. германската рок група \"Скорпиънс\" изпълнява песента \"Вятърът на промяната\" (Wind of Change, 1990 г.), която става символ на политическите промени в Централна и Източна Европа в края на 80-те години на миналия век и падането на Берлинската стена", "date": "2018.11.09", "title": "Историята на един от най-известните символи на Студената война и краят на \"Желязна завеса\" (СНИМКИ/ВИДЕО)"}
{"url": "https://www.blitz.bg/kriminalni/saytt-za-falshivi-novini-frognyuz-spisvan-ot-agenta-ot-ds-ognyan-stefanov-otnovo-ulichen-v-nagla-lzha_news638620.html", "text": "Преди два дни сайтът за фалшиви новини „Фрогнюз“ сътвори поредната си опашата лъжа, в услуга на фараона Цветан Василев. След като преди време вкара несъществуващи думи в устата на американския сенатор Джон Корнин, който уж бил направил изявление за процедурата по закона „Магнитски“ (от офиса на сенатора веднага опровергаха партенката на „Фрогнюз“ и я нарекоха „фалшива новина“), този път така наречената „медия“ вдигна топката и не се посвени да създаде измислица с участието на самия държавен секретар на САЩ Майк Помпео.Според неподписан материал, зад който прозира агент „Академик“, както е по-известен собственикът на „Фрогнюз“ Огнян Стефанов, при посещението на Екатерина Захариева в САЩ основен въпрос за обсъждане на срещата й с Помпео бил този за налагането на санкции по закона „Магнитски“ срещу главния прокурор Сотир Цацаров и депутата от ДПС Делян Пеевски. Нещо повече, очаквало се резултатите да бъдат оповестени публично в началото на декември, като това били съобщили на „Фрогнюз“ „дипломатически източници“.  Тези „източници“ обаче за пореден път сочат не към дипломацията, а към бюрото на Цветан Василев в луксозния му хотел в Белград, откъдето същият командва платените си медийни слуги в България, а хора като Огнян Стефанов прилежно претворяват в „статия“ поредната  фалшива новина.  Официално съобщение от офиса на държавния секретар на САЩ Майк Помпео, публикувано на страницата на Държавния департамент, разбира се опровергава и в този случай небивалиците на глашатаите на българския Бърни Мадоф.  В него говорителката на Държавния департамент на САЩ Хедър Науер изрично посочва, че Майк Помпео се е срещнал с българския външен министър Екатерина Захариева, като двамата са обсъдили единствено значението на двустранните отношения между САЩ и България, плановете на България за модернизиране на въоръжените сили и енергийната диверсификация като приоритет на европейската енергийна сигурност, както и глобални въпроси, включващи иранската програма за балистични ракети, значението на запазването на санкциите за Русия и техния общ интерес за постигане на стабилност, сигурност и просперитет за страните от Западните Балкани.      Разбирайки, че лъжите му закона „Магнитски“ и желанието да се представи за жертва на българската правосъдна система няма как да дадат резултат зад океана и че там подобна тема на практика не съществува, Цветан Василев от месеци е дал картбланш на „журналисти“ като Огнян Стефанов, Люба Кулезич, Соня Колтуклиева, Мирослав Иванов и Сашо Диков, да претоплят с измислици и инсинуации „процедурата Магнитски“ при всеки възможен повод, пък бил той и с „участието“ на американски сенатор или дори със самия държавен секретар на Щатите, както е в случая.  Но когато си способен нагло да се жалваш по закон, който е бил създаден за да санкционира нарушители на човешките права в Русия, а същевременно от години се опитваш да прехвърлиш откраднатите от КТБ активи за милиарди, именно на руски олигарси попаднали в забранителния списък на САЩ, то и поредната ти небивалица вече може да предизвика в обществото само съжаление.          ", "date": "2018.11.09", "title": "Сайтът за фалшиви новини „Фрогнюз“, списван от агента от ДС Огнян Стефанов, отново уличен в нагла лъжа"}
{"url": "https://www.blitz.bg/kriminalni/nakazanie/izvnredna-novina-za-chetirimata-blgarski-granichari-koito-turtsiya-iska-da-predadem-sluchi-se-neshcho-bezpretsedentno_news638622.html", "text": "Българските гранични полицаи Михаил Цонков, Николай Костов, Николай Петков и Живко Петков получиха безпрецедентна помощ от Районния съд в Бургас. Това предава Флагман бг.   Един от най-опитните магистрати Петя Георгиева отказа да изпълни международната поръчка за разпит на граничарите, с което даде ясен знак – ч е независимата съдебна власт смята четиримата бургазлии за невинни.     Дори Международната спогодба подписана от България и Турция през 1976 година, според която ако има произнасяне на съд в едната страна, то другата трябва да приеме решението му, в случая е неприложима.    ", "date": "2018.11.09", "title": "Извънредна новина за четиримата български граничари, които Турция иска да ѝ предадем, случи се нещо безпрецедентно!"}
{"url": "https://www.blitz.bg/kriminalni/prestplenie/ekspert-plasheshcho-novata-droga-kanibal-e-10-pti-po-silna-ot_news638653.html", "text": "Нов вид дрога плъзна из страната. Синтетичното вещество е познато като \"Канибал\". Оказва се, че наркотикът навлиза все по-сериозно на нелегалния пазар у нас.   „Трудно е да се определи защо дрогата е позната с това име в страната ни“, обясни пред БНР директорът на Дирекция \"Национален фокусен център за наркотици и наркомании\"Александър Панайотов. По думите му веществото има много наименования, сред които \"Ванила скай\", \"Синьо кадифе\" и \"Облак 9\". \"Самото вещество, което вероятно имат предвид, последно е засечено в България 2013 година. Имаше такова засичане и през 2010-а.  Мога да кажа, че беше поставено под контрол още през 2011 година. В Европа последно е било засечено в Испания през 2016 година\", коментира Панайотов. За направата на опиата се използва съставка от храст, който се среща най-често в Североизточна Африка и Арабския полуостров. \"Този вид наркотик е със стимулиращ ефект. Най-често е свързан с първоначална еуфория, физическа активност, невъзможност да се спи, нежелание за хранене и пиене на вода. При по-силни дози може да се стигне до параноидни психози, насилие и дори до самоубийство\", смята експертът. В сравнение с метамфетамините „Канибал“ води до 10 пъти по-силна зависимост. „Нашите изследвания показват, че най-често употребата на наркотици започва между 13 и 15 години, посочи още Александър Панайотов, като обясни, че се среща и спад във възрастта.", "date": "2018.11.09", "title": "Експерт плашещо: Новата дрога \"Канибал\" е 10 пъти по-силна от..."}
{"url": "https://www.blitz.bg/kriminalni/nakazanie/izrod-ot-blagoevgrad-iznasili-15-godishno-momiche-i-posle-szdade-detsko-porno-s-neya_news638642.html", "text": "Районна прокуратура – Благоевград е внесла обвинителен акт срещу Я.Т. (на 46 години) за извършени от него престъпления – изнасилване, блудствени действия и създаване на порнографски материал с участие на непълнолетно момиче, съобщиха от пресцентъра на Апелативна прокуратура - София.   Обвиняемият Я.Т. и пострадалото петнадесетгодишно момиче – В., се познавали от около девет години, покрай приятелските отношения между семействата им. Освен това тя била в дружески отношения с по-голямата му дъщеря, с която се познавали от малки. Майките им също били в приятелски отношения, като момичетата оставали да преспиват в къщата на едната или на другата. От 20.03.2018 г. обвиняемият Т. позвънил няколко пъти по телефона на В., като искал от нея да се срещнат, под предлог да поговорят и да получи информация за поведението на дъщеря си и жена си. Момичето му отказвало. Обажданията му станали все по-чести и настоятелни, като В. решила да се отбие до адреса, на който живеело приятелското семейство, както и да вземе свои дрехи, които по-рано била оставила у т Около 14 ч. на 23.03.2018 г. тя отишла в жилището, където се намирал само обвиняемият Я.Т., който пиел ракия. Първоначално мъжът я разпитвал за жена си и дъщеря си. Впоследствие обаче той се приближил и започнал да я прегръща, опипва и целува. Момичето се отдръпнало и направило опит да се съпротивлява и да го отблъсне. Обвиняемият я бутнал към едно от леглата, свалил дънките й и я ударил по лицето, след което осъществил насилствен полов акт и блудствени действия с петнадесетгодишно момиче. Освен това Я.Т. заснел на мобилен телефон три видеоклипа, съдържащи реални блудствени действия и съвкупление с участието на пострадалата. Мъжът я заплашил, че ако разкаже за случилото се на майка си или на жена му, щял да ги публикува в социална мрежа „Фейсбук“. По време на извършваните от Т. престъпни деяния, продължили около два часа, той нанесъл множество удари по различни части на тялото и лицето на детето, дърпал го за косата, заплашвал го с нож и словесно. Същият ден, след като се прибрала вкъщи разплакана, В. споделила на майка си за случилото и бил подаден сигнал в Районното управление в гр. Благоевград. От м. март 2018 г. обвиняемият Я.Т. е с мярка за неотклонение „Задържане под стража“. Предстои насрочване на разпоредително заседание по делото.", "date": "2018.11.09", "title": "Изрод от Благоевград изнасили 15-годишно момиче и после създаде детско порно с нея!"}
{"url": "https://www.blitz.bg/kriminalni/koshmar-10-bandi-apashi-vrsheyat-v-sofiya-rabotyat-ss-zakonni-klyuchari-i-chupachi-na-khonorar_news638572.html", "text": "Крадците ни следят 15 дни преди да ни оберат жилището. Времето използват, за да проучат в колко часа набелязаните собственици излизат за работа, кога се прибират, обичат ли да ходят по заведения и имат ли охрана.  „В момента има близо 10 банди, които са съставени от професионалисти. Те  тормозят и нас, и гражданите на София, като работата ни по тях не спира“, заяви пред „Телеграф“ шефът на Криминална полиция в СДВР Ангел Бадънков.  Той отчете, че от началото на годината до момента са разбити 20 групи обирджии, но на тяхно място винаги се появявали нови.    Набелязване  Закоравелите бандити никога не влизали в жилища на случаен принцип. Разполагали с предварителна информация каква би могла да бъде плячката им. Не ги привличали нито скъпи телевизори, нито техники, а само ценности и пари кеш, разказаха разследващи. Най-нападани и обирани били кварталите по Южната дъга на Околовръстното шосе като „Бояна“, „Драгалевци“, „Гоце Делчев“ и др. Информацията за това какво има в жилищата издавали обикновено бивши служители на въпросните собственици, които им имали зъб. Имало дори случай, при който уволнен шофьор на бизнесмен дал скица на къщата и местонахождението на сейфа, както и модела и ключалката му на бандитите. След месец проучване касата изчезнала.    Фейсбук  Напоследък бандите имали хора, които се специализирали в проследяване на жертвите във Фейсбук и Инстаграм. Целта им била да сигнализират, когато мъжа или жената се отбележат, че са на почивка в чужбина. „На колкото по- екзотични места се тагват, толкова по-примамливи стават за крадците. Затова апелираме хората да качват всякакви материали, след като се прибрали от воаяжа“, казват ченгета. Във всяка от десетте банди, имало освен по един компютърен спец, но още поне трима човека, които извършвали удара. Двама влизали в жилището и го обръщали с хастара нагоре, другият дебнел край обекта за нежелана компания от полиция или някой любопитен съсед.    На частно  Към всяка от групите работели на хонорар ключари и т.нар. чупачи на брави и сейфове. „Тези хора са напълно легали, имат си ателиета, денем работят по всяка буква от закона, чукат и на касов апарат всяка услуга. Но през нощта действат на хонорар. Обикновено ги спазаряват да отключат някоя по-засукана брава срещу процент от откраднатото“, обясниха криминалисти. Имало няколко случая в домове на известни българи, за които били викани лицензирани отключвачи, а после сами се хвалели в подземния свят, че взели половината от плячката. После на разпитите обяснявали, че при тях дошли хора, казали, че са собственици и ги помолили да им отключат вратата, защото си забравили ключовете вътре, споделят ченгета. Имало и момчета, които на жаргон наричали чупачи, защото не отключвали сейфове и ключалки, а директно ги разбивали за броени секунди.    Набелязват жилища със стотинки   За разлика от по-престижните квартали, в по-крайните като „Люлин“, „Надежда“, „Обеля“, „Христо Ботев“ крадците действат като набелязват апартаментите. „Най-новото, което сме засекли и вече работим по няколко човека от контингента, е слагането на стотинка на изтривалката. Целта е да се разбере дали има човек си е у дома“, обясниха криминалисти. По думите им апашите слагали по 10 и 50 ст. в единия край на изтривалката и ако човек се прибере, винаги ги взима. Това е знак да не се напада. „Става въпрос за криминално проявени лица, които минават, оглеждат жилището и след няколко часа го разбиват. Там няма проучване, а се ориентират по вратата и могат ли да  ", "date": "2018.11.09", "title": "Кошмар: 10 банди апаши вършеят в София, работят със законни ключари и чупачи на хонорар"}
{"url": "https://www.blitz.bg/zdrave/zdravoslovno/11-yasni-priznaka-che-ste-absolyutno-zdravi_news638443.html", "text": "Желаещите да научат дали са здрави, често се натъкват на противоречива информация. Някои казват, че здравето е пряко свързано с теглото, докато други не са съгласни с тях.   Съществуват различни мнения за това какво да се яде и те съвпадат само по няколко продукта. А дори не си струва да се опитвате да постигнете консенсус за това, какво представлява правилната диета!  Затова, за да имате твърда основа под краката си, е важно да знаете какво говорят за доброто здраве медицински специалисти, изследователи и други учени хора.   Чупливата, суха или тънка коса е знак, че нещо не е наред в тялото (например поради стрес, хипотиреоза или нарушения в храненето). Обратното също е вярно: здравата коса свидетелства за здраво тяло. Нейният растеж зависи от състоянието на фоликулите и кожата, както и способността на организма да създава правилен косъм.  Условието за растеж на гъстата блестяща коса е наличието на ключови компоненти като протеини, здравословни мазнини и витамини. Ето защо, здравата коса показва правилното хранене и усвояване на всички полезни компоненти.  ", "date": "2018.11.09", "title": "11 ясни признака, че сте абсолютно здрави"}
{"url": "https://www.blitz.bg/zdrave/zdravni-novini/d-r-olesya-velinova-obyasnyava-zashcho-ne-tryabva-da-se-prekalyava-s-botoksa_news638210.html", "text": "Ботулиновият токсин (ботокс) е белтък, който се произвежда от бактерията Clostridium botulinum. Когато бактерията се размножи в някои храни, може да предизвика хранително отравяне. Clostridium botulinum произвежда седем различни типа токсин, наречени с буквите от азбуката – от A до G. В медицината се използват препарати, съдържащи предимно ботулинов токсин тип А.   Използването на ботулинов токсин (ботокс) за козметични цели – за премахване на бръчките между веждите, започва от 1988 г. С годините приложението на ботокса в козметологията се разширява. За това как правилно да се използва ботоксът обяснява д-р Олеся Велинова – специалист-дерматолог и венеролог, която от 15 години работи в областта на естетическата дерматология.   - Д-р Велинова, каква е основната грешка, която се допуска при поставянето на ботокс? - Най-честите две грешки са поставяне на прекалено големи дози ботулинов токсин и инжектиране в неправилното място – например прекалено ниско в мускула, поради което се получава отпускане на клепачите. Когато се поставят големи дози ботокс, лицето изглежда неестествено, замръзнало, защото липсват мимиките. Това е усложнение след поставяне на ботулиновия токсин.  - Самото име на веществото ботокс включва токсин, отрова. Тогава безопасно ли е за здравето? - Едно и също нещо може да бъде и лекарство, и отрова. Разликата между тях е само в дозата. В козметологията зависи с каква доза ботокс работим. Съвременните ботулинови токсини са безопасни препарати, изследвани много добре и доказано не носят токсично натоварване на организма. Важното е да се спазва дозировката, а тя е различна за всеки конкретен случай. Тя зависи от активността на мускулатурата на лицето и от възрастта. На млади момичета поставям минимални дози, колкото да отпусна леко лицевата мускулатура, а не да я блокирам. Докато при по-възрастни пациентки, които от години си поставят ботокс, дозата е по-голяма, защото мускулатурата на лицето е станала нечувствителна на ниските дози. При мъжете дозата също е малко по-голяма, поради особеностите на мъжката анатомия. Но всичко е изчислено така, че да не получаваме усложнения и странични ефекти.", "date": "2018.11.09", "title": "Д-р Олеся Велинова обяснява защо не трябва да се прекалява с ботокса"}
{"url": "https://www.blitz.bg/zdrave/unikalna-operatsiya-dava-shans-za-normalen-zhivot-na-siamskite-bliznachki-nima-i-daua-snimki_news638571.html", "text": "Хирурзи от Royal Children's Hospital в Мелбърн извършиха успешна операция по разделянето на 15-месечни сиамски близначки от Бутан. Лекарите съобщиха, че децата имат шанс за пълно възстановяване, предаде Би Би Си.    Малките Нима и Дауа Пелден били съединени в торса и споделяли общ черен дроб. Водещият операцията хирург д-р Джо Крамъри заяви след 6-часовата интервенция, че момиченцата са в добро състояние. Все пак той уточни, че следващите 24-48 часа са от изключителна важност и не е изключен риск от усложнения. \"Няма нищо по-хубаво във всяка една операция от това, да можеш да отидеш при родителите и да им кажеш, че си се погрижил за децата им\", допълни д-р Крамъри. ", "date": "2018.11.09", "title": "Уникална операция дава шанс за нормален живот на сиамските близначки Нима и Дауа (СНИМКИ)"}
{"url": "https://www.blitz.bg/zdrave/pisna-li-vi-vsichki-da-iskat-neshcho-ot-vas-tova-e-spasenieto_news638575.html", "text": "Били ли сте в такава ситуация, в която личното ви време сякаш се населява с приятели, колеги и роднини, които все искат нещо от вас? Дали да излеят мъката си, или да им помогнете в ремонта, или да се включите в отглеждането на децата, да ги подкрепите да се справят със своите трудности, да намерят решение на въпрос или да просто да ги забавлявате?    Ако сте били в такава ситуация, сигурно познавате досадата, умората и раздразнението от липсата на реципрочност (тоест и вие да получите подкрепа или нещо друго от тях, когато ви е нужна/о). Как да се справите със ситуацията така, че да запазите личното си време и да съхраните добрите отношения с ценните за вас хора?", "date": "2018.11.09", "title": "Писна ли ви всички да искат нещо от вас? Това е спасението!"}
{"url": "https://www.blitz.bg/zdrave/diagnostika-i-lechenie/koya-terapiya-pomaga-mnogo-pri-pleksit-i-radikulit-obyasnyava-d-r-ivan-konovski_news638578.html", "text": "Д-р Иван Коновски е рентгенолог и специалист по мануална терапия. В какво се изразява същинската мануална терапия? Какви са показанията и противопоказанията за прилагане на този лечебен метод? Какъв е ефектът от него? Отговор на тези и още въпроси вижте в интервюто с д-р Коновски.  - Д-р Коновски, как въздейства на организма мануалната терапия? - Мануалната терапия е дял от медицината, алтернативен начин за лечение на блокажи в гръбначния стълб и ставите. Основният принцип при мануалната терапия е да разблокира даден обем движение. Много често ставите блокират, т.е. не могат да извършват движенията в пълния си обем. А целта на мануалната терапия е именно тази - да освободи това движение, чрез което по-нататък вече се достига максималният ефект. Затова хората, които практикуват мануална терапия, трябва да са идеално запознати с анатомията, физиологията и патофизиологията на човешкото тяло, тъй като точно това е обект на мануалната терапия. ", "date": "2018.11.09", "title": "Коя терапия помага много при плексит и радикулит, обяснява д-р Иван Коновски"}
{"url": "https://www.blitz.bg/kriminalni/skandalni-razkritiya-za-romite-bili-i-grabili-pensioneri-v-pazardzhishko-i-zhertvite-im-snimki_news638508.html", "text": ". Пострадали са мъж на 77 години и жена на 83 години. Нападателите са задържани.  Малко след 20:30 ч. в пазарджишкото село Огняново мъж нахлува в къщата на 77-годишния Милан Чолаков и го заплашва с нож.  „Аз съм заспал. Изведнъж някой влиза тука. Лампата е светила. Аз не бях заключил. Хваща ме за гушата и ми казва: Сега ще те убия. Дай ми парите! Сега ще те заколя. Държи ножа, замахва…”, сподели потърпевшият възрастен мъж пред bTV.   „Чух тропане. Той го е блъскал, удрял. Спрях телевизора. И той като избягал, се качи горе и ми каза: Искаха да ме оберат. Искаха да ме убият”, каза съпругата на Милан Чолаков.  Нападателят преобръща цялата стая, но не открива пари. Отмъква радиото и прави опит да отнесе водната помпа на двора. Дядо Милан разпознава нападателя – преди няколко години му откраднал 800 лева.  След ден в близкото село Алеко Константиново, 83-годишната пенсионирана учителка Цветелина Грозданова е нападната на улицата, на метри от пощата.   „Взех пенсията. И по пътя ме настигна едно момче. Настигна ме и казва: Бабке, взе ли заплатичката?  И ми дръпна чантата – вътре ми е портмонето с парите. И хукна. Къде ще го търся. Хукна. И аз се разплаках, започнах да викам”, спомня си Цветелина Грозданова.  За по-малко от 12 часа пазарджишката полиция разкрива нападателите от Огняново и Алеко Константиново:  „В първия случай има задържан – мъж от село Огняново, който е криминално проявен, осъждан.  А в пазарджишкото село Алеко Константиново, са задържани двама млади мъже, на 18 и 19 години, единият от тях е извършител, другият е съучастник, тъй като е подсигурявал извършването на грабежа”, заяви Мирослав Стоянов, говорител на ОД МВР-Пазарджик.  Цветелина Грозданова посочи, че след намесата на униформените парите са ѝ върнати. Мъжът, заплашил с нож дядо Милан от село Огняново, е с условна присъда в момент на изпитателен срок.  ", "date": "2018.11.09", "title": "Скандални разкрития за ромите, били и грабили пенсионери в Пазарджишко, и жертвите им (СНИМКИ)"}
{"url": "https://www.blitz.bg/zdrave/otrvete-se-ot-tyakh-navitsite-koito-zabavyat-metabolizma_news638247.html", "text": "Добрият метаболизъм е ключът към перфектната фигура.  Според едни добрият метаболизъм е природна даденост, според други - всеки лесно може да го контролира. В  ", "date": "2018.11.09", "title": "Отървете се от тях: Навиците, които забавят метаболизма"}
{"url": "https://www.blitz.bg/zdrave/efektivna-domashna-retsepta-za-pochistvane-na-cherniya-drob-snimki_news638250.html", "text": "Черният дроб е един от основните и може би единственият орган, който може да се регенерира. Ако обаче не му обръщате внимание, ще пострадат и други органи, чиято работа зависи от черния дроб и това ще създаде ефекта на бумеранга по цялото ви тяло.   Всичките останали органи са зависими от черния дроб. Ако черният дроб е здрав и тялото е здраво \", пише средновековният учен и лекар Авицена за значението на нашия естествен филтър. Повечето хора ще кажат: \"Черният ми дроб не боли\". И това е вярно, дори когато е увреден, черният дроб наистина не боли, защото в него няма нервни окончания. Можем да почувстваме само тежестта и дискомфорта, когато увеличеният черен дроб натиска съседните органи.  Предлагаме ви стара рецепта за естествен почистващ препарат на черния дроб, който може лесно и бързо да се приготви у дома. Опитайте го и тялото ви ще ви благодари. Почистване на черния дроб у дома Тежест след хранене, болка в стомаха, слабост, недостиг на въздух? Време е да пречистите черния си дроб! Най-добре е да направите това веднага с цвекло. Опитайте се да използвате корени, отглеждани натурално, без да са използвани торове и химикали.", "date": "2018.11.09", "title": "Ефективна домашна рецепта за почистване на черния дроб (СНИМКИ)"}
{"url": "https://www.blitz.bg/zdrave/unikalen-plod-reshava-problema-ss-stresa-akneto-i-kashlitsata_news638573.html", "text": "Един плод бързо облекчава стреса и ефективно се бори с безсънието. За целта е достатъчно да изяждате само по 1 чаена лъжичка от плодовете й сутрин и вечер. Освен това горчивите вещества, съдържащи се в този плод, подобряват апетита и храносмилането.   За кого е противопоказана?  Този плод подобрява тонуса на маточните мускули, така че бременните жени трябва да се отнасят към нея с повишено внимание. Съвет  Намачканите на пюре плодове се прилагат върху кожата за лечение на акне и фурункули. Със същата цел може да пиете и настойка от плодовете.", "date": "2018.11.09", "title": "Уникален плод решава проблема със стреса, акнето и кашлицата"}
{"url": "https://www.blitz.bg/zdrave/11-nezamenimi-sveti-kakvo-da-pravite-ako-rtsete-vi-se-skhvashchat-snimki_news638246.html", "text": "Спазмите на ръцете са нещо, което всички сме преживели в определен момент от живота си. Това се случва, когато неволно и насилствено свит мускул не се отпуска. Самата болка може да причини голямо неудобство и може да бъде временна или хронична.   Обикновено спазмите на ръцете тормозят възрастните, или хората, които работят нещо, изискващо повтарящи се движения на ръката и китката. Повечето от тези спазми могат да се лекуват у дома много лесно, ако не са медицински случаи и има различни начини да се предотврати връщането им. Ето няколко съвета, за да третирате ръцете си у дома, когато имате спазъм и да ги предотвратите в бъдеще. 1. Отпуснете ръцете си. Спазмите са най-вече причинени от преумора или пренапрежение на ръцете. Най-добрият начин да ги предотвратите е да си почивате от време на време, като избягвате движения. Особено, когато вашата работа изисква да правите много кинетична работа с ръце като писане, рисуване и т.н. ... Опитайте се да си почивате на всеки половин час, когато работите. За внезапни спазми, които идват и се случват от време на време, почивката ви трябва да бъде между 15-30 минути. Въпреки това, ако спазмите продължават от доста врене, трябва да обмислите почивка от няколко дни. Добра идея е да почивате както ръката, така и лакътя, както и рамото. Просто поставете ръката си на един стол с дланта си към тавана и я оставете да стои така за няколко минути, докато не започнете да се чувствате по-добре. Ако болката продължава повече от 2 седмици, тогава е от решаващо значение да посетите лекар, защото това може да е признак за по-тежко състояние.", "date": "2018.11.09", "title": "11 незаменими съвети какво да правите, ако ръцете ви се схващат (СНИМКИ)"}
{"url": "https://www.blitz.bg/zdrave/d-r-iliyana-vlkanova-alarmira-za-golyama-opasnost-svrzana-s-gripa_news638340.html", "text": "Д-р Илияна Вълканова е завършила Медицинския университет в Пловдив. Специалист е по вътрешни болести, пневмология и фтизиатрия. Има придобити специализации по интензивна терапия в МБАЛ “Св. София” в столицата и по бронхоскопия в УМБАЛ “Св. Георги” в Пловдив.  От 1991 до 2004 г. работи в интензивно отделение (ОСИТ) в Белодробната болница в Пловдив, като последните 2 години е началник на отделението. Д-р Вълканова има преминати специализирани курсове по интензивна терапия, фтизиатрия, функционално изследване на дишането и др. В ДКЦ-2 работи от началото на 2004 г. Лекува пациенти и в отделението по пулмология и хематология в МБАЛ - Пловдив. Участва във всички конгреси на Европейското дружество по пулмология. ", "date": "2018.11.09", "title": "Д-р Илияна Вълканова алармира за голяма опасност, свързана с грипа"}
{"url": "https://www.blitz.bg/obshtestvo/ninova-pak-skochi-na-borisov-tazi-sedmitsa-se-izpuska-edin-mnogo-vazhen-vpros-iskame-premiert-da_news638563.html", "text": "Искаме дебат и премиерът Бойко Борисов да обясни кога и кой реши да присъедини България към пакта на ООН за миграцията, който не защитава националния ни интерес. Това каза лидерът на БСП Корнелия Нинова в декларация от името на група, предаде „Фокус“.   Според Нинова покрай бюджета и корупционните скандали тази седмица се изпуска един много важен въпрос.   „Подписването на пакта за миграция на ООН. Европа и ние като член на ЕС преживяхме много кризи - финансова, икономическа социална, но Европа отслабна и се раздели не толкова от тях, а най-вече от мигрантската криза. Гордостта на Европа, ценността на Европа да се премахват стени се обезличи и започна ново вдигане на такива“, допълни Нинова.   „В пакта за миграция, който предстои има и някои добри решения, но както беше и с Истанбулската конвенция зад текстовете срещу домашното насилие, да се прикрие идеята за неопределеност на пола, така и тук. Става дума за документ, който стимулира по-голяма миграция и класифицира същата като добро и неизбежно явление“, посочи Нинова.   „Нещо повече, решението оттук до мигрантските въпроси се свежда в това нелегалната миграция да се трансформира в легална такава“, заяви Нинова.  Тя уточни, че  .   „Австрия е председател на Съвета на ЕС. Похвално продължиха някои от приоритетите на българското председателство, но по време на тази среща разговаряхме за различните ни позиции по този случай. Австрия, която председателства Европа в момента, на заседание на своя Министерски съвет реши да не подписва пакта и да го отхвърли. Същите мнения изразяват Унгария, Полша и други. САЩ се оттеглят от пакта. Навсякъде в Европа тази тема се обсъжда, но както обикновено в България – не. Някой знае ли с какво решение на кой орган Борисов присъединява България към този пакт? Министерски съвет – не. Парламент – още по-малко. Къде и кой взе решение България да се присъедини?“, попита Нинова.  Тя подчерта, че става въпрос не за бежанци от войни, а за мигранти.   „Не може да вкарвате България в това без да има обсъждане, обществено мнение, парламент, Министерски съвет, институции. Единствената следа, че нещо ще се случва е увеличението на Бюджет 2019 г. за парите за миграция. Иначе пълно мълчание. Вчера г-н Борисов се бил накарал на ЕНП. Това е неговото политическо семейство и ни е малко странно, защото 10 години г-н Борисов следва сляпо политиката на Меркел и ЕНП“, заяви още Нинова и попита защо пък Борисов да не вземе завой.   „Този завой е много остър. Освен това изглежда само на думи“, допълни още лидерът на БСП.  Нинова обърна внимание на алтернативата. По думите й БСП се е осмелила да плува срещу течението две години.   „Очевидно пътят на Европа днес е в тази посока, по която ние две години мъчително вървяхме“, допълни още лидерът на БСП.   Тя припомни, че партията си е позволила дори да каже „не“ на своето политическо семейство – ПЕС.   „Имахме характера да го направим. Днес след две години очевидно и Европа започва да осъзнава, че това е правилната политика. Европа започва да се връща към истинските си ценности. Малко е късно, но по-добре по-късно, отколкото никога“, коментира Нинова.  „Махалото тръгна от едната крайност към абсолютно другата крайност – популизма, анархизма, националистически формации и т.н. Задачата пред разумните български и европейски лидери днес е да спрем махалото, където е интереса на Европа и разума, а той е съюз на равноправни европейски държави, както беше основан“, допълни още лидерът на БСП.    ", "date": "2018.11.09", "title": "Нинова пак скочи на Борисов: Тази седмица се изпуска един много важен въпрос! Искаме премиерът да..."}
{"url": "https://www.blitz.bg/zdrave/tezi-khrani-shche-normalizirat-krvnata-vi-zakhar-vednaga_news638195.html", "text": "Години наред ни уверяват, че трябва да избягваме продуктите с висок гликемичен индекс. Нови изследвания обаче показват, че това може да не е чак толкова важно, когато говорим за правилно хранене или отслабване. Коя е истината?    Гликемичният индекс е показател за влиянието на въглехидратите от хранителните продукти върху нивото на захар в кръвта. Простичко казано, продукти с висок гликемичен индекс са тези, които сме свикнали да наричаме “бързи” (прости, нездравословни) въглехидрати.  А продукти с нисък гликемичен индекс са тези, които се считат за “бавни” (сложни, здравословни) въглехидрати. В списъка на продукти с нисък гликемичен индекс, които не предизвикват силно покачване на глюкозата, влизат: плодове с ниско съдържание на целулоза, фасул, бобови и пълнозърнести продукти. ", "date": "2018.11.09", "title": "Tези храни ще нормализират кръвната ви захар веднага"}
{"url": "https://www.blitz.bg/politika/goranov-otseche-damgosvaneto-na-agentsiyata-po-vpisvaniya-zaradi-problema-s-trgovskiya-registr-e-neudachno_news638553.html", "text": "Ако има отпуснати допълнителни възнаграждения на служители или на длъжностни лица, които носят отговорност, макар и косвена, свързана с техническия проблем възникнал в регистъра, това за мен е неприемливо. Но като цяло да дамгосваме експертите и служителите от Агенцията по вписвания, заради техническия проблем, който се случи през лятото на тази година, не смятам за удачно. Това каза финансовият министър Владислав Горанов пред журналисти в отговор на въпрос свързан с информацията, че в търговския регистър си раздали 700 000 лв. бонуси, въпреки блокажа, предаде БГНЕС.  Министърът каза, че не е запознат какво са си раздали в едно звено второстепенен разпоредител към министъра на правосъдието. „След 2012г. системата на заплащане в бюджетната сфера беше променена така, че държавните служители могат да получават допълнителни възнаграждения в размер на общо една заплата, като те се формират от 75% фиксирана част и 25% гъвкава част”, каза Горанов и предположи, че ръководството на Агенцията на база на оценка е определило подобни допълнителни възнаграждения.  „Но дотук коментираме само предположения. На мнение съм, че служителите, които добросъвестно са изпълнявали дейностите си в Агенцията и които не носят пряка отговорност и вина за техническия проблем, възникнал в Агенцията, биха могли да получат подобно допълнително възнаграждение, особено имайки предвид, че системата на заплащане в бюджетната сфера предвижда такъв механизъм и той е регулярен в последните повече 6 години. Ако обаче има отпуснати допълнителни възнаграждения на служители или на длъжностни лица, които носят отговорност, макар и косвена, свързана с техническия проблем възникнал в регистъра, това за мен е неприемливо. Но като цяло да дамгосваме експертите и служителите от Агенцията по вписванията, заради техническия проблем, който се случи през лятото на тази година, не смятам за удачно”, заяви Горанов.    ", "date": "2018.11.09", "title": "Горанов отсече: Дамгосването на Агенцията по вписвания, заради проблема с Търговския регистър, е неудачно"}
{"url": "https://www.blitz.bg/politika/tsenata-na-petrola-spada-treta-sedmitsa-doblizhi-70-dolara-za-barel_news638564.html", "text": "Цeнaтa нa пeтpoлa oт eтaлoнни cвeтoвни мapĸи в пeтъĸ cyтpинтa cлaбo ce пpoмeнят, oпитвaйĸи ce дa ce cтaбилизиpaт cлeд вчepaшния pязъĸ cпaд. Koтиpoвĸитe зa \"чepнoтo злaтo\" ce гoтвят дa зaвъpшaт пeтa пopeднa ceдмицa нa минyc.  Янyapcĸитe фючъpcи зa copтa Вrеnt нa лoндoнcĸaтa бopca ІСЕ Futurеѕ пocĸъпвaт 13 цeнтa - дo $70,78 зa бapeл. Πo вpeмe нa тъpгoвиятa в чeтвъpтъĸ цeнaтa cилнo ce пoнижи c $1,42 (1,97%) пpи зaĸpивaнeтo бe cпaднaлa дo $70,65 зa бapeл.  Cтoйнocттa нa aмepиĸaнcĸия eтaлoн WТІ c дocтaвĸa нa дeĸeмвpи нa нюйopĸcĸaтa cтoĸoвa бopca (NYМЕХ) ce пoнижaвa c 3 цeнтa дo $60,64 зa бapeл. Πpeз вчepaшнaтa cecия цeнaтa нa тeзи ĸoнтpaĸти cпaднa c $1 (1,62%), $60,67 зa бapeл.  Oт нaчaлoтo нa тaзи ceдмицa Вrеnt пoeвтиня c 2,8%, a WТІ -c 4%.  Πaдaнeтo нa пeтpoлния пaзap в пocлeднитe дни бe пpeдизвиĸaнo oт oпaceниятa зa излишъĸ в пpeдлaгaнeтo, cлeд ĸaтo CAЩ нaпpaвиха вpeмeннo изĸлючeниe oт caнĸциитe cpeщy Иpaн зa oceм дъpжaви. Ocвeн тoвa зaпacитe на cypoвинaтa в CAЩ пpoдължaвaт дa ce пoĸaчвaт, дoбивът дocтигнa peĸopдни oбeми - нaд 11,6 млн. бapeлa нa дeнoнoщиe. ", "date": "2018.11.09", "title": "Цената на петрола спада трета седмица, доближи 70 долара за барел"}
{"url": "https://www.blitz.bg/svyat/broshura-ot-1678-g-obyasnyava-poyavata-na-misterioznite-krgove-v-poletata_news638465.html", "text": "Потребител на популярната социална мрежа \"Reddit\" направи много интересна публикация в раздела на сайта, посветен на извънземните.  Жител на Обединеното кралство казва, че наскоро е открил на тавана си рядка брошура, датираща от 1678 г. Мъжът не повярвал на очите му, когато видял какво се е казвало в нея. Тази стара публикация, наречена \"Странни новини от Хертфордшир\", се опитвала да обясни странния феномен, който представляват кръговете в житните полета.  Много скептици и праволинейни учени твърдят, че кръгове в полетата започват да се появяват сравнително наскоро, с разработването на автоматични средства за косене на зърнени култури, изобретяването на лазери и други уникални технологии. Шегаджии, митификатори и любители на славата създават такива рисунки върху култури, представящи ги като произведения на представители на извънземни цивилизации.  Независимо от това, сега виждаме напълно добре, че мистериозните картини из полетата са били наблюдавани преди почти три и половина века, когато такава техника не съществувала дори в човешкото въображение. Вярно е, че тогава за появата на кръговете в полетата не били обвинявани шегаджии, нито извънземни, а дяволът.  Брошурата разказва за един  фермер от Хертфордшир, който отглеждал овес. Една нощ мъжът видял от прозореца как полето му било осветено, сякаш било изпълнено с огън. На другата сутрин шокираният англичанин забелязал в културите си идеален и дори огромен кръг - сякаш изкосен от гигантска коса.  Благочестивият човек решил, че са замесени тъмни сили и побързал да каже на селяните - енориашите на местната църква - за случилото се. Слухът за това, което се е случило, се разпространил бързо в района и в резултат на това тази интригуваща информация стига до наши дни под формата на брошура. Никой не се съмнявал, че виновен е Лукавият.  Никой смъртен не може да направи това, се казва в текста, което означава, че дори сто души с коси няма да успеят да окосят такъв огромен кръг на полето през нощта. Освен това всичко било придружено от мистериозно сияние... Превод: БЛИЦ    ", "date": "2018.11.09", "title": "Брошура от 1678 г. обяснява появата на мистериозните кръгове в полетата"}
{"url": "https://www.blitz.bg/svyat/cherni-oblatsi-nadvisnakha-nad-pochetniya-konsul-na-blgariya-v-makedoniya-koyto-e-i-edin-ot-nay-bogatite-mzhe-v-stranata_news638561.html", "text": "Около 6:00 часа тази сутрин (7:00 часа българско време) прокурори от Специализираната прокуратура са влезли във всички фирми на бизнесмена Орце Камчев, почетен консул на България в югозападната ни съседка. Това съобщава скопското електронно издание „Либертас“, като се позовава на неофициална информация от представители на органа, дадена за „Сакамдакажам.мк“.  Извършват се проверки в седалището на „Орка Холдинг\" и в други дружества извън столицата Скопие, въз основа на съдебна заповед. Акцията се провежда съвместно с Отдела за борба с организираната престъпност и корупцията на Министерството на вътрешните работи на Македония, твърдят източници от Специализираната прокуратура. Те обаче не поясниха в какви престъпления са уличени фирмите, уточнява Фокус.  Понастоящем няма официална информация, тъй като претърсването на офисите продължава. Не е ясно дали има арестувани във връзка с разследването.  На 29 август 2016 г. Камчев дойде на разпит в Специализираната прокуратура, но тогава органът отново не разкри причините за призоваването му.  Йордан (Орце) Камчев е един от най-известните бизнесмени в Македония. През април тази година той бе предложен за почетен консул на България в Македония.  Според класация на списание Forbers за 2015 г. Камчев е най-богатият македонец с капитал 228 млн. евро. Бизнесменът е собственик на компанията „Орка холдинг“ с 3,7 хил. служители. Чрез нея притежава дялове в най-голямата болница в Македония „Аджъбадем Систина“, в „Стопанска банка – Битоля“, в най-големия селскостопански комбинат ЗИК Пелагония, в строителната компания „Бетон Щип“, в хотел „Ибис“ и още есетина други компании. Негова бе и медийната къща МПМ, която фалира и остави с неизплатени заплати няколкостотин журналисти.  Орце Камчев неведнъж е бил призоваван от Прокуратурата заради укриване на данъци и финансови машинации. През 2006 г. бе за кратко в ареста, но излезе на свобода срещу гаранция от 60 хил. евро. През 2016 г. името му бе свързано с офшорна компания на Бахамските острови, фигурираща в т.нар. Панамски документи.   ", "date": "2018.11.09", "title": "Черни облаци надвиснаха над почетния консул на България в Македония, който е и един от най-богатите мъже в страната,"}
{"url": "https://www.blitz.bg/ikonomika/ministr-goranov-obyasni-kakva-vnoska-shche-plashcha-blgariya-kogato-vleze-v-evrozonata_news638549.html", "text": "България ще внася вноски към Европейския стабилизационен механизъм /ЕСМ/ едва от момента, в който страната ни влезе в Еврозоната. След този момент България обаче ще има и достъп до средствата, които механизмът предоставя при възникване на икономическа криза. Това отговори министърът на финансите Владислав Горанов по време на днешния парламентарен контрол относно българския ангажимент по покриване на част от разходите на ЕСМ. Срещу вноската си България и останалите държави-членки от Еврозоната ще ползва фонд срещу кризи в размер на 500 млрд. евро, изтъкна министър Горанов.   Страната ни ще ползва т. нар. \"адаптиран временен ключ\" при изчисляване на вноските в размер на 0,5639 процента от капитала на ЕСМ. По изчисления на финансовото министерство за 2017 г. през първите 5 години след влизането в Еврозоната България би плащала по 91 млн. евро на година, което е приблизително 0,16 процента от днешното ниво на БВП или приблизително 0,45 процента от бюджета за 2018 г. След петата година и до края на преходния период в рамките на следващите 7 години България няма да има финансови задължения да прави вноски във фонда. На 12-ата година от влизането на България в Еврозоната, или при достигане на 75 процента от средния БВП за ЕС, страната ни трябва да внесе разликата между пълния и временния ключ за вноската, която по данни от 2017 г. възлиза на 238 млн. евро общо - приблизително на 0,43 процента от днешното БВП или 1,2 процента от бюджета за 2018 г. Владислав Горанов е на мнение, че вноските не са непосилни за България, особено поставени в контекста на новите възможности и ползите, които достъпът до ЕСМ ще даде на страната ни.", "date": "2018.11.09", "title": "Министър Горанов обясни каква вноска ще плаща България, когато влезе в Еврозоната"}
{"url": "https://www.blitz.bg/ikonomika/direktort-na-agentsiyata-po-vpisvaniyata-obyasni-za-bonusite-ot-700-lv_news638587.html", "text": "Агенцията по вписванията е изплатила допълнителни възнаграждения за постигнати резултати, съгласно Наредбата за заплатите на служителите в държавната администрации и Вътрешните правила за заплатите в Агенция по вписванията. Сумата, изплатена в последното тримесечие на 2018 г. е в размер на 599 007 лв. Тя е разпределена според индивидуална оценка на всеки от общо 635-те служителя на агенцията. Средномесечният фонд \"Работна заплата\" на Агенцията по вписванията е в размер на 813 034 лв.  Габриела Козарева, изпълнителен директор на Агенцията по вписванията: \"Всеки работодател търси начини да стимулира служителите си, а в държавната администрация механизмът това да се случи са допълнителните възнаграждения от икономии, които могат да се изплащат до 4 пъти в годината. Изплащането на бонуси в Агенция по вписванията е следствие от показани добри резултати на служителите и начин да ги мотивираме да продължават да работят ефективно. Отговорните за срива на Търговския регистър – Директорът и експертите от Дирекция ИОТ, не са получили ДМС за последното тримесечие. Нека не забравяме, обаче, че останалите служители на Агенцията не са спирали работата си, дори и по време на срива.”  Агенцията по вписванията администрира четири регистри – Търговски регистър и регистър на ЮЛНЦ, Имотен регистър, Регистър Булстат и Регистър на имуществените отношения на съпрузите. Дори и по време на срива на Търговския регистър, работата в цялата Агенция не е спирала. След инцидента, работата в институцията е с по-голям интензитет от обичайния и се работи и в извън работно време. Към момента Агенцията се произнася в срок по всички постъпили вписвания, като е преодоляна забава от 20 дни. ", "date": "2018.11.09", "title": "Директорът на Агенцията по вписванията обясни за бонусите от 700 лв."}
{"url": "https://www.blitz.bg/politika/rano-tazi-sutrin-premiert-borisov-gleda-televiziya-i-speshno-zvnna-za-da-snimkivideo_news638568.html", "text": "След като дадоха месец отсрочка на държавата да реши проблема им, кметовете на малките населени места у нас излизат на протест на жълтите павета. В събота те ще протестират на жълтите павета пред парламента и Министерския съвет. Това гласеше репортаж на Нова телевизия, който бе излъчен рано тази сутрин.  Повече от 150 кметове на села и малки градове са заявили, че ще участват в протестната демокрация. Част от тях тази сутрин се събират в Калофер, откъдето преди месец обявиха исканията си и отправиха едномесечния ултиматум към правителството.   С надеждата някога до домовете им да има асфалтиран път живеят вече 70 години хората в хисарското село Михилци. В това окаяно състояние се намират голяма част от улиците в селото, в което живеят над 150 души.      Истинският ад настъпва, когато завали дъжд или затрупа сняг. Линейка и пожарна не могат да стигнат до домовете им. Най-големият парадокс е, че плащат такса “Смет“, но нямат контейнери. Камионът, който събира битовите отпадъци, не може да се изкачи по улицата, за да натовари сметта.  Кметицата на селото, която управлява трети мандат, твърди, че през последните 10 години в касата на кметството от общината не е постъпвала и стотинка. Сградата на кметството се нуждае от ремонт, гробищният парк не е почистван от години. Дори за една кутия пирони кметицата се моли на спонсори. Понякога плаща и от собствения си джоб.  В тази ситуация в селото, в което са останали 150 души, кметицата вижда бъдещето му - обезлюдяване на Михилци и изчезването му от картата на България.  Преди минути се разбра, че премиерът Бойко Борисов е звъннал по спешност на кметовете, след като е гледал репортажа.  \"Каза да се видим в понеделник в 10 часа. Да отидем 4-5 кметове и да му кажем проблемите си\", поясниха градоначалниците.    ", "date": "2018.11.09", "title": "Рано тази сутрин премиерът Борисов гледа телевизия и спешно звънна, за да… (СНИМКИ/ВИДЕО)"}
{"url": "https://www.blitz.bg/ikonomika/kzk-sprya-vremenno-plnoto-ppidobivane-na-het-info-ot-sobstvenika-na-nova-tv_news638601.html", "text": "Koмиcиятa зa зaщитa нa ĸoнĸypeнциятa (KЗK) e cпpялa вpeмeннo пpoцeca пo взимaнe нa peшeниe зa eднoличнoтo пpидoбивaнe нa ĸoнтpoл oт cтpaнa нa \"Hoвa Бpoyдĸacтинг Гpyп\" AД въpxy \"Heт инфo\" AД, cтaвa яcнo oт cъoбщeниe нa интepнeт cтpaницaтa нa peгyлaтopa. Πpичинaтa, oбяcнявaт oттaм, ce ĸpиe в oбжaлвaнeтo нa пpeдxoднo peшeниe нa Koмиcиятa, c ĸoeтo тя нe paзpeши нa ĸoнтpoлиpaнaтa oт Πeтp Keлнep РРF ТМТ Віdсо 2 B.V дa пpидoбиe ĸoнтpoл въpxy мeдийнaтa гpyпa oĸoлo \"Hoвa тeлeвизия\".  Kъм мoмeнтa \"Heт инфo\" e oбщa coбcтвeнocт нa \"Hoвa\", \"Дapиĸ Paдиo\" AД и \"Уeб Финaнc\" EOOД. Иcĸaнeтo зa eднoличeн ĸoнтpoл нa \"Hoвa\" нaд ĸoмпaниятa нe ce възпpиeмa eднoзнaчнo, пише Money.bg.  Πo-paнo тaзи гoдинa cpeщy cдeлĸaтa ce oбявиxa няĸoлĸo мeдийни гpyпи, вĸлючитeлнo \"Уeбгpayнд\" EOOД\", \"Cпopтaл.БГ\" AД, \"Oфф Meдия\" AД и \"Диp.БГ\" AД.  \"Изиaдc\", eднa oт гoлeмитe плaтфopми зa peĸлaмa в Бългapия, cъщo изпpaти нeгaтивнo cтaнoвищe. B нeгo ce пocoчвa, чe aĸo cливaнeтo cтaнe фaĸт, тo щe дoвeдe дo зacилвaнe нa гocпoдcтвaщoтo пoлoжeниe нa ĸoмпaниятa, ĸoeтo знaчитeлнo би пoпpeчилo нa eфeĸтивнaтa ĸoнĸypeнция нa пaзapa нa интepнeт peĸлaмa.  Бeз дa изpaзявa cтaнoвищe, Koмиcиятa пocoчвa oщe, чe \"Heт Инфo\" AД пpeдлaгa интepнeт peĸлaмa нa oбщo 25 yeбcaйтa, вĸлючвaщи coбcтвeни caйтoвe, caйтoвe, coбcтвeнocт нa \"Hoвa Бpoyдĸacтинг Гpyп\" AД и пapтньopcĸи caйтoвe, ĸoитo oбщo пoĸpивaт oĸoлo 83% oт нaceлeниeтo нa cтpaнaтa, пoлзвaщo интepнeт\".  \"Πo тoзи нaчин гpyпaтa cъcpeдoтoчaвa мaжopитapeн дял oт тpaфиĸa нa интepнeт пoтpeбитeлитe нa пaзapa, ĸoeтo e пpeдпocтaвĸa зa ĸoнцeнтpиpaнe нa вce пo-гoлям дял oт мeдийнитe бюджeти\", ĸaзвaт oщe oт KЗK.  Зapaди тoвa e нyжнa цялocтнa oцeнĸa нa дeйcтвиятa нa гpyпaтa, ĸoeтo мoжe дa ce ocъщecтви cлeд пpeĸpaтявaнe нa дeлoтo пo oбжaлвaнeтo нa пpeдxoднoтo peшeниe. Πъpвoтo мy зaceдaниe e нacpoчeнo зa 12 мapт 2019 г.  Πo-paнo минaлият мeceц в-ĸ \"24 чaca\" cъoбщи, цитиpaйĸи coбcтвeни изтoчници, чe e възмoжнo пpeз 2019 г. \"Hoвa\" и \"Heт инфo\" дa ce paздeлят. ", "date": "2018.11.09", "title": "КЗК спря временно пълнoтo пpидoбивaнe нa \"Heт инфo\" от собственика на Нова тв"}
{"url": "https://www.blitz.bg/obshtestvo/regioni/nay-skpata-podpravka-v-sveta-zavladya-rodopite-snimkivideo_news638498.html", "text": "Най-скъпата подправка в света, шафранът, вече се отглежда и в Kърджалийско. Въпреки всеобщото схващане, че грижите за него са трудоемки, това съвсем не е така, твърди Нермин Исмаил от село Глухар, която вече трета година отглежда шафрановия минзухар и дори увеличава посевите си.  Причината е високото качество на това нетипично за нашите ширини цвете.     Подкрепа да замени отглеждането на трайни насаждения като овошки с шафран ѝ дава председателят на Асоциацията на производителите на шафран в България - Хасан Тахиров. Той от години говори за това, че тук в планинските райони красивото лилаво цвете може да замени доскорошната прехрана на хората тук – тютюна.      В райони като Кърджали се работи усилено шафранът да стане основно препитание, още повече, че е доста доходоносно.  В подкрепа на това предстои пътуване на български производители начело с Хасан Тахиров в Иран, където да се почерпи опит не само за отглеждането, а и за обработването му, което би донесло още по-големи печалби.  Източник: 24rodopi.com    ", "date": "2018.11.09", "title": "Най-скъпата подправка в света завладя Родопите (СНИМКИ/ВИДЕО)"}
{"url": "https://www.blitz.bg/obshtestvo/ipi-predstavi-alternativniya-si-razlichen-byudzhet_news638552.html", "text": "Институтът за пазарна икономика представи свой алтернативен бюджет за 2019 година. Експертите дават различен поглед върху харчовете на държавата, както и върху приходите, които плащаме всички ние, данъкоплатците. Те предлагат и някои различни от заложените в Бюджет 2019 от Министерството на финансите решения.   Данъците и осигуровките, които плаща всеки българин, са различни. Те зависят от работната му заплата при заетите и от размера на пенсията, който пенсионерите харчат през годината. Преки и косвени, данъците са основата, върху която се гради държавата. Добре е да сме информирани как ги събира държавата и колко плаща всеки един от нас. Ето и основните данъци и осигуровки, които ще плащаме и през 2019 година, по данни от алтернативния бюджет на ИПИ: 1. Данък върху доходите  Това е пряк данък. От 2008 година е въведен \"плосък данък върху доходите\", което означава, че всички доходи се облагат с една ставка - в нашия случай 10%. Разлика има при облагане доходите на едноличните търговци - те дължат 15%, а парите, получени от дивиденти, се облагат с 5%. Този данък се плаща след изваждане на платените осигуровки от общия доход. Най-често данъкът се отчислява от работодателя при изплащане на месечната заплата. Като цяло, данък върху общия доход дава около  11% от всички приходи в хазната , а като обем - за 2018 година се очаква той да е близо  3.4 милиарда лева . 2. Осигурителни вноски Плащат се както от работодателя, така и от работника. Има два вида - социални и здравни. Социалните отиват в Държавно обществено осигуряване (ДОО) и са предназначени за пенсия, болест, майчинство при жените, безработица и трудова злополука. Здравните отиват в НЗОК. Има разлика в социалните осигуровки при хората, родени преди 1960 година и след това. Осигурителните приходи са  29% от всички приходи в хазната . За 2018 година се очаква те да достигнат  6.6 милиарда лева за ДОО  и  2.6 милиарда лева за НЗОК . 3. Данък върху печалбата  Също пряк данък. От 2007 година е 10%, с което от 2008 година бе изравнен с данъка върху дохода на физическите лица. Плаща се от юридически лица, регистрирани в България. Като дял от общите приходи в хазната, заема 8%.  За 2018 година се очаква да достигне  2.4 милиарда лева . 4. Данък върху добавената стойност (ДДС)  Това е косвен данък. Той натоварва потреблението на хората, независимо от техните доходи. У нас той е 20%, което означава, че от всяка стока или услуга, която купуваме, 1/5 от цената се връща в хазната. Само в туризма имаме диференциран данък от 9%. Това е данък с най-голяма тежест за хазната. Държи дял от  31% от всички приходи на държавата . През 2018 година се очаква от него да бъдат събрани  9.8 милиарда лева . 5. Акцизи  Друг важен за държавата е косвеният данък. Налага се върху определени стоки и не отменя и налагането на ДДС върху тях. Сред тях са цигари, алкохол и горива. Като дял, държи  16% от всички приходи  на държавата и за 2018 година се очаква да достигне  5.1 милиарда лева . 6. Мита  Косвен данък, чиято тежест намаля след приемането ни в ЕС и падане на облагането на европейските стоки. В последните години от мита се събират  150-160 милиона лева . 7. Местни данъци  Внасят се в общинските бюджети и се определят от общините. Включва облагане на имоти, туристическа такса, патентни данъци. Общо общините събират около  1 милиард лева , но повечето са в големите ни градове и столицата.", "date": "2018.11.09", "title": "ИПИ представи алтернативния си \"различен бюджет\""}
{"url": "https://www.blitz.bg/obshtestvo/strashen-intsident-v-burgas-3-godishno-dete-poletya-ot-4-iya-etazh-na-blok-naroden-yumruk_news638547.html", "text": "3-годишно детенце е паднало от 4-ия етаж на блок „Народен юмрук” в бургаския ж.к.”Братя Миладинови”, потвърдиха от ОД на МВР в Бургас, цитирани от \"Флагман\".  Става въпрос за момченце, което е изпуснато от контрол за няколко минути. То се е покатерило на парапета на терасата и незнайно как се е прекатурнало.  В момента детето е настанено в реанимацията на УМБАЛ Бургас и е в много тежко състояние. Има множество съчетани травми по цялото тяло. Животът му е в опасност.  ", "date": "2018.11.09", "title": "Страшен инцидент в Бургас! 3-годишно дете полетя от 4-ия етаж на блок „Народен юмрук”"}
{"url": "https://www.blitz.bg/ikonomika/bulgargaz-iska-novo-uvelichenie-na-prirodniya-gaz_news638641.html", "text": "„Булгаргаз” предлага 4,98% увеличение на цената на природния газ през първото тримесечие на 2019 г.. Това съобщиха от дружеството.   „Булгаргаз” ЕАД уведомява своите клиенти, че прогнозната цена на природния газ за І-во тримесечие на 2019 г., образувана в съответствие с чл.17 на Наредба № 2 от 19.03.2013г. за регулиране на цените на природния газ е 45.44 лв./MWh (без цени за достъп, пренос, акциз и ДДС).  В сравнение с утвърдената за ІV-то тримесечие на 2018г. цена (без цени за достъп, пренос, акциз и ДДС), прогнозната цена за І-во трим. на 2019г. е по-висока с 2,15 лв./MWh или 4,98%. Увеличението се дължи на по-високите доставни цени на природния газ от внос, както и на по-високия курс на щатския долар спрямо лева.  Прогнозната цена на природния газ отчита влиянието на ценообразуващите фактори към 08 ноември 2018г. и не е окончателна. Окончателното предложение на „Булгаргаз“ ЕАД за утвърждаване цената на природния газ за І-во тримесечие на 2019 г. ще бъде внесено в КЕВР на 11 декември 2018г. ", "date": "2018.11.09", "title": "„Булгаргаз” иска ново увеличение на природния газ!"}
{"url": "https://www.blitz.bg/intsidenti/neshcho-koshmarno-se-sluchi-s-blagoevgradski-pozharnikari-posred-noshch-snimki_news638559.html", "text": "Автомобил на пожарната катастрофира тази нощ в Благоевградско.   Пожарникарите се връщали от сигнал за горящ комин в село Лютово, община Белица. Шофьорът установил, че не може да овладее колата поради повреда и скочил в движение. Тя започнала да се удря в скатовете край пътя. Смачкана е. Няма пострадали огнеборци.  Снимки и източник: Ирина Жерева, bTV ", "date": "2018.11.09", "title": "Нещо кошмарно се случи с благоевградски пожарникари посред нощ (СНИМКИ)"}
{"url": "https://www.blitz.bg/obshtestvo/20-godishen-pomete-baba-vv-vidin_news638542.html", "text": "На 8 ноември в 12.00 часа на тел.112 постъпил сигнал за катастрофа с пострадала пешеходка на пешеходна пътека при кръстовището на улиците „Цар Симеон Велики“ и „Александър Стамболийски“ във Видин.   На място полицейските служители изяснили, че лек автомобил „Пежо“, управляван от 20-годишен видинчанин /правоспособен водач с 2-годишен стаж/, завивайки наляво, непосредствено в кръстовището на пешеходната пътека, удря пресичащата 74-годишна местна жителка. Пострадалата жена е настанена във видинската болница с фрактура на дясна тазобедрена става, без опасност за живота. Водачът е тестван за употреба на алкохол и наркотици, пробите са отрицателни. Дежурна оперативна група извършила оглед на местопроизшествието.", "date": "2018.11.09", "title": "20-годишен помете баба във Видин"}
{"url": "https://www.blitz.bg/obshtestvo/plna-misteriya-anka-ot-razlog-lezhi-izpotroshena-v-khirurgiyata-bez-da-pomni-nishcho-kameri-obache-razkrikha-shokirashchata-istina_news638550.html", "text": "75-годишна жена от Разлог се озова в болница след инцидент в центъра на града. Анка Кюркчиева е с комоцио, счупено рамо на дясна ръка, контузна рана на главата, оток и кръвонасядане на дясно око и е настанена за лечение в хирургичното отделение на МБАЛ – Разлог, пише Struma.bg.  Инцидентът е от вторник – 30.10.2018 година. По данни на пострадалата тя е блъсната от автомобил. Единственото, което си спомня от фаталния ден, е силен удар. Не е успяла да види автомобила и не помни нищо от инцидента.  Бях тръгнала към магазина и минах по уличката зад блока, тъй като улица „Шейново“ се ремонтира и е разкопана. Пресичайки улица „Стефан Стамболов“, за да стигна до магазина, усетих страшен удар, причерня ми и повече нищо не помня – нито линейка, нито полиция, припаднала съм. Осъзнах се в болничното легло. Тогава нямах ясен спомен за случилото се, но ударът го помня ясно, болката беше неописуема“, разказа пострадалата Анка Кюркчиева от болничното си легло.  Същия ден очевидци на инцидента са разказали пред близките на пострадалата, че въпросният автомобил е бил тип „баничарка“, червен на цвят и се движел на заден ход. Те споделили още, че от него слезли двама мъже, които издърпали жената, след което си тръгнали от местопроизшествието. Информацията, дадена на близките от полицията, е, че в случая не става въпрос за ПТП, а инцидент в резултат на прилошаване и последвал припадък, за което пострадалата сама е признала и се е разписала. Анка Кюркчиева и близките й недоумяват как човек със счупена ръка и в безсъзнание може да е контактен, да дава показания и да се подпише. Заради противоречивата информация Анка Кюркчиева призова всички, които могат да помогнат с информация и са станали очевидци на инцидента, да дадат показания.  „Моля всички, които са видели какво се е случило и знаят истината, да кажат и да не се страхуват. Бъдете хора, отворете сърцата си, за да не остане поредният случай, в който виновен няма“, призова пострадалата.  За инцидента е депозирана жалба в полицията. Поради липса на официална информация потърсихме официален коментар от ОД на МВР, откъдето казаха, че по случая се работи, има образувано досъдебно производство, уведомена е и РП – Разлог и бяха категорични, че случаят не е прикрит.  „От Спешния център е получен сигнал за пострадала жена. На място са се отзовали полицейски служители от РУ- Разлог и екип от ЦСМП. При пристигането им жената е била контактна и е заявила, че й е прилошало и сама е паднала, за което е подписала декларация. Въпреки показанията й полицейските служители са предприели всички необходими действия. Установено е, че при движение на заден ход лек автомобил „Опел Комбо“ с 22- годишен водач от с. Жиленци, община Кюстендил, е блъснал жената. Водачът е тестван за алкохол и пробата е отрицателна“, каза говорителят на ОД на МВР – Благоевград Йорданка Шаркова.  В деня на инцидента са разпитани очевидци, снети са показанията на водача, иззети са и записите от камерите, монтирани на моста на ул. „Шейново“. По случая все още се работи, образувано е досъдебно производство. ", "date": "2018.11.09", "title": "Пълна мистерия! Анка от Разлог лежи изпотрошена в хирургията без да помни нищо, камери обаче разкриха шокиращата истина"}
{"url": "https://www.blitz.bg/intsidenti/pozhari/prvo-v-blits-ognen-ad-v-stolitsata_news638555.html", "text": "Огнен ад се разиграва в момента в столицата. Това научи БЛИЦ от своя читателка.  По думите й пожар бушува в блок 59 в квартал „Младост“.  „Гори един от апартаментите на първия етаж. Има няколко пожарни коли, полицаи и линейка“, казва читателката ни.  По нейни думи има и пострадал.  „Май мъжът, който живее в апартамента е пострадал. Не разбрах дали е обгорял или се е надишал с дим. Дано само е добре“, казва читателката ни.  Тепърва ще се уточняват причините за пожара и състоянието на пострадалия мъж.  На   БЛИЦ очаква новини, снимки и видео от своите читатели в цяла България и по света    ", "date": "2018.11.09", "title": "Първо в БЛИЦ: Огнен ад в столицата"}
{"url": "https://www.blitz.bg/intsidenti/smrazyavashchi-krvta-podrobnosti-za-dramata-s-3-godishnoto-momchentse-ot-burgas-snimki_news638567.html", "text": "Майката на 3-годишният Ст. К. оставила детето без надзор и влязла в банята при инцидента тази сутрин в т.нар. блок \"Народен юмрук\" в ж.к.\"Братя Миладинови\". Това разказаха съседи-преки очевидци на зловещата гледка, цитирани от Флагман.бг.    \"Тя дори не разбра, че . Обадихме се на телефон 112 и едва след няколко минути се показа през терасата. Жената беше ужасена от гледката. Малкият лежеше на земята безпомощно. Лекарите реагираха много бързо. Дойдоха светкавично и го откараха към болницата\", разказаха свидетели.  В момента майката е до малкото момченце в Реанимацията на УМБАЛ Бургас. Състоянието му е тежко, имал множество съчетани травми по цялото тяло.  ", "date": "2018.11.09", "title": "Смразяващи кръвта подробности за драмата с 3-годишното момченце от Бургас (СНИМКИ)"}
{"url": "https://www.blitz.bg/obshtestvo/strashni-podrobnosti-za-bmv-to-kovcheg-v-koeto-zagina-shef-na-bankov-klon-i-mayka-mu_news638584.html", "text": "Леката кола БМВ, в която са пътували загиналите в зверската катастрофа край Пловдив, е навлязла в лентата за насрещно движение, съобщава Trafficnes.bg.  При челния удар на място загинаха 57-годишен мъж и 80-годишната му майка.    Жертвата на тежкото ПТП е управителят на един от клоновете на ЦКБ в Пловдивско. 57-годишният Йордан Митев е пътувал заедно със своята майка, която също загуби живота си в мелето.  50-годишният водач на камиона е тестван за употреба на алкохол и наркотични вещества, резултатите са отрицателни. Спрямо него е взета 24-часова мярка за неотклонение.", "date": "2018.11.09", "title": "Страшни подробности за БМВ-то ковчег, в което загина шеф на банков клон и майка му"}
{"url": "https://www.blitz.bg/intsidenti/grtsite-se-chudyat-idva-li-novo-prishestvie-pak-zemetresenie-lyushna-zakintos_news638590.html", "text": "Земетресение с магнитуд 4,2 по Рихтер отново разтърси гръцкия остров Закинтос тази нощ, съобщи агенция АНА.  Трусът е станал 46 минути след полунощ в Йонийско море, на 41 км югозападно от Закинтос. След труса с магнитуд 6,4 по Рихтер, което стана на Закинтос на 26 октомври, на острова бяха регистрирани множество вторични земетресения.  Припомняме, че на 26 октомври земетресение с магнитуд 6,8 по Рихтер разлюля района. Последваха много вторични трусове, като дори се съобщи, че островът се е изместил с 3 см.  ", "date": "2018.11.09", "title": "Гърците се чудят идва ли ново пришествие, пак земетресение люшна Закинтос"}
{"url": "https://www.blitz.bg/intsidenti/katastrofi/shokirashch-intsident-shoforka-vletya-s-byasna-skorost-v-magazin-snimkivideo_news638479.html", "text": "Камера за видеонаблюдение е запечатала как жена влезе с кросоувъра си в магазин за алкохол.Снабдител, който се е намирал в момента на инцидента в магазина, не е успял веднага да отскочи встрани след влетяването на машината.    ", "date": "2018.11.09", "title": "Шокиращ инцидент: Шофьорка влетя с бясна скорост в магазин (СНИМКИ/ВИДЕО)"}
{"url": "https://www.blitz.bg/obshtestvo/barovetst-vano-gord-sobstvenik-na-bugati-to-za-5-miliona-si-izpati-zhestoko-zaradi-skparskoto-si-vozilo_news638434.html", "text": "Транспортният бос Ваньо Алексиев бере големи ядове покрай уникалния си  .    Само няколко месеца след като возилото за 5 милиона лева бе доставено на 55-годишния тузар, се наложи най-скъпия автомобил в света отново да поеме към завода във френския град Молсхайм, пише в. „Уикенд“.  Според една от версиите уникалното „Бугати“ е получило повреда в предното окачване, други пък твърдят, че колата е отишла за ремонт във Франция с очукана предница, вследствие на честите удари в „легнали полицаи“ по родните пътища.     „Автомобилът е с много ниска предница, която е по-малко от педя над земята и е почти невъзможно да се преодолеят бабуните по пътищата. Тази кола е само за магистрали или за държави с гладки като лед пътища. Отделно от това автомобилът се нуждае от смяна на масло и филтри, които се извършват само в специализирания сервиз на „Бугати“ във Франция“, коментира приближен до боса на „Биомет“, най-голямата транспортна фирма в страната.  Проблемите на Алексиев със спортното „Бугати“ започнали веднага, след като то му бе доставено след 17-месечно чакане. Още на първия ден баровецът закачил возилото на „легнал полицай“ в столичния квартал „Бояна“. Оказало се и че колата не може да преодолее безаварийно и неравните и осеяни с дупки малки улички около имението му. Заради това богаташът наел специален гараж в подземието на жилищен комплекс от затворен тип на столичния булевард „България“, където нощувал автомобила му.   „Когато реши да го шофира, той отива до затворената клетка с „Ролс Ройс“-а си и се мести на „Бугати“-то. Това му създава известни трудности, но пък няма друг вариант да опази здрава колата “, одумват неволите на милионера хора от обкръжението му. Въпреки всички предпазни мерки, взимани за съхраняването на колата за 5 милиона лева, предната броня на возилото била очукана като войнишко канче и затова преди седмици се наложило колата да бъде пратена за поправка.  Засега не е известно каква фактура ще получи Ваньо Алексиев за изправянето на най-скъпите ламарини в света. Знайно е обаче, че само смяната на масло и филтри струва 20 000 евро, а подмяната на четирите гуми – 40 000 евро. Ремонтът най-вероятно ще продължи поне 2 месеца, тъй като франсетата умишлено бавели поправката на детайлите, за да оправдаят солените цени. ", "date": "2018.11.09", "title": "Баровецът Ваньо - горд собственик на \"Бугати\"-то за 5 милиона, си изпати жестоко заради скъпарското си возило!"}
{"url": "https://www.blitz.bg/intsidenti/besen-ekshn-v-razgrad-zavrshi-s-shokirashcha-smrt_news638629.html", "text": "Окръжната прокуратура в Разград ръководи досъдебното производство за смъртта на психичноболен пациент.   Инцидентът станал днес в болницата. 54-годишният мъж, заедно с още един пациент, трябвало да бъдат отведени за лечение в психиатрична болница. Мъжът започнал да буйства и се наложило полицейски служители да му поставят белезници. При опита им да го успокоят пациентът колабирал и починал, съобщават от прокуратурата, предава Канал 3. Разследването, което трябва да установи обстоятелствата и причините, довели до смъртта на 54-годишния мъж, е възложено на следовател от Окръжния следствен отдел при Окръжната прокуратура в Разград.", "date": "2018.11.09", "title": "Бесен екшън в Разград завърши с шокираща смърт!"}
{"url": "https://www.blitz.bg/obshtestvo/regioni/strashna-misteriya-otkrikha-mlada-zhena-v-bezpomoshchno-sstoyanie-na-zhp-liniya-kray-popovo_news638605.html", "text": "Жена на 31 години бе открита в безпомощно състояние на релсите на жп линията Варна-София в близост до Попово. Служител на „Железопътна инфраструктура” я видял при рутинен обход на трасето в петък и сигнализирал в полицията, съобщава Дарик радио.  По-късно е установено, че жената е от поповското село Глогинка и е пътувала с бързия влак от Варна за Попово. По тялото й има множество охлузвания и наранявания. Изпаднала е в кома. Първоначалната версия за случилото се е, че пострадалата е паднала от влака.  Жената е настанена в интезивното отделение на областната болница в Търговище.  ", "date": "2018.11.09", "title": "Страшна мистерия! Откриха млада жена в безпомощно състояние на жп линия край Попово"}
{"url": "https://www.blitz.bg/intsidenti/pozhari/vnshno-progovori-ima-li-blgari-v-goryashchiya-do-blgarskata-granitsa-turski-mol_news638671.html", "text": "По информация на Генералното консулство на Република България в Одрин до този момента няма постъпили от турските власти данни за пострадали български граждани при разразилия се днес пожар в търговски център в Люлебургаз. Това съобщиха от Министерството на външните работи. ", "date": "2018.11.09", "title": "Външно проговори има ли българи в горящия до българската граница турски мол"}
{"url": "https://www.blitz.bg/obshtestvo/zapochva-proverka-sreshchu-otkaza-za-razsledvane-na-atanas-semov_news638666.html", "text": "Конституционни съдии на прицел. Върховната касационна прокуратура поиска да се провери защо не е водено разследване срещу Атанас Семов, номиниран за конституционен съдия от президента.  Според сигнал срещу Семов от 2013 г., той ощетил Софийския университет чрез неакредитирана магистърска програма. Разследването е прекратено три години по-късно. Сега се проверява законно ли е било това решение.  Друг конституционен съдия - Красимир Влахов, е атакуван от Главното мюфтийство. От там твърдят, че той се произнесъл като съдия от Върховния касационен съд по казус за техен имот в Русе без да има право. Причината - решението било взето, след като Влахов вече бил избран за конституционен съдия.  Влахов уточни, че докато не встъпи в длъжност следващия вторник, е длъжен да изпълнява функциите си на съдия във Върховния касационен съд, предава Нова тв. ", "date": "2018.11.09", "title": "Започва проверка срещу отказа за разследване на Атанас Семов!"}
{"url": "https://www.blitz.bg/politika/prezidentt-radev-v-navecherieto-na-10-noemvri-osnovite-na-demokratsiyata-sa-kritichno-zastrasheni_news638674.html", "text": "29 години след началото на Прехода основите на българската демокрация са критично застрашени. Това каза в президентът Румен Радев в обръщение към нацията по повод навършването на 29 години от началото на демократичните промени в България.   „Утре е 10 ноември. Преди 29 години от тази дата започна преходът. Разни хора влагаха в него различни надежди, но всички очакваха повече свобода и справедливост. Свобода на мисълта и свобода на словото. Многопартийна система и честни избори. Демократична конституция, разделение на властите, върховенство на закона. Тези принципи, макар и трудно, намериха място в българското законодателство. Европейският път спомогна за тяхното налагане“, заяви президентът.  „29 години по-късно основите на българската демокрация са критично застрашени. Свободата на словото е спомен от миналото.  Четвъртата власт абдикира от ролята си на коректив.  Рухнаха професионалните стандарти в медиите, а с тях и доверието на гражданите в поднасяната информация. Пропагандата задушава плурализма. Свободомислието се наказва. Възродиха се познатите механизми на партията-държава. Демократичните институции атрофират. Решенията се вземат на тъмно, често еднолично.  Лобизмът и корупцията пронизват цялата система на държавно управление и го правят арогантно, без страх от санкция . Законите се пишат все по-често в интерес на бизнес кръгове и лобита, а не на гражданите. Това пролича и с гласуването на новия данък върху старите автомобили, който засяга огромното мнозинство от хората. Уважаеми депутати,  българите притежават стари автомобили, не защото са безотговорни към природата, а защото не могат да си позволят нови. Бедността на българите не е грях, за да я облагате с данък “, посочи държавният глава.  По думите му демографският срив и емиграцията са комплексна оценка за моралната и социалната криза в обществото и тя не може да бъде скрита зад скромните проценти на растежа. Кризата налага радикално преосмисляне, възвръщане към демократичните принципи и закона и политика, ориентирана към човека, отбеляза Румен Радев.  „Преди 29 години демократичните промени започнаха със смяна на върха. Днес демократичните свободи се нуждаят от широка, гражданска подкрепа. Това изисква характер и усилие. Всеки ден, от всеки човек. Загубата на демократичните завоевания връща историческия часовник на България назад. Убеден съм, че заедно, няма да го допуснем. Българският народ съзнава, че може да сбъдне своя огромен потенциал само в свободна и демократична държава. Корупцията и беззаконието траят толкова, колкото трае общественото търпение и безучастност. Но всяка порочна система е исторически обречена. Вярвам, че заедно ще защитим своите граждански и социални права, ще изведем България на пътя на закона и благоденствието“, каза още държавният глава. ", "date": "2018.11.09", "title": "Президентът Радев в навечерието на 10 ноември: Основите на демокрацията са критично застрашени"}
{"url": "https://www.blitz.bg/politika/georgi-markov-na-evropa-e-neobkhodim-pakt-sreshchu-a-ne-za-emigratsiyata_news638667.html", "text": "На Европа е необходим пакт срещу, а не за емиграцията. Това каза народният представител от ГЕРБ и бивш конституционен съдия Георги Марков, предава \"Фокус\".   Той обясни, че проблемите с Глобалния пак за емиграция са два. „Единият е чисто конституционен. Той е, че в парламентарна държава, каквато е България, няма как, което и да е правителство, под някаква форма да подпише и да даде гласа си в Маракеш без парламента да е дал мандат, тъй като този пакт има претенции за глобален, решаващ глобални световни проблеми, в които България да участва. От друга страна той засяга суверенитета на страната. Проблемите идват от това, че този пакт е „за“ миграцията с уводни думи, че я смята за глобален феномен, източник на просперитет и развитие“ каза той.  Според Георги Марков България не трябва да се присъединява към този пакт. По думите му в българския парламент трябва да има дебат, на който да се реши дали трябва да рискуваме националния си суверенитет. На фона на жертвите, които Европа даде заради политиката си да приема мигранти, е цинично да се вярва, че миграцията води до просперитет и ще е тази, която до 2030 г. ще гарантира икономическото развитие на Европа, каза още той. ", "date": "2018.11.09", "title": "Георги Марков: На Европа е необходим пакт срещу, а не за емиграцията"}
{"url": "https://www.blitz.bg/obshtestvo/stolitsa/signal-do-blits-bakshish-blsna-vzrasten-mzh-i-izbyaga_news638471.html", "text": "Мъж на около 60 години е бил ударен преди минути от такси, сигнализират очевидци.  Инцидентът е станал на кръстовището на столичните булеварди \"Христо Ботев\"и \"Сливница\". След като блъснал човека, таксиджията избягал.  Пострадалият е откаран в Спешния център, според предварителната информация състоянието му е сериозно. Таксиджията се издирва.    ", "date": "2018.11.09", "title": "СИГНАЛ ДО БЛИЦ: Бакшиш блъсна възрастен мъж и избяга"}
{"url": "https://www.blitz.bg/obshtestvo/regioni/zhena-s-dete-se-razmina-na-kosm-ot-tragediya-v-plovdiv-snimka_news638481.html", "text": "  В колата са били майка и малкото й дете. Младата жена опитала да паркира в района на детска градина Снежанка в Пловдив. В един момент усетила силна миризма на дим, извела детето от колата, а задницата на автомобила се запалила. За щастие никой не е пострадал. Най-вероятно се касае за късо съединение. ", "date": "2018.11.09", "title": "Жена с дете се размина на косъм от трагедия в Пловдив СНИМКА"}
{"url": "https://www.blitz.bg/analizi-i-komentari/goreshch-barometr-novo-prouchvane-tvrdi-che-bsp-veche-e-zadminala-gerb-po-1-pokazatel-vzmozhen-li-e-obrat-tablitsi_news638597.html", "text": "ГЕРБ и БСП вече са с разменени позиции в челото на временната електорална класация. Това е основната новина от ноемврийското национално представително изследване на Агенция „АФИС“. Симптоми, че рано или късно това ще се случи се наблюдават от средата на тази година, откогато стартира по-рязко тенденцията към отлив на доверие в правителството и управляващото мнозинство.   Пряко или косвено процесът се подпомагаше и продължава да се подхранва както от периодичните скандали и корупционни разкрития, така и от бурните разправии между управляващите коалиционни партньори. С това обаче не се изчерпват факторите на влияние върху развитието на политическата драма в навечерието на предстоящата изборна година.Коментарът е въз основа на данни от национално представително проучване, осъществено от Агенция „АФИС“ в периода – 2-7 ноември 2018 година. Интервюирани пряко „лице в лице“ в домовете им са 1010 пълнолетни български граждани. През ноември видимо нараства усещането за политическо напрежение.      Признаците са следните: 1. 66% от населението оценяват политическата обстановка като „напрегната“, а на обратното мнение, че е „спокойна“, са едва 16%. През септември далеч по-малък дял – 50%, изразяваха мнение, че ситуацията е напрегната, докато 19% преценяваха, че тя е спокойна.  2. Що се отнася до личното желание на избирателите, дали статуквото да бъде променено или запазено, данните показват, че оставките на трима министри в началото на септември не освежиха облика на управляващата гарнитура. С 5% нараства предпочитанието да бъдат сменени някои министри. (През септември кабинетен ремонт желаеха 23.5%, а през ноември – 28.1%). Само 19% желаят правителството да се запази в сегашния си вид. Други 7% искат още по-голяма промяна – ново правителство в рамките на този парламент. А 36% желаят нови избори и нов състав на Народното събрание. Ерозията на симпатиите обхваща и привържениците на управляващите партии. 44% от избирателите на ГЕРБ искат смяна на някои министри. За сравнение, доверяващите на цялата гарнитура не са много повече – 47%. Разколебана е и подкрепата на електорите от коалицията „Патриотичен фронт“. 38% искат нови лица в кабинета и само 18% не желаят никакви промени.  3. Доверието към най-важните институции остава ниско – по-ниско, отколкото на тези с ограничени пълномощия. 18% възлагат доверие на Народното събрание, което бележи спад с 5% спрямо септември; 27% доверяват на правителството, което е с 4% по-ниско от предния месец. Институциите на съответните местни власти традиционно се радват на по-голямо доверие от централната, но и при тях се забелязва спад от 43 до 39%. (Той е обясним с подранилата подготовка за местните избори през есента на 2019 г.). С позитивен рейтинг на доверие разполагат само президентът, омбудсманът и Европейският съюз. Към тях доверието надхвърля недоверието. Споменатото нарастване на желанието за смяна на някои министри поне отчасти се дължи на популярното изявление на вицепремиера Валери Симеонов по адрес на майките на деца с увреждания. Помолени да охарактеризират тези разсъждения, над две трети от избирателите (67%) ги оценяват като неверни и груби, докато само 10.3% ги оценяват по начина, по който са били замислени от автора – като откровени (верни, макар и груби). Само 12% възприемат последвалото (по настояване на коалиционните партньори) извинение на г-н Симеонов като искрено. Още по-голямо мнозинство (71%) желае той да подаде незабавно оставка от заемания правителствен пост. Само 11% са на обратното мнение, сред тях главно привържениците на управляващите партии.  4. Спадът на доверието към управляващите е свързан с редица фактори и събития - Корупционните скандали, непопулярните реформи в здравното обслужване, предложени за обсъждане през септември, както и постоянната корозия на единството между народ и избраници. Последното е неизбежно следствие от факта, че по данни на Евростат 38.9% от избирателите живеят в риск от бедност или социално изключване, докато ръководителите на държавата настояват, че следват единствено правилния курс.  5. За да прелее недоверието в очакване за промени, е необходимо и нарастващо съзнание за наличието на алтернатива. Първо, инициативата за предсрочни избори е в ръцете на управляващите и второ, трябва да има съществена промяна в избирателните намерения, преди всичко спрямо двете водещи партии, без които не може да се формира ядро на мнозинство в Народното събрание. Докато въпросът за нови парламентарни избори е хипотетичен, то съвсем реални са тенденциите в нагласите. Още от есента на 2017 г. средният дял на заявения електорат на БСП се колебае около числото – 22%, плюс-минус 2%. В мандата на сегашния парламент промяната в съотношението между двата полюса се дължи на ГЕРБ. След победата в майските избори от 2017 г., подкрепата за партията на премиера достигна пикова стойност от 30% и от тогава се движи неотменно надолу. През последните три месеца силите са изравнени. Въпрос на месеци е ГЕРБ да започне трайно да изостава. Въпрос е също така, дали другата голяма партия ще представи пред разочарованите убедителна алтернатива, или статуквото ще се запази. Възможно е и нова сила да влезе в опразненото поле с лозунги за промяна. 6. Какви са източниците на тези тенденции? Преди всичко, поне на интуитивно ниво, избледнява вярата в обещанията на крайния икономически либерализъм, че неравенството ще допринесе за благополучието и на групите със средни и по-ниски доходи. Основанията за това обобщение са следните:   А. Помолени да вземат отношение към идеята за връщане на прогресивното подоходно облагане в следната формулировка (\"Доходи до 510 лв. месечно да не се облагат, доходи до 3300 лв. да се облагат както досега с 10%; доходи до 10 хиляди лв. месечно да се облагат с 15%, а над тази сума да се облагат с 20%.\"), 50% я одобряват изцяло, 21% отчасти я одобряват, а само 11% я отхвърлят. 18% нямат мнение, което е обяснимо със сложността на данъчната тематика. Предполага се, че избирателите ще реагират според собствените си доходи. Затова е интересно, какъв дял от населението би плащал повече, отколкото досега? В стандартната представителна извадка са попаднали едва 0.5%, които съобщават, че поне един работещ член на домакинството получава повече от 3300 лв. месечно. Това отразява рекордното за ЕС материално разслоение в България. Но същото това разслоение прави този дял незначителна част от избирателния корпус. Само при него се наблюдава преобладаващ скептицизъм към идеята данъчното бреме да се разпредели съобразно възможността работещият да го носи. 40% не одобряват, а 40% одобряват отчасти.  Б. Доколко има тежест популярният контрааргумент, че по-голямото облагане на най-високодоходните индивиди ще ги демотивира и ще има обратен ефект спрямо общите интереси? Едва 13% от групата между 511 и 3300, чийто данък не би се променил, въпреки това не одобряват идеята. (И сред тях 50% изцяло одобряват прогресивното облагане, а 26% – отчасти).  В. Други данъчни реформи, лансирани във връзка с дебатите по бюджета за следващата година също срещат одобрение. 76% одобряват въвеждането на по-ниска ставка на ДДС за лекарства и хляб. 68% отчасти или напълно одобряват въвеждането на семейно подоходно облагане  Г. По горните идеи се наблюдава разминаване между електоратите на управляващите партии, от една страна, и на техните представители във властта, от друга. Прогресивното подоходно облагане се одобрява от привържениците на ГЕРБ дори повече, от средния показател за страната, докато официалната програма на тази партия провъзгласява точно обратното – запазване на плоския данък. Семейното облагане се одобрява изцяло от 81% от привържениците на ГЕРБ и 87% от тези на партиите от Обединените патриоти; пълно одобрение за диференцирането на ДДС изразяват 84% от привържениците на ГЕРБ и 80% от тези на ОП. Д. Горните наблюдения показват, че в икономическата проблематика, за която съществува консенсус, че е приоритетна, стои голяма отворена ниша за ляв тип политика.    ", "date": "2018.11.09", "title": "Горещ барометър: Ново проучване твърди, че БСП вече е задминала ГЕРБ по 1 показател, възможен ли е обрат?! (ТАБЛИЦИ)"}
{"url": "https://www.blitz.bg/zdrave/zdravni-novini/khirurgichen-robot-provali-rutinna-operatsiya-umrya-patsient-s-99-shans-za-otselyavane_news638668.html", "text": "Първият пациент, на когото в Англия е била проведена операция на сърцето с помощта на робот - асистент, не успя за преживее операцията. Според разследването причина за това може да е серия от грешки.   Най-голямата от тях вероятно, е извършена от самия хирург, който не успявал да работи с робота достатъчно добре.   Операцията била съвсем рутинна. Подобни интервенции обикновено били съвсем безопасни и то с шанс 99%.         За кардиохирурга Сукумаран Наира, който ръководел робота, това била първата подобна информация. Преди това тренирал само на симулатор.  69-годишният пациент Стивън Петит умрял накрая от отказ на органите.      Основният проблем започнал, когато кръвта покрила лещата на робота и така Наир не можел да вижда нищо.   \"Пациентът ни умря от усложнения, които възникнаха от асистирането на самия робот\", обяснява пред медиите полицай Карън Дилкс.  Ченгетата започнали разследване за нелепата смърт веднага след кончината на пациента. Сукумаран Наир бил веднага оневинен.  \"За съжаление в този случай не се показахме на ниво и не осигурихме на пациента ниво, каквото всички заслужават\", признава ръководителят на болницата в Ню Касъл и допълва:  \"След смъртта на Петит приключихме програмата за роботи. Целият случай беше грижовно проверен от нас и се поучихме от него, започнахме нова програма с променени условия.\"    ", "date": "2018.11.09", "title": "Хирургичен робот провали рутинна операция! Умря пациент с 99% шанс за оцеляване"}
{"url": "https://www.blitz.bg/politika/afp-grmi-marin-lo-pen-idva-v-sofiya-za-da-se-sreshchne-s-blgarskiya-trmp-na-16-noemvri_news638588.html", "text": "Лидерката на френската крайна десница Марин Льо Пен ще посети София на 16 ноември, за да се срещне с националистически и популистки съюзници от Източна Европа във връзка с предстоящите през май догодина избори за Европейски парламент, предаде Франс прес.  В българската столица председателката на партията \"Национален сбор\" ще участва в конференция под надслов \"Европа на нациите и на свободата, нов модел за европейските граждани\". На форума на крайнодесни формации тя ще се срещне с председателя на българската партия \"Воля\" Веселин Марешки, наричан \"българският Тръмп\", председателя на чешката партия \"Свобода и пряка демокрация\" Тамио Окамура, с бившия лидер на белгийската фламандска партия \"Влаамс беланг\" и настоящ лидер на Движението за Европа на нациите и свободата /ДЕНС/ Херолф Анеманс, както и с представител на Австрийската партия на свободата, съобщи ДЕНС вчера в Туитър.  В Европейския парламент то е представено от политическата група \"Европа на нациите и свободата\", част от която са \"Национален сбор\", италианската партия \"Лига\" и Австрийската партия на свободата.  На 1 май във френският град Ница вече се състоя среща на тези политици, организирана от Движението за Европа на нациите и свободата, където те защитиха \"идентичността\" на нациите и гръко-християнския произход на европейската \"цивилизация\", припомня АФП, цитирана от БНТ.  Това е второто посещение на Марин Льо Пен в чужбина във връзка с предстоящите европейски избори през май. На 8 октомври тя се срещна в Рим със своя италиански съюзник Матео Салвини, председател на партията \"Лига\". Двамата заедно отправиха нападки срещу \"бункера Брюксел\". Тези срещи се вписват в стратегията на \"Национален сбор\" за създаване на съюзи във Франция и Европа, отбелязва агенцията. ", "date": "2018.11.09", "title": "АФП гърми: Марин Льо Пен идва в София, за да се срещне с \"българския Тръмп\" на 16 ноември"}
{"url": "https://www.blitz.bg/politika/treti-deputat-dade-sglasie-prokuraturata-da-go-razsledva_news638577.html", "text": "И трети депутат депозира писмено съгласие за сваляне на имунитета му. Това направи по обед Пламен Христов от \"Воля\".   Така заедно с Елена Йончева от БСП за България и Борис Кърчев от ГЕРБ той става третият народен представител от шесторката, който доброволно дава имунитет. Четвъртият, който няма да чака пленарната зала да разреши на прокуратурата да започне разследване, а сам ще декларира съгласието си, е Георги Михайлов от левицата. Той обаче ще внесе заявлението си в понеделник. Така остават само двама депутати, които не дават съгласието си - лидерът на \"Воля\" Веселин Марешки, и колежката му Кръстина Таскова.", "date": "2018.11.09", "title": "Трети депутат даде съгласие прокуратурата да го разследва"}
