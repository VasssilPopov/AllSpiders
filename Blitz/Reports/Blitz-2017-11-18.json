{"url": "https://www.blitz.bg/svyat/shchatski-ekspert-rusiya-shche-prechi-na-makedoniya-da-vleze-v-nato-s-vsichki-sredstva_news558730.html", "text": "Американската администрация и лично президентът Доналд Тръмп трябва спешно да се намесят и да запазят мира и стабилността на Балканите. Това пише в последния брой на списанието на \"Съвета за международни отношения\" Даниел Сървър, анализатор от Университета \"Джонс Хопкинс”, експерт по Балканите и бивш американски дипломат.\n Експертът посочва всички варианти за разрешаване на крехките политически въпроси, както и тези свързани със сигурността в Югоизточна Европа. \n Според него \"една от основните причини за нестабилността е намесата на Русия, която се противопостявя на прозападното и продемократичното развитие на тази част от Европа\". Даниел Сървър е предал своите предложения на Белия дом и Конгреса. \n Той не очаква нова голяма война в района на Западните Балкани, но не изключва прояви на насилие от страна на екстремистите в Албания, Македония и Сърбия, които биха могли да доведат до нова вълна от етническо прочистване, престъпления срещу човечеството, промяна на границите, ислямска радикализация, както и колапс на сегашните институции в региона. \n Даниел Сървър призовава за по-мощна намеса и на западната дипломация за да се предотврати евентуално нов хаос в тази част на Балканите. Нужна е и по-активна намеса от страна на САЩ, казва още той. \n \"Това може да бъде една нова американска инициатива, отнасяща се само до най-важните въпроси - конституционната реформа в Босна и Херцеговина, статута на Косово и въпросът за името на Република Македония\", пояснява експертът и подчертава: Двете най-лесни мишени на руското влияние в Западните Балкани са Република Сръбска и Република Македония. \n \"Русия ще направи абсолютно всичко, което може, за да попречи на присъединяването на Македония към НАТО, както направи за членството на Черна гора в Северноатлантическия пакт. \n В Република Сръбска ще предприеме всякакви стъпки с цел Милорад Додик да не приеме нито една конституционна промяна в Босна и Херцеговина\", пише Даниел Сървър и призовава САЩ да променят тази ситуация. \n \"Много е важно американските дипломати и по-специално тези в този регион да имат чувството, че Конгреса стои зад тях. След напускането на администрацията на Барак Обама и идването на Доналд Тръмп, нашите дипломати не бяха сигурни в подкрепата на Конгреса за тях. \n Надявам се това мое мнение да бъде от полза в тази насока\", подчертава Даниел Сървър и призовава за назначаването на специален пратеник за Западните Балкани. \n Според него той ще трябва да направи преценка на успеха и недостатъците от провеждането на мирните преговори за Босна и Херцеговина и Косово и да предложи конкретни мерки на американската политика при разрешаването на сегашната ситуация в Югоизточна Европа.  \n", "date": "2017.11.18", "title": "Щатски експерт: Русия ще пречи на Македония да влезе в НАТО с всички средства"}
{"url": "https://www.blitz.bg/svyat/erdogan-ne-priemam-izvinenieto-na-nato_news558758.html", "text": "\n Реджеп Ердоган отхвърли извинение от НАТО, след като на табло по време на военно учение в Норвегия той бе представен като враг на алианса, съобщи Ройтерс. \nЕрдоган заяви, че подобно неуважително поведение не би могло да бъде простено толкова лесно. „Вие видяхте неуважителното поведение по време на учението на НАТО вчера. \nИма някои грешки, които се правят не от глупаци, а само от подлеци“, посочи президентът на Турция реч, излъчена на живо от телевизиите. Този въпрос не може да приключен с просто извинение, каза още Ердоган. Той обяви вчера, че Турция изтегля 40 свои военнослужещи от учение на НАТО в Норвегия, след като името му се е появи в списък на врагове на табло  по време на учението. НАТО и Норвегия поднесоха извинения.\n", "date": "2017.11.18", "title": "Ердоган: Не приемам извинението на НАТО"}
{"url": "https://www.blitz.bg/svyat/shche-se-izumite-kolko-pisma-e-poluchil-tazi-godina-dyado-mraz_news558757.html", "text": "Над 3 милиона писма е получил тази година Дядо Мраз от деца и възрастни от различни части на света, съобщават руски медии. Това бе оповестено в резиденцията му, разположена на живописно място на брега на река Сухона, на 12 км от град Велики Устюг във Вологодска област, Русия.\n18 ноември е рожденият ден на Дядо Мраз. \"Тази година Дядо Мраз получи 3 156 123 писма -разказаха в резиденцията му. \nБроят им непрестанно нараства. Около една четвърт от тях са електронни. Писма пристигат от различни краища на света, главно от Русия и съседните държави. Нито едно писмо не остава без отговор. \nДядо Мраз притежава кутия, в която складира писма от непослушни деца. Ако през годината не поправят поведението си, тези деца могат да останат без подарък.\"\n", "date": "2017.11.18", "title": "Ще се изумите колко писма е получил тази година Дядо Мраз"}
{"url": "https://www.blitz.bg/svyat/ruskata-minipodvodnitsa-piranya-ne-dade-pokoy-na-kitaytsite-snimki_news558751.html", "text": "СанктПетербургското машиностроително бюро „Малахит” разработило ново поколение малки подводници с водоизместване от 220 до 950 тона, съобщи неотдавна информационният портал Warspot. Фактически това и възкресяване на съветския проект 865 „Пираня”.\n Съветското наследство \n  \nВ СССР са построени само две подводници от този проект, които влезли в строя през 1988 и 1990 г., но още на следващата година са бракувани „поради недостатъчно финансиране и липса на подходящи за тях задачи”. \n  \nВодоизместването на съветските „Пирани” съставлявало 320 тона, дължина – 28 м, ширина – 4,7 м. Можели да развиват скорост 7 възела (13 км/час) и да се потапят на дълбочина до 180 м. Освен екипажа от 3 души на борда имало място за 6 десантчици. \n  \nНовите „Пирани” развиват скорост 15 възела (28 км/час). Някои от тях имат шлюзови камери за излизане на бойни плувци. Могат да носят торпедно (калибър 533 и 400 мм), ракетно (включително крилати ракети „Калибр”) и минно оръжие В арсенала си имат минно-изхвърлящи устройства за безшумно поставяне на мини за сметка на собствената им маса. \n  \nСпоред конструкторите от „Малахит”, при серийно производство цената им ще бъде сравнително малка. \n  Китайска реплика \n  \nКитайската съдостроителна група China Shipbuilding Industry Corporation (CSIC) представи на отбранителната изложба Defense & Security 2017 в Бангкок три нови проекта за малки подводници, предназначени за експорт. \n  \nКакто съобщава Navy Recognition, тези три проекта образуват семейство подводници за решаване на оперативни задачи. Представители на CSIC твърдят, че интерес вече проявяват няколко страни, включително Алжир, Бирма, Венецуела, Египет, Либия и ОАЕ. \n  \nКитайците се отказали от традиционната архитектура с двойни корпуси. Пределната дълбочина на трите подводници е 200 м., водоизместването им е 200 до 1100 тона. Въоръжение – от 2 до 4 торпедни апарата. Далечина на плаването – от 1500 до 3000 мили (2780 – 5560 км). \n  \nЕкипаж – от 6 до 18 души плюс 8 бойци от спецназа. Тъй като е извънредно трудно да бъде открита подводницата, тя може да извършва и диверсионни функции. \n  Превод и редакция: БЛИЦ \n \n", "date": "2017.11.18", "title": "Руската миниподводница „Пираня” не даде покой на китайците (СНИМКИ)"}
{"url": "https://www.blitz.bg/lyubopitno/ministrt-na-otbranata-na-ispaniya-latviyskiyat-kolega-mi-sobshchi-che-puchdemon-e-agent-na-ruskite-spetssluzhbi-video_news558764.html", "text": "\n Министърът на отбраната на Испания Мария де Коспедал коментира телефонната шега, която ѝ скроили руските пранкери Вован и Лексус. \nТе ѝ позвънили от името на латвийския военен министър, за да ѝ съобщят, че каталонският лидер Карлес Пучдемон е агент на руските спецслужби с псевдоним Чиполино, а половината руски туристи в Барселона са кадрови военни. Отговорът на шефа на отбранителното ведомство е публикуван в Twitter.  \n\"Това беше много странен разговор. Аз ги помолих да говорят на английски, но те не поискаха и премахнаха превода. Тъй като не им повярвах, прекратих разговора и не им върнах позвъняването. Сега вече зная, че това бяха руснаци\", пише Коспедал. \nОт видеото на пранкерите обаче се вижда, че министърката им е позвънила, за да съобщи, че е разказала за този разговор на премиера Мариано Рахой и, че той е проявил интерес за среща с министъра на отбраната и с премиера на Латвия. Пранкерите са потвърдили, че също имат интерес от среща, но по-нататък обясняват че военната министърка на Испания вероятно се е досетила, че става дума за шега и нямало други позвънявания от нейна страна, информира Рен.тв. Превод: БЛИЦ   \n  \n", "date": "2017.11.18", "title": "Министърът на отбраната на Испания: Латвийският колега ми съобщи, че Пучдемон е агент на руските спецслужби (ВИДЕО)"}
{"url": "https://www.blitz.bg/svyat/strashna-katastrofa-nay-golemiyat-letatelen-aparat-v-sveta-rukhna-vv-velikobritaniya-video_news558768.html", "text": "\n Във Великобритания се разби най-големият летателен апарат в света Airlander 10, съобщава ITV News. Апаратът, представляващ хибрид между самолет и дирижабъл, се откъснал от мачтата за акостиране и паднал на полето в графство Бедфоршир. Намиращата се на борда жена - член на екипажа, пострадала и била откарана в болница. \n20-тонната кабина на Аirlander 10 била напълно разрушена. \nИнцидента става на фона на факта,че в петък компанията Hybrid Air Vehicles, извършила разработките на Airlander 10, извърши успешни изпитания. Загубите по създаването на разбилия се летателен апарат са достигнали сто милиона фунта стерлинги, уточнява ITV News. \nВ началото Airlander 10 е създаден за въоръжените сили на САЩ, во проектът е спрян заради недостатъчно финансиране.  \nЛетателния апарат с дължина 92 метра е бил проектиран така, че да може да се вдигне на височина 4,9 километра и да развие скорост до 148 километра в час. Благодерине на хелия Airlander 10 можел да бъде във въздуха до две седмици. \nТова не е първият инцидент с  Airlander 10 - по време на втория тестови полет през август 2016 година летателния апарат се удари в телеграфен стълб и бе повредена кабината на пилота. Превод БЛИЦ \n", "date": "2017.11.18", "title": "Страшна катастрофа: Най-големият летателен апарат в света рухна във Великобритания (ВИДЕО)"}
{"url": "https://www.blitz.bg/lyubopitno/nauka-i-tekhnologii/rusiya-razrabotva-nov-transporten-samolet-na-bdeshcheto_news558685.html", "text": "Новият транспортен самолет, разработван в Русия в рамките на проекта ПАК ТА (перспективен авиационен комплекс на транспортната авиация), се проектира да има товароподемност около 80 тона. Масата на полезния товар е избрана според направената статистика на масовите превози. За по-едрогабаритни товари са предназначени Ан-124 „Руслан”, превозващи до 120 т.\nРазличието на ПАК ТА от близкия по характеристики американски C-17 Globemaster ще бъде по-широкото тяло в долната част (плосък под), докато при C-17, Ан-22 или Ил-76 телата имат кръгло сечение. \n  \nСпоред проектантите, такава конструкция ще повиши ефективността на самолета както при военните, така и при търговските превози, тъй като ще позволи оптимално разполагане на техниката в два реда и ще ускори процеса на товарене и разтоварване. \n  \nСамолетите бъдат предназначени за двойна употреба (военна и гражданска), така ще бъдат произведени в по-голяма серия и следователно при по-малка цена. \n  \nРазработката на комплекса ПАК ТА, в рамките на който се разработва новото семейство транспортни самолети, започна в началото на това десетилетие. Очаква се самолетът да е готов за изпитания в средата на 2020-те години и в перспектива те ще замени машините от типа Ил-76. \n  Превод и редакция: БЛИЦ \n \n", "date": "2017.11.18", "title": "Русия разработва нов транспортен самолет на бъдещето"}
{"url": "https://www.blitz.bg/layfstayl/shoubiznes/indiyka-e-novata-mis-svyat-snimki_news558772.html", "text": "\nИндийката Мануши Чхилар завоюва титлата Мис свят - 2017. Церемонията се проведе в китайския град Саня (о-в Хайнан). \nКрасавицата е на 20 години. Тя е родена в семейството на лекари и е решила да не прекъсва семейната традиция - в момента е студентка в медицински университет и иска да бъде анестезиолог. \nВторото място в конкурса бе присъдено на мексиканката Андреа Мезе, третото място бе за Стефани Хил от Великобритания. \nВ Мис Свят взеха участници представителки на 118 държави на възраст от 18 до 26 години.  \nБългария бе представена от 25-годишната красавица от пернишкото градче Земен - Вероника Стефанова. Превод и редакция БЛИЦ \n", "date": "2017.11.18", "title": "Индийка е новата Мис Свят (СНИМКИ)"}
{"url": "https://www.blitz.bg/layfstayl/shoubiznes/prvo-v-blits-lkha-na-seks-bivshata-na-krisko-raztrese-golo-dupe-video_news558712.html", "text": "Бившата изгора на рапъра Криско и плеймейтка - Ася Капчикова раздруса спортното си голо дупе. Красавицата пусна видео в социалната мрежа, на което кълчи задните си части.\nАся обожава тялото си. Тя не спира да го показва, пускайки предизвикателни кадри из интернет, повечето от които са чисто голи. \nБлондинката прекарва доста часове из фитнес залите и се грижи усърдно за външния си вид. Тя разчупи и стереотипа за плеймейтка, въпреки че се поддаде на изкушението и наскоро и тя изду пищен бюст. Все пак дупето й е без никакви корекции. Според повече мъже е доста апетитно, а вие какво мислите? \n \n \n", "date": "2017.11.18", "title": "Първо в БЛИЦ! Лъха на секс: Бившата на Криско разтресе голо дупе (ВИДЕО)"}
{"url": "https://www.blitz.bg/svyat/nay-moshchniyat-v-istoriyata-vzriv-v-kosmosa-video_news558705.html", "text": "Международна група астрономи наблюдава най-мощния в историята космически взрив, съобщи университетът в Саутхамптън, цитиран от руски медии. Той е бил в центъра на галактика, намираща се на 2,6 милиарда светлинни години от Земята. Променящият яркостта си обект PS1-10adi е забелязан през 2010 г. с помощта на телескопа Pan-STARRS в Хавай.\n Учените описват два възможни сценария за източника на взрива. Първият е той да произхожда от звезда, чиято маса е стотици пъти по-голяма от тази на Слънцето, експлодирала като свръхнова. \n Другата версия гласи, че произходът му може да е от звезда с по-малка маса, която е била раздробена от гравитационните сили близо до свръхмасивна черна дупка. \n \n", "date": "2017.11.18", "title": "Най-мощният в историята взрив в Космоса (ВИДЕО)"}
{"url": "https://www.blitz.bg/svyat/situatsiyata-v-siriya-sashch-s-vsichki-sili-se-opitvat-da-se-zakrepyat-na-siriyska-teritoriya_news558641.html", "text": "Международният център за борба с тероризма настоятелно препоръчва на американския Конгрес да прекрати всяко сътрудничество с Русия при антитерористичната дейност, съобщи riafan.ru.\nТази препоръка се съдържала в текст на доклад, представен от служителя на Центъра Колин Кларк. В него се отбелязва, че Русия преднамерено влязла в борбата с терористите от ИД, за да сдържа САЩ. Според Кларк, Русия с всички сили се опитва да засили позициите си в Близкия Изток, включително да възстанови сферите си на влияние край границите на НАТО и да посее нестабилност в прозападните държави. \n  \nПоражението на американците в Сирия е общопризнато и е крайно обиден факт за САЩ. Затова е напълно логично Вашингтон да се опитва да обърне ситуацията в своя полза, пише riafan.ru. \n  \nСпоред експерти пред изданието, сега пред Щатите стои само задачата да се закрепи на територията на Сирия което при сегашните реалности никак не е лесно. Именно с това е свързано пасивното поведение на американската авиация при изтеглянето на терористите от Абу-Кемал – Вашингтон се надява в бъдеще тези терористи да му помогнат да установи контрол на източния бряг на Ефрат. \n  \nЗа сега САЩ успяват да запазят присъствието си на сирийска територия, обаче има достатъчно основания да се предполага, че много скоро тяхното засега изгодно положение сериозно ще се влоши – когато бъде постигната окончателната победа, Вашингтон ще остане единственият „неканен гост” в Сирия. \n  Превод и редакция: БЛИЦ \n \n", "date": "2017.11.18", "title": "Ситуацията в Сирия: САЩ с всички сили се опитват да се закрепят на сирийска територия"}
{"url": "https://www.blitz.bg/stsena/na-68-alla-pugachova-promeni-zhivota-si-pevitsata-video_news558703.html", "text": "\n Руската певица Алла Пугачова и естрадният артист Максим Галкин се венчаха шест години след като сключиха брак, съобщи младоженецът в Инстаграм. „Случи ни се радостно и светло събитие! Венчахме се”, пише Галкин. \n   \n \n На църковната церемония са присъствали децата на Галкин и Пугачова – близнаците Елизавета и Гари. \n Галкин е пети съпруг за Пугачова. Двамата сключиха брак през декември 2011, а две години по-късно се родиха близнаците. \n Максим Галкин е роден през 1976. Той е пародист, комик, шоумен, телевизионен водещ и актьор. От 2001 започва и да пее. Първият му вокален опит е песента „Будь или не будь”, която изпълнява в дует с Ала Пугачова. Оттогава започва връзката му с певицата. \nИзточник: Vesti.bg \n", "date": "2017.11.18", "title": "На 68 Алла Пугачова промени живота си, певицата... (ВИДЕО)"}
{"url": "https://www.blitz.bg/svyat/vizhte-kakvo-seksi-parche-e-novata-govoritelka-na-voenniya-ministr-na-rusiya-sergey-shoygu-cheneto-vi-shche-padne-snimki-18_news558668.html", "text": "Министърът на отбраната Сергей Шойгу назначи за лична прессекретарка красавицата Росияна Марковская. Тя е работила като репортер и ТВ водещ, предават руски медии.\nНазначаването на красавицата се е случило на 15 ноември.  \nРоссияна е родена на 6 януари 1991 година. Тя е завършила Факултета по журналистика на Далекоизточние Федерален Университет. В края на 2012 година Сергей Шойгу назначава Даря Затулин за негов представител. Според източник от Министерството на отбраната тя е излязла в отпуска по майчинство. \nТя е родена на 6 януари 1991 г., съобщава агенцията. Марковска е завършила Факултета по журналистика на Далечния Източен Федерален университет. \nОт Министерството на отбраната не потвърдиха, но и не отрекоха информацията за назначаването й.  По-късно на официалната страница на министерството се появи страница с кратка биография на Марковская. \nВИЖТЕ ВСИЧКИ СНИМКИ В ГАЛЕРИЯТА!  Превод и редакция: БЛИЦ \n \n", "date": "2017.11.18", "title": "Вижте какво секси парче е новата говорителка на военния министър на Русия Сергей Шойгу! Ченето ви ще падне (СНИМКИ 18+)"}
{"url": "https://www.blitz.bg/svyat/bentley-gotvi-golyama-iznenada-za-fenovete-si_news558700.html", "text": "\n Инженерите на Bentley започнаха работа над първия електромобил на марката. Информацията е потвърдена от ръководителя на британския концерн Волфганг Дюргхаймер. Той заяви, че електромобилът на Bentley ще бъде представен през 2019 г. и ще представлява двуместно купе. \n Дизайнът ще е издържан в духа на концепта Bentley EXP 12 Speed 6e, като серийният модел ще бъде по-обемен. \n По предварителна информация електродвигателят и акумулаторите ще бъдат по модела на електромобила Porsche Mission E. Така Bentley-то ще получи два мотора с обща мощност 600 к.с. Запасът на хода ще е около 500 км. \n По-рано стана ясно, че кросоувърът Bentley Bentayga ще има хибридна версия. Той в момента е подложен на тестове, като премиерата е предвидена за 2018 г. \nЗареждащият се хибрид Bentley ще бъде снабден с бензинов V6 с турбодвигател и електромотор с обща мощност 460 к.с.  \n", "date": "2017.11.18", "title": "Bentley готви голяма изненада за феновете си!"}
{"url": "https://www.blitz.bg/analizi-i-komentari/pentagont-prizna-zaguba-na-voennoto-preimushchestvo-pred-rusiya_news558640.html", "text": "Председателят на Комитета на началник-щабовете на САЩ генерал Джоузеф Данфорд заявил, че Русия свела до нула военното превъзходство на САЩ в повечето високотехнологични области, пише politexpert.net. Това засегнало методите на радиоелектронна борба, кибервъзможностите, борбата с космически обекти. Освен това руската армия вече превъзхождала американската на равнище противокорабни и балистични ракети.\nГенерал Данфорд отбелязал, че в последните 10-15 г. превъзходството на САЩ се размива и в традиционните въоръжения, което вече не е така очевидно. Той е уверен, че Русия внимателно е следила всички операции на Пентагона. По време на войната в Персийския залив през 1990 г, а също и в следващите конфликти американците демонстрирали пълните си възможности. Русия изучила използваното въоръжение и вложила средства в перспективните видове въоръжения. Това довело до изпреварващо развитие на руските Въоръжени сили. Съществува обаче увереност, че Москва не възнамерява да води война нито със САЩ, нито с НАТО. \n  \nСайтът politexpert.net цитира началника на руския Генерален щаб Валерий Герасимов, че в резултат на модернизацията през последните няколко години Русия успяла да изгради ефективна система за „неядрено сдържане”. \n  Превод и редакция: БЛИЦ \n \n", "date": "2017.11.18", "title": "Пентагонът призна загуба на военното преимущество пред Русия"}
{"url": "https://www.blitz.bg/svyat/velichie-na-arkhitekturata-tazi-biblioteka-e-kato-sbdnata-mechta-na-svremieto-snimki_news558719.html", "text": "Когато чуем за библиотека, в съзнанието на повечето от нас вероятно се появява образът на старо и прашно място, в което почти липсва какъвто и да е дизайн. Една авангардна архитектурна фирма от Дания обаче бързо предефинира начина, по който виждаме скромната библиотека – както доказва и последният ѝ проект.\n Обществената библиотека „Тянжин Бинхай“, разположена в североизточен Китай, наскоро бе открита от архитектурната фирма MVRDV. \n Работата им, която помага за изграждането на културния комплекс в град Тянджин, е довела до създаването на пететажна сграда, като целта е тя да изглежда като човешка очна ябълка. \n Върху огромното пространство от 362,744 квадратни метра в стените са вградени терасовидни рафтове, много от които служат както за стълби, така и като места за седене. \n Впечатляващото е, че в библиотеката има умопомрачителен брой книги – 1,2 милиона, което я прави рая на библиофилите. \n \n  \n", "date": "2017.11.18", "title": "Величие на архитектурата: Тази библиотека е като сбъдната мечта на съвремието! (СНИМКИ)"}
{"url": "https://www.blitz.bg/layfstayl/vkusotii/shche-si-oblizhete-prstite-s-tezi-srbski-kebapcheta_news558701.html", "text": "В Сърбия \"двойка кебабчета\" не означава нищо - бройката в порцията ćevapčići трябва да е кратна на 5. Но дори и тогава изпечените на скара лакомства може да малеят в очите на верните им почитатели, пише menumag.bg.\n Необходими продукти за около 20 броя \n700 гр. смляно свинско месо \n400 гр. смляно телешко месо \n200 гр. смляно агнешко месо \n1 голяма главалук, много ситно нарязан \n2 скилидки чесън, пресован \n1 с. л. смляна морска сол \n1 ч. л. черен пипер \n2 с. л. сладък червен пипер \n1 ч. л. лют червен пипер \n6 с. л. магданоз, ситно нарязан \n3 с. л. зехтин \n½ ч. л. сода бикарбонат \n180 мл. газирана вода Начин на приготвяне \n1.  Всички продукти се омесват много добре, докато се оформи пластична еднородна маса. На ръка се меси около 10 мин. Омесването може да стане и в кухненски робот с приставката за маслено тесто (лопатка) или куката за месене на тесто. В робот каймата се меси 7 мин. на средна скорост. 2.  Каймата се слага в хладилника да почине поне 2 часа или за една нощ. 3.  Оформят се продълговати кебапчета с дължина 10 см. За да не лепне каймата, ръцете непрекъснато се топят в купа със студена вода. Могат да се изпекат на барбекю или на грил-тиган намазан с мазнина, докато много добре се зачервят от всички страни. Ако отвън са зачервени, а отвътре не са готови, може да се сложат за 6-7 мин. във фурна, загрята на 200° С.\n", "date": "2017.11.18", "title": "Ще си оближете пръстите с тези сръбски кебапчета!"}
{"url": "https://www.blitz.bg/svyat/ruski-khudozhnik-szdade-bezumen-kalendar-s-glaven-geroy-putin-snimki_news558644.html", "text": "\nТъкмо руснаците се съвзеха от шока от открития паметник на Владимир Путин във вида на мечка-ангел, и руският президент вече е прославен от нова сюрреалистична творба, пишат руските медии. Художникът от Перм Вячеслав Нестеров създал календар за всеки ден до 2020 г. с изображения на руския лидер. \nВ календара няма даже месеци, а нарисуваните в него събития са плод на въображението на автора. На места Путин атакува балони, яхнал кон като Георги Победоносец, ту разхожда мравояд. \nХудожникът твърди, че не се занимава с политика. Целта на неговия проект било да се отрази управлението на Путин от 2018 до 2020 г. Това, че в календара няма дати, Вячеслав Нестеров обяснява с това, че времето ще бъде премахнато през 2067 г. \nСред другите исторически събития художникът отбелязва прекръстването на Псков на Газпром, колонизацията на Марс от Роскосмос и изплащането на пенсиите в криптовалута. Превод: БЛИЦ \n", "date": "2017.11.18", "title": "Руски художник създаде безумен календар с главен герой Путин (СНИМКИ)"}
{"url": "https://www.blitz.bg/svyat/ubs-paundt-e-nay-nadtsenenata-osnovna-valuta_news558646.html", "text": "\n Πayндът ocтaвa нaй-нaдцeнeнaтa cpeд вcичĸи ocнoвни вaлyти в cвeтa в дългocpoчeн плaн. Toвa пocoчвaт aнaлизaтopитe oт швeйцapcĸия бaнĸoв гигaнт UВЅ в дoĸлaд, пyблиĸyвaн пo-paнo тoзи мeceц. \n Cпopeд тяxнaтa oцeнĸa в дoĸyмeнтa 2018 Маrkеt Оutlооk въпpeĸи пoлитичecĸитe pиcĸoвe oĸoлo \"Бpeĸзит\" пayндът ocтaвa нaдцeнeн c дo 19% зapaди знaчитeлния дeфицит пo тeĸyщaтa cмeтĸa нa Beлиĸoбpитaния. \"Hиe cмятaмe, чe вaлyтaтa ocтaвa cĸъпa\", пocoчвaт oт UВЅ. Cпopeд тяx ĸypcът нa пayндът ocтaвa виcoĸ в cpaвнeниe c ocтaнaлитe вaлyти нa cтpaнитe oт Г-10. Ocвeн нeя нaдцeнeни cпopeд eĸcпepтитe ca oщe ĸaнaдcĸият дoлap и швeйцapcĸият фpaнĸ. \n Πpeз минaлaтa гoдинa cлeд peфepeндyмa зa излизaнeтo нa Oбeдинeнoтo ĸpaлcтвo oт Eвpoпeйcĸия cъюз (EC) пayндът ce cpинa c 10% cпpямo дoлapa. Πo-ĸъcнo oбaчe ĸypcът ce възcтaнoви и ĸoмпeнcиpa зaгyбитe. \"Бpeĸзит\" и външният диcбaлaнc нa Beлиĸoбpитaния ca oт ocнoвнo знaчeниe зa нaшитe нeгaтивни oчaĸвaния зa тъpгoвиятa нa пayндa\", пocoчвaт cпeциaлиcтитe. \n", "date": "2017.11.18", "title": "UBS: Паундът е най-надценената основна валута"}
{"url": "https://www.blitz.bg/na-tozi-den/na-tazi-data-svett-gubi-bashchata-na-modernizma_news558653.html", "text": "\n Валантен Луи Жорж Йожен Марсел Пруст е френски писател - романист, критик и есеист. Той е известен на първо място със своя монументален многотомен роман „По следите на изгубеното време“.  \nПруст използва повествувателния стил „поток на съзнанието“, характерен и за други модернистични писатели.  \nПруст е роден на 10 юли 1871 г. в Отьой, западно предградие, наскоро присъединено към Париж.   \nПрез 1882 година постъпва в лицея Кондорсѐ. Той се отличава в литературата и през последната си година получава награда за успехи в тази област. Чрез своите съученици в елитното училище по-късно  получава достъп до светските салони на буржоазията.  \nСпоред някои литературни критици Марсел Пруст поставя началото на модерния роман. Авторът се отказва да търси главно интригата в повествуванието и се посвещава на обрисуването на истината за човешката душа. Темите са развити в музикална последователност и съответствията са близки до поезията.  \nПруст умира на 18 ноември 1922 г. в Париж от пневмония и белодробен абсцес. Погребан е в парижкото гробище Пер Лашез.\n", "date": "2017.11.18", "title": "На тази дата светът губи бащата на модернизма"}
{"url": "https://www.blitz.bg/svyat/v-grtsiya-e-strashno-44-godini-po-ksno-atina-i-solun-otnovo-prezhivyakha-koshmar-snimkivideo_news558660.html", "text": "\n Стотици младежи нападнаха полицията в Атина и Солун на годишнината от потушаването на студентските бунтове на 17 ноември 1973 г. срещу управлявалата тогава военна хунта, предадоха световните агенции. \n Първоначално шествието беше мирно, но част от младежите започнаха да замерят полицаите с камъни, фойерверки и запалителни бомби в центъра на Атина. \n Полицията отвърна със сълзотворен газ.Няма съобщения за ранени или арестувани. \n Над 5000 полицаи се грижеха за сигурността, докато младежкото шествие преминаваше към американското посолство, обсадено от полицейски автобуси. \n Годишното шествие в Гърция е повод да се изразява недоволството от правителството, както и от политиката на Европа и САЩ, и често прераства в насилие. \n \n \n \n \n \n \n", "date": "2017.11.18", "title": "В Гърция е страшно! 44 години по-късно Атина и Солун отново преживяха кошмар (СНИМКИ/ВИДЕО)"}
{"url": "https://www.blitz.bg/svyat/rusiya-prodava-na-indiya-fregata-burevestnik_news558647.html", "text": "Информационният портал FlotProm с позоваване на осведомен източник във ОПК на Русия съобщи, че Русия и Индия завършват преговорите относно приключването на договора за доставка на фрегата от проект 11356 „Буревестник”. Рамковото споразумение беше подписано през октомври 2016 г.\nСпоред агенцията сделката ще бъде финализирана в предварително оформения формат „2+2”: в руския завод „Янтар” ще бъдат построени 2 фрегати и още 2 в Индия. \n  \nПрез зимата се появиха съобщения, че сделката може да бъде отменена заради разногласия относно цената на фрегатата. \n  \nНапоследък във военнотехническото сътрудничество между двете страни се наблюдава известно напрежение поради растящите претенции на Дели и видим стремеж за ориентиране към САЩ. \n  Превод и редакция: БЛИЦ \n \n", "date": "2017.11.18", "title": "Русия продава на Индия фрегата „Буревестник”"}
{"url": "https://www.blitz.bg/svyat/prvi-podrobnosti-za-rusnaka-ubil-blgarin-v-kipr_news558666.html", "text": "\n 49-годишен руснак беше арестуван в петък следобед във връзка с убийството на 51-годишен българин, който бе открит в апартамент в Ларнака, пише \"Български новини\". \nПолицията съобщи, че жертвата, определена като Даниел Николов, е открита малко след обед петък, след като съседите се оплакали от неприятна миризма, идваща от апартамента. \nПрипомняме, че българинът, чието тяло вече започна да се разлага, беше намерен с нож, забит в гърдите му в апартамента край Макариос авеню в центъра на Ларнака, където той е живял с други съквартиранти.   \nПолицията заяви, че доказателствата на сцената на престъплението показват, че преди убийството е имало борба. Полицията арестува 49-годишния, с когото жертвата е имала физическа разправия миналата седмица в същия апартамент. \n \n", "date": "2017.11.18", "title": "Първи подробности за руснака, убил българин в Кипър"}
{"url": "https://www.blitz.bg/svyat/dramata-prodlzhava-amerikanskiyat-flot-i-nasa-trsyat-izcheznalata-arzhentinska-podvodnitsa-s-44-dushi-na-bopda-snimkivideo_news558662.html", "text": "\n Аржентинската подводница \"Сан Хуан\" изчезна близо до брега на страната. На борда има 44 членове на екипажа. Това е посочено на страницата на флота на Аржентина в Twitter. \nКомуникацията с подводницата е прекъсната, докато тя е на път от пристанището Ушуая до град Мар дел Плата. В момента там се извършва претърсване от самолети и кораби. Подводницата е построена в Германия. Тя се присъединява към аржентинския флот през 1985. Дължината ѝ достига 66 м. Максималната ѝ скорост е 25 възела. \nВ издирването на изчезналия плавателен съд се включи и НАСА. Изпратен е специален самолет на агенцията P-3 Orion.  \n \n \n  Представителите на южното командване на американската армия поддържат връзка с Държавния департамент и са готови да се присъединят към търсенето в случай на искане от Аржентина. \nСъщо така се подготвя и специализирано спасително оборудване за спасяване на потънали подводници,ако бъде поискано от аржентинската страна. \nПо-рано президентът на Аржентина Маурисио Макри обяви готовността си да приеме международна помощ за намиране на подводница. \n", "date": "2017.11.18", "title": "Драмата продължава! Американският флот и НАСА търсят изчезналата аржентинска подводница с 44 души на боpда (СНИМКИ/ВИДЕО)"}
{"url": "https://www.blitz.bg/obshtestvo/kultura/bezkraynata-gradina-dade-moshchen-start-na-kinomaniya-2017_news558650.html", "text": "\n \n \n „ \n \n \n „ \n \n „ \n \n \n \n \n  \n \nDalida  \n \nElla Fitzgerald  \n \nГалин Стоев и младите актьори от филма \"Безкрайната градина \n \n  \n \nDeath of Stalin  \n  \n \nНикола Анастасов в Безкрайната градина \n  \n \nMatilda  \n \n\"В легло с Виктория\" - френски филм \n \n", "date": "2017.11.18", "title": "„Безкрайната градина” даде мощен старт на „Киномания-2017”"}
{"url": "https://www.blitz.bg/svyat/kipr-arestuva-rusnak-za-ubiystvoto-na-blgarin_news558628.html", "text": "\n Властите в Кипър са задържали руснак за убийството на българин. \n Това съобщават местни медии, цитирани от bTV. \n 51-годишният наш сънародник  е открит наръган с нож в апартамента си. \n Съседите подали сигнал в полицията, след като от жилището се разнесла неприятна миризма.  \n", "date": "2017.11.18", "title": "Кипър арестува руснак за убийството на българин"}
{"url": "https://www.blitz.bg/svyat/strashen-pozhar-v-nyu-york-broduey-gori-video_news558629.html", "text": "\n Огромен пожар гори в момента в жилищна сграда в горен Манхатън, предава Фокс. Високите пламъци и гъст дим се виждат на мили. Пожарът избухнал около 3 часа следобед местно време на Бродуей и Западна 144-та улица в Хамилтън Хайтс. \nОгънят е тръгнал от най-горния етаж на шест етажната сграда. \n \n \n \nПовече от 160 пожарникари и дузини линейки на на мястото. \nСред пожарникарите има пострадали, но сред жителите на сградата засега няма съобщения за жертви.  \nОт градската управа разпространиха съобщение: \"Очаквайте гъст дим, забавяния в трафика и присъствие на специализирани возила и персонал в тази част на града. Съветваме гражданите да избягват дима, а живеещите наблизо да затворят прозорците, докато пожарът бъде потушен. Хора със сърдечни или дихателни проблеми трябва да потърсят незабавно медицинска помощ, ако са били изложени на дима и са почувствали влошаване на състоянието си, задух или болки в гърдите.\" Превод: БЛИЦ \n \n", "date": "2017.11.18", "title": "Страшен пожар в Ню Йорк, Бродуей гори (ВИДЕО)"}
{"url": "https://www.blitz.bg/svyat/19-zaginali-pri-udari-v-siriya_news558635.html", "text": "\n Най-малко 19 души са загинали при удари в петък в Сирия, предадоха световните информационни агенции.  \n Сред загиналите има и 6 деца.  \n Повече от 50 цивилни са загинали през седмицата при продължаващите сражения между армията и бунтовници.  \n Данните са на базираната в Лондон Сирийска обсерватория за човешки права.  \n Източна Гута, в близост до столицата Дамаск, е под контрола на екстремисти и цивилните са поставени при ужасни условия.  \n За последните 4 дни, правителствените сили са извършили над 200 въздушни удара.  \n В Съвета за сигурност на ООН Русия наложи вчера вето на резолюцията за удължаване на работата на съвместната комисия на ООН и Организацията за забрана на химическите оръжия по разследване на атаките с химически оръжия в Сирия. \n", "date": "2017.11.18", "title": "19 загинали при удари в Сирия"}
{"url": "https://www.blitz.bg/svyat/zhurnalist-primami-i-iznasili-pone-shest-zheni-zhertvite-mozhe-da-sa-desetki_news557675.html", "text": "Журналист и фотограф от Сиатъл бе обвинен в изнасилване на няколко жени, които обещали да работят в порно индустрията, пише Daily Mail. 41-годишният Майкъл Джон Матю Мат Хики е арестуван този месец. Според разследването той подлъгал в сексуален контакт най-малко шест жени.\nПрокуратурата смята, че броят на жертвите може да е изчислен на десетки. Според пострадалите жени Хики се представил като работодател от компанията за производство на порнография и е бил принуден да отговори на жени, които пращали голи снимки, а след това ги примамвал в дома си.  \nРазследването разкрива, че ответникът установявал контакт с жертвите си чрез Facebook, където се е регистрирал с името Дежа Стуалей. Целта на Хики е да се престори на момиче на възраст между 17 и 25 години, която твърди, че изкарва между 1,2 - 3,5 хиляди долара на ден.  \nВ действителност журналистът никога не е бил свързан с порно индустрията и по никакъв начин не е засягал индустрията с наемането на жертви.  Превод и редакция: БЛИЦ \n", "date": "2017.11.18", "title": "Журналист примами и изнасили поне шест жени, жертвите може да са десетки"}
{"url": "https://www.blitz.bg/lyubopitno/nauka-i-tekhnologii/ucheni-ot-nasa-razkrikha-koga-shche-se-sreshchnem-s-izvnzemnite-video_news558290.html", "text": "\n Учени от НАСА разкриха кога ще са първите срещи с извънземни. Изследователите предполагат, че тяхната форма на живот ще се различава много от земната. Според учените вероятната първа среща ще е след 20 години. \n\"Преди да започнем да търсим живот, опитваме да изясним кои планети могат да имат климат, способстващ за възникването на живот\", разкрива Тони дел Дженио, учен от Института по космични изследвания.  \nАндрю Ръшби от Изследователския център на НАСА в Калифорния изучава начините на уточнение на зоната на търсене. Неотдавна той разработи упростен модел на въглеродния цикъл на Земята и го обединява с други инструменти, за да може да изучи кои планети ще са най-добри обекти за живот, взимайки предвид вероятна сеизмична активност и водните цикли. Превод БЛИЦ \n", "date": "2017.11.18", "title": "Учени от НАСА разкриха кога ще се срещнем с извънземните (ВИДЕО)"}
{"url": "https://www.blitz.bg/svyat/venetsuela-i-opozitsiyata-vzobnovyavat-pregovorite_news558642.html", "text": "\n Властите във Венецуела и опозицията в страната възобновяват преговорите.Това ще се случи след 2 седмици.  \n Новият кръг от преговори ще се проведе в Доминиканската република.  \n Това стана ясно след срещата на венецуелския външен министър Мигел Варгас с бившия испански премиер Хосе Луис Сапатеро. \n Сапатеро е един от бившите и настоящи лидери, които посредничат на Венецуела в опит за излизане от кризата.  \n Срещата се проведе в Санто Доминго, където предстои новият кръг преговори на 1 и 2 декември.  \n Те започнаха през септември, но не постигнаха пробив.  \n Международната рейтингова агенция Fitch Ratings понижи дългосрочния кредитен рейтинг в чуждестранна валута на Венецуела до \"RD\" (селективен фалит) от \"C\", а също така потвърди дългосрочния рейтинг в национална валута на ниво \"СС\". \n Рейтинговата агенция \"Стандарт енд пуърс\" понижи кредитния рейтинг до \"селективен фалит\". \n", "date": "2017.11.18", "title": "Венецуела и опозицията възобновяват преговорите"}
