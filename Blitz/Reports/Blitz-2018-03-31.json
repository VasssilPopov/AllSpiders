{"url": "https://www.blitz.bg/ikonomika/ministerstvo-na-finansite-izlishkt-v-drzhavniya-byudzhet-namalyava_news590276.html", "text": "Излишъкът в държавния бюджет намалява с близо 150 милиона лева към края на март. Това става ясно от прогнозните данни на Министерството на финансите. Към края на февруари хазната е с преизпълнение от 752 млн. лева. Спрямо година по-рано и приходите, и разходите в хазната са по-високи.     От финансовото министерство обясняват по-големите харчове с номиналното увеличаване на работната заплата, следователно здравноосигурителните плащания. Също така по-високите учителски заплати допринасят за по-големите разходи от бюджета.     През първите два месеца от годината постъпленията от данъци са по-високи спрямо същия период на 2017 г.    ", "date": "2018.03.31", "title": "Министерство на финансите: Излишъкът в държавния бюджет намалява"}
{"url": "https://www.blitz.bg/svyat/strelba-v-tsentra-na-podgoritsa-politsai-blokirakha-rayona_news590357.html", "text": "Двама души бяха убити в центъра на черногорската столица Подгорица, информира БГНЕС. След инцидента, станал днес следобед, центърът на града бе напълно блокиран от силите на реда. Нападението беше извършето в бар \"Форум\". Според местните медии става въпрос \"за разчистване на сметки между отделни престъпни групировки\".  Нападателят е успял да избяга.  Държавната телевизия предаде, че при стрелбата са убити Радивойе Йованович и Милош Шакович.     ", "date": "2018.03.31", "title": "Стрелба в центъра на Подгорица, полицаи блокираха района"}
{"url": "https://www.blitz.bg/obshtestvo/vtora-katastrofa-s-motorist-v-plovdivsko-mzh-e-v-bolnitsa_news590263.html", "text": "Втора катастрофа с моторист стана днес в Пловдивско. Този път инцидентът е станал около 9.50 часа на пътя Асеновград-Бачково, съобщиха от полицията. Мотоциклет сузуки със старозагорска регистрация навлиза в насрещнота лента и се блъска в автомобил Рено. 38-годишният моторист е откаран в болница. В момента се извършва оглед. Движението е ограничено, регулира се от полицаи.    , моторист загина в Пловдив при откриването на мотосезона. Кристина ИВАНОВА, БЛИЦ ", "date": "2018.03.31", "title": "Втора катастрофа с моторист в Пловдивско – мъж е в болница"}
{"url": "https://www.blitz.bg/intsidenti/pozhari/snoshchniyat-pozhar-vrna-koshmara-za-tragediyata-vv-vlaka-sofiya-kardam_news590283.html", "text": "Преди десет години пожар във влака София-Кардам взе 9 жертви. Огънят обхваща два от вагоните, близо до гара Червен бряг, съобщава bTV. Според заключението на експертизата причина за пожара е значително превишаване на допустимата температура на отоплението. Експерти констатират тогава множество неизправности в електрическата и отоплителната система.     През 2010 г. окръжният съд в Плевен признава за виновни и осъжда на затвор железничари за немарливо изпълнение на служебните им задължения.     Трагедията в крайна сметка обаче завърши с условни присъди за бившия шеф на „Спални вагони\" в БДЖ Георги Иванов, шафнера Георги Георгиев и началника на влака Иванка Костадинова.    , при инцидента във влака София-Бургас снощи нямаше жертви и пострадали.    ", "date": "2018.03.31", "title": "Снощният пожар върна кошмара за трагедията във влака София-Кардам"}
{"url": "https://www.blitz.bg/intsidenti/pozhari/ot-pozharnata-razkrikha-prichinite-za-koshmara-v-srtseto-na-stariya-burgas-snimki_news590300.html", "text": "Централното ел. табло в жилищната кооперация на ул. „Славянска“ 5 в Бургас е напълно опожарено. Общите части на сградата са съсипани. Нанесени са щети за хиляди левове, а все още не е ясно колко време собствениците на жилища ще останат без ток, съобщава \"Флагман\".   Във входа миризмата е непоносима. Трябва да се влиза само с маска и при извънредни мерки за безопасност. Хората току-що бяха пуснати да се върнат в апартаментите  си, за да си вземат най-необходимите вещи и да отидат на безопасно място в следващите няколко дни.  От пожарната разкриха, че огънят е пламнал заради късо съединение на партера на сградата на ул. „Славянска“ 5.    ", "date": "2018.03.31", "title": "От пожарната разкриха причините за кошмара в сърцето на стария Бургас (СНИМКИ)"}
{"url": "https://www.blitz.bg/svyat/ogromen-piton-zapochna-da-dushi-dresora-si-a-zritelite-si-mislekha-che-video_news590328.html", "text": "Дресьор на змии се размина на косъм от смъртта. Страховитият инцидент се разиграл в Индия пред очите на десетки зрители. Публиката снимала представлението му с телефон и била напълно уверена, че когато питонът се обвил плътно около шията на мъжа и започнал да го души – това е част от програмата. Малко по-късно обаче няколко души осъзнали, че това, което се случва пред очите им, изобщо не е номер и се хвърлили да помагат на изпадналия в беда дресьор и го освободили от нападателя, съобщава \"Дейли мейл\".   Мъжът е откаран в болница.       Превод: БЛИЦ    ", "date": "2018.03.31", "title": "Огромен питон започна да души дресьора си, а зрителите си мислеха, че... (ВИДЕО)"}
{"url": "https://www.blitz.bg/obshtestvo/evakuirakha-5-etazhna-kooperatsiya-v-srtseto-na-stariya-burgas-snimki_news590295.html", "text": "5-етажна сграда в сърцето на стария Бургас на ул. „Славянска“ 5 бе евакуирана заради пожар. Пламнала е ел. инсталацията на сградата, а причината е късо съединение, информира \"Флагман\". По чудо няма пострадали, а в момента пред кооперацията са два противопожарни автомобила, линейка и полиция.    ", "date": "2018.03.31", "title": "Евакуираха 5-етажна кооперация в сърцето на стария Бургас (СНИМКИ)"}
{"url": "https://www.blitz.bg/layfstayl/shoubiznes/gmov-prizna-za-ogromna-greshka-km-deteto-si_news590311.html", "text": "Станимир Гъмов не полага достатъчно грижи за сина си Иван, призна самият актьор. С майката на детето са разделени от доста години и кукловодът присъства в живота му само през уикендите. Случвало се даже да пропуска срещите си с момчето заради служебни задачи или други ангажименти, пише \"Уикенд\". изповяда  Гъмов  в ефира на Нова тв.   Говори се, че  доскоро Станимир често залитал към чашката  и това едва не му коствало работата в кукления театър. Напоследък обаче променил поведението си и ограничил алкохолните запои. Откакто е ангажиран в шоуто „Като две капки вода” като учител по актьорско майсторство, той се е съсредоточил върху работата си. ", "date": "2018.03.31", "title": "Гъмов призна за огромна грешка към детето си!"}
{"url": "https://www.blitz.bg/layfstayl/skorost/plno-bezkhaberie-sheft-na-kat-v-chuzhbina-dokato-sofiya-e-paralizirana_news590288.html", "text": "Шефът на КАТ Тенчо Тенев доволно си почива в чужбина докато улиците в центъра на София и районите около него са препълнени от коли. Безумната организация на движението, след рокерския събор, допълнително доведе до лудост десетки хиляди участници в движението.  Всички квартали около Бояна, където се е струпало сборището, са напълно непроходими. Докато рокерите преяждат с кюфтета и кебапчета един единствен патрул на КАТ регулира движението на кръстовището на улиците \"Тодор Каблешков\" и \"Братя Бъкстоун\".  Докато шефът на КАТ Тенев се е отпуснал при свои приятели зад граница, неговите подчинени също блажено са се отпуснали край патрулните автомобили.  През това време застаряващи мотористи с ревящи мотори се промъкват покрай пълзящите автомобили и допълнително ги вбесяват. Повече от час отнема на един шофьор да стигне от Бояна до Лозенец.  Това е същинско безумие. Още по голямото безумие е, че Столичната община е дала разрешение сборището на рокери да се разположи в поляните ба резиденция Бояна.  Това е все едно кметът на Вашингтон да даде зелена светлина рокерите да се струпат пред Белия дом или кметът на Париж да предостави района около Елисейския дворец на няколкостотин мотористи.  Стряскащото в случая е, че властите овцедушно са дали възможност на същите тези мотористи да юркат моторите си по цяла нощ и да докарват безсънни нощи на цяла София. Едва ли подобна безнаказаност ще увеличи репутацията на София сред другите европейски столици. ", "date": "2018.03.31", "title": "Пълно безхаберие! Шефът на КАТ в чужбина докато София е парализирана"}
{"url": "https://www.blitz.bg/layfstayl/shoubiznes/golyama-beda-zastigna-sofi-marinova-zhestok-problem-se-stovari-na-glavata-na-pevitsata_news590299.html", "text": "Софи Маринова прогресивно оплешивява и скоро ще се сдоби с прическата на любимия си Тодор Давидов – Гринго, а именно подстрижка първи номер. Ромската перла има големи бели петна без коса по главата си, които най-вероятно се дължат на постоянните екстеншъни, които си слага, пише \"Уикенд\". Въпреки че изпълнителката не залага на екстравагантни прически, не сменя цвета на косата си и от години залага на черния цвят, като се спира на права коса или на къдрици, щетите са видими.  Прическата й не е трудна за поддържане,  но явно генетично участничката от „Като две капки вода” е предразположена към окапване на кичурите космена покривка. Софи Маринова през ден посещава елитен фризьорски салон в София, където залага на най-добрите продукти, качествена боя за коса и лак, но въпреки това косата й пада на парцали.  Големи участъци от главата на ромката лъщят,  поради сериозно разреденото окосмение или липсата на такова. Подобни поражения за косата и скалпа най-вероятно се дължат на дългите години носене на екстеншъни, разкриват коафьори. Няма как да се избегне, когато прекалено често се прибягва до слагането на изкуствени кичури. Единствено може да се скрие с перука, както правеше Наоми Кембъл преди години.  Софи от години страдала от сериозен косопад,  издават от обкръжението й, но пък не искала да се подстриже късо или да се лиши от дългите изкуствени кичури.   Въпреки, че от няколко години екстеншъните не са модерни, 42-годишната певица продължавала мазохистично да кара фризьора си да й слага удълженията. Това още повече спомагало за оплешивяването на Софка.   Доскоро  звездата успяваше да прикрие с подходящи прически прозиращото си теме , но вече всички забелязват, че фолкаджийката е с бели петна по главата, и то в началото на темето си. Кожата на главата й ясно се вижда под редките косъмчета, които са й останали, и с времето проблемът става все по-голям. Нехайната циганка обаче не взимала на сериозно проблема и лековато махала с ръка.   „Няма да живеем сто години, бе, к’во да ти кажа. Майка вика: „К’вот си `апнеш, поживееш и си сложиш на оная работа, това ще ти остане от живота”, заявява в типичния си стил Софка и хич не се безпокои за проблема, докато коафьорите на „Като две капки вода” се трудели над все по-оредяващата й грива. ", "date": "2018.03.31", "title": "Голяма беда застигна Софи Маринова, жесток проблем се стовари на главата на певицата!"}
{"url": "https://www.blitz.bg/intsidenti/pozhari/komisar-demirev-za-ognya-vv-vlaka-s-pozharogasiteli-nyama-kak-da-se-ovladee-pozhart_news590234.html", "text": "Такива пожари се развиват изключително бързо, с наличните пожарогасители няма как да бъде овладян пожарът. Това посочи пред bTV комисар Демирев от пожарната във връзка с пожара във влака София-Бургас снощи. Колегите му получили сигнала в 20:02 ч. и веднага тръгнал екип от Нова Загора - на 16 км от Коньово.     Все още няма официални данни какво може да е причинило тежкия инцидент. Полицаите и пожарникарите на място също не са дали информация.     Пътниците коментират различни версии, някои са усетили миризма „на кабел”, не са малко случаите на пожари в старите влакове на БДЖ, причинени от късо съединение.     Други обаче посочват, че пламъците са били главно около тоалетната на единия от вагоните и някой може да е пушил цигари там.     „Преди повеска на всеки влак се прави преглед на вагоните, немислимо е да тръгнат на път без да са изправни“, категоричен беше началникът на \"Пътнически превози - Пловдив\" Ангел Даскалов.     Днес експерти ще направят втори оглед на композицията.     Даскалов посочи, че изгорелите вагони са на 35-37 години.    ", "date": "2018.03.31", "title": "Комисар Демирев за огъня във влака: С пожарогасители няма как да се овладее пожарът"}
{"url": "https://www.blitz.bg/obshtestvo/ptnitsi-ot-goryashchiya-vlak-za-sekundi-prozortsite-pochnakha-da-kapyat-imashe-vzriv-mrezhata-se-razksa-kato-lastik_news590212.html", "text": "За късмет бяхме на гара, а не в нищото. Успяхме бързо да излезем, не настана паника. Това заяви пред bTV Даниел Тичков – един от пътуващите във влака София Бургас, който се подпали на гара Коньово. „Много бързо се разрази пожарът, за части от секундите, от минутите, почнаха да капят прозорците, имаше взрив, електрическата мрежа буквално се разкъса като ластик“, разказа той.     „Имаше едно момче обгазено, което се опитваше да гаси пожара, понеже никой не можеше да работи с пожарогасителите“, добави той. Въпросното момче се опитвало да гаси от едната страна пожара, докато той си горял с пълна сила от другата.     „Много бързо се разрази, запали се краят на трети вагон“, каза още той. По думите на Даниел, всички случители на гарата се постарали много бързо да реагират. „Имаше една кондукторка, която се постара всички възможно да направи, изкара хората, да застанат на разстояние“, добави той.     На въпрос каква би могла да е причината, очевидецът разказа: „Възможно е да е умишлено, защото не се пали толкова лесно. Но възможно да е детска игра, в толетната или с цигари“.     „В началото беше малък пламък и много пушек, но после стана много силен и накрая два вагона изгоряха“, разказа друг пътник от влака. „Никой не знае какво стана. Имаше полиция“, добави той.     „Всички се изтеглиха за около 3-4 минути. Мисля, че точно затова няма пострадали“, обясни младо момиче.     „Предполагам, понеже е стар влакът, или е дал на късо или някой е пушил в тоалетната“, каза още един младеж.     ", "date": "2018.03.31", "title": "Пътници от горящия влак: За секунди прозорците почнаха да капят, имаше взрив, мрежата се разкъса като ластик"}
{"url": "https://www.blitz.bg/svyat/zhurnalistkata-ot-kemerovo-mariya-morgunova-tsyala-sedmitsa-khorata-plachat-dori-mzhete-vpreki-che-gi-smyatame-za-koravi_news590247.html", "text": "Трагедията в руския град Кемерово, при която загинаха 64 души, отприщи гнева на хората, недоволни от неспособността на властите да дадат обяснение за инцидента. Стигна се и до искане на оставки на най-високо ниво. Свидетел на всички тези събития е Мария Моргунова, журналист от сайта „Ваш Город”.     „Цялата седмица е обявена за траурна. Сега около мола се е събирал стихиен митинг, хората идват тук, постоянно носят цветя, играчки, палят свещи, поставят икони. През цялата седмица хората плачат, дори мъжете, въпреки че ги смятаме за корави. Много от децата съчувстват на загиналите, донасят играчките си. Дойде и президентът, той също положи цветя“, разказа тя пред bTV.     Тя обясни срещу кого са гневни хората, които загубиха децата си: „Преди всичко срещу администрацията на мола, тези, които не са се погрижили за сигурността му, не са предвидили противопожарна сигнализация, които не са прегледали електрическата инсталация. От друга страна, срещу властите, защото хората смятат, че незаконно е било разрешено строителството и използването на мола. Смятат, че проверките са извършвани формално.“     От Министерството на извънредните ситуации съобщиха, че хората от администрацията и охраната на мола по време на пожара, когато са пристигнали първите пожарникари, не са си били по местата, а точно те е трябвало да посрещнат пожарникарите и да им съобщят дали вътре има хора, къде и колко са, за да могат да започнат да ги спасяват. Сега се изяснява, по каква причина ги е нямало, къде са били.     „Наистина, на другия ден след трагедията хората излязоха на главния площад, пред зданията на кметството и областната администрация, които са едно до друго. Дойдоха няколко хиляди души, наистина някои носеха плакати „Кой е виновен?”, но още е рано да се прави извод кой е всъщност виновен“, добави Моргунова.     „Без съмнение хората, които са се събрали, са срещу корупцията, те са за честна власт, но според нашия губернатор Аман Тулеев сред онези, които са се събрали на митинг, е имало хора, които са искали да дестабилизират обстановката в нашия регион, в Кемеровска област. Това са били хора, които са вдигали специално политически лозунги, викали са за оставка на нашето правителство, за оставка на чиновниците, но аз самата не мога да преценя“, коментира журналистът.     Тя посочи как се помага на пострадалите и на тези, които загубиха близките си: „Да, несъмнено им се оказва както психологическа, така и медицинска, така и финансова помощ. В частност предоставени са големи суми – по три милиона рубли, около 80 хиляди лева, за всеки загинал отпуска собственикът на мола, по един милион областната администрация и по един милион – правителството. Има и пари, събрани от доброволци от дарения. Освен това градската администрация пое всички разноски по погребенията на загиналите“.     „Самите граждани искат молът да бъде съборен и на негово място да се направи паметна алея. Самият кмет смята, че сградата трябва да се разруши, защото след случилото се никой няма да влезе там, защото и досега там мирише на умрели и дори да бъде възстановено зданието, всеки ще го е страх да пуска в него децата си и самият той няма да отиде там“, каза в заключение журналистът.       ", "date": "2018.03.31", "title": "Журналистката от Кемерово Мария Моргунова: Цяла седмица хората плачат, дори мъжете, въпреки че ги смятаме за корави"}
{"url": "https://www.blitz.bg/obshtestvo/regioni/devnensko-selo-prebori-prestpnostta-s-investitsiya-ot-6-000-lv_news590289.html", "text": "Девненското село Кипра е едно от малкото места у нас, в които няма престъпност. Битката с посегателствата беше спечелена чрез видеонаблюдение, съобщава bTV. Около 6 хиляди лева са инвестирани преди 4 години в една дузина камери, включително и на входа на селото. Резултатът – за 3 години само 2 дребни кражби. Днес хората тук живеят спокойно, но си спомнят за престъпленията от миналото.     Георги Гагов като дългогодишен полицай във Варненско отчита превантивния ефект на камерите: „Не може на всеки ъгъл да се сложат, трябва на възлови места, кръстовища, вход, изход на селото – от където да има полза като се сложат и да може да се извлича информация”.     Част от камерите заснемат и номерата на автомобилите. След положителния ефект в селото в цялата община Девня ще бъде създадено видеонаблюдение. „Имаме монтирани 55 камери на входовете и изходите на територията на град Девня, работим в посока да достигнем до около 120 камери”, обясни кметът Свилен Шитов.     А МВР обещава държавата да осигури софтуера за общините с видеонаблюдение. „Нашата задача е да ги свържем тия камери, да направим такива центрове, където се наблюдава със софтуер, за да намалим и хората”, подчерта силовият министър Валентин Радев.    ", "date": "2018.03.31", "title": "Девненско село пребори престъпността – с инвестиция от 6 000 лв."}
{"url": "https://www.blitz.bg/svyat/skandalna-studentka-ot-oksford-nargala-lyubovnika-si-na-prva-sreshcha-se-zagadzhi-ss-sina-na-ruski-oligarkh-snimki_news589806.html", "text": "Лавиня Удуърд, която се спаси от затвора, след като нападна с нож любовника си от \"Тиндер\", си намери ново гадже. Мъжът не е кой да е, а син на руски милиардер. 24-годишната студентка от Оксфордския университет и 21-годишният Филип Кагаловски са заедно повече от година, съобщава „Мирър”.  Двамата живеят заедно в югозападната част на Лондон. Бащата на Филип – Константин, в миналото бе президент на петролната компания „Юкос”.  Той е близък приятел на милиардера Роман Абрамович. Заможният татко също живее в Лондон. Той притежава недвижими имоти в много големи градове по целия свят, в това число Ню Йорк и Москва. Стойността им се оценява на 1,2 млрд. паунда.     Скандалът около госпожица Удуърд се разрази пред декември миналата година. Лавиня се запознала с Томас Фърклуу в Туитър. На първата им среща обаче нещата се объркали. По данни на следствието, когато Томас отишъл в дома на Лавиня, той се изплашил от състоянието й и позвънил на майка й. Това обаче ядосало студентката и тя се нахвърлила на Томас с кухненския нож, нанасяйки му няколко удара.     Съдията по делото реши да не наказва строго младата жена. Нейната присъда гласи да остане свободна, освен ако в близките 18 месеца не извърши друго престъпление. Това предизвика доста упреци и хората смятат, че някой, който работи в супермаркет, не може да получи същото съчувствие в съда.  Когато съдията й казал, че е свободна да си върви, Уудуърд прошепнала думите \"благодаря\" и се разплакала. Превод: БЛИЦ    ", "date": "2018.03.31", "title": "Скандална студентка от Оксфорд, наръгала любовника си на първа среща, се загаджи със сина на руски олигарх (СНИМКИ)"}
{"url": "https://www.blitz.bg/layfstayl/polovinkata-na-preslava-ya-pozlati-zaradi-bebeto-nyama-da-povyarvate-kakvo-y-podari-bdeshchiyat-tatko_news589781.html", "text": "Бременната Преслава яхна порше за 200 бона, в което вози близки и роднини. Звездата, която преди дни призна, че очаква дете, е била снимана от фенове със своята чисто нова придобивка. Според тях, колата е подарък от таткото на все още нероденото бебе – Павел Лазаров. В понеделник певицата най-после обяви това, което от месеци се говори – че е в очакване на първото си дете. Случайно или не, тя го направи със снимка в новата си придобивка на четири колела – луксозно порше. Говори се, че именно нейната бременност е поводът да й бъде подарено скъпото возило, пише „Уикенд“.     Според запознати обаче, нито Преслава, нито Павката, който преди години се прочу с криминалното си досие на бияч и наркодилър, смятат да плащат данъците на колата. Както и предишните автомобили на изпълнителката, този също е с чужда регистрация – в случая немска. „Тя има навик да укрива данъци, като не регистрира колите си в България“, твърдят познати да Петя от Добрич. Те са възмутени как някой може да даде 200 000 лева за автомобил, но да откаже да го регистрила в собствената си държава, за да не плаща данъци.       Засега тя не е съобщила кога се очаква раждането, но се говори, че ще е през лятото. Че е бременна, се шушука още от края на миналата година, а фактът, че го признава сега, когато се очаква, че вече са минали поне 3 месеца от зачеването, потвърждава всички слухове. Преди месец пък певицата отмени много от своите участия заради здравословни проблеми и с това за пореден път даде повод за подозрения, че чака дете. В момента очевидно се чувства добре и продължава да работи. Има обаче обявени участия само до края на март. Дали след това ще излезе в почивка до раждането, както правят повечето й колежки, предстои да разберем.  ", "date": "2018.03.31", "title": "Половинката на Преслава я позлати заради бебето! Няма да повярвате какво й подари бъдещият татко"}
{"url": "https://www.blitz.bg/stsena/stefan-danailov-za-skandala-s-ikar-vasil-mikhaylov-opredeleno-zasluzhava-nagrada-dori-po-golyama_news590265.html", "text": "Не съм го виждал Васко отдавна. Не разбрах какви са неговите мотиви да откаже наградата. Това каза актьорът Стефан Данаилов по повод отказа на колегата му Васил Михайлов да си получи наградата „Икар“. „Веднага беше тълкувано като противоречие със Съюза на артистите. Макар че Васил заслужава определено награда и то още по-голяма“, заяви той пред bTV.     „Може би грешката е, че бяха предложи двама души за една и съща награда“, предположи той.     „Аз се радвам на всички награди. Аз не ги деля на големи и малки. Имам и големи, и малки. Аз се радвам на всяка награда. Награждавайте ме, много ме радва! И мисля, че който казва, че не го радват наградите, лъже като... хайде да не казвам като какво“, каза актьорът.     „Разбира се, че когато е заслужена, е най-добре. Въпросът е, че майк награда с вързки не съм получавал“, добави той.       ", "date": "2018.03.31", "title": "Стефан Данаилов за скандала с „Икар“: Васил Михайлов определено заслужава награда, дори по-голяма"}
{"url": "https://www.blitz.bg/layfstayl/dzhuliana-gani-vzrivi-mrezhata-s-tazi-snimka-18-ot-dzhakuzito-pokaza-si-ogromnite-goli_news590138.html", "text": "Плеймейтката Джулиана Гани се пусна гола от джакузито. „Вдъхновени” – така е решила да озаглави горещия кадър красавицата, който за отрицателно време събра стотици лайкове и коментари. Почитателите на Джули се надпреварват да я хвалят за страхотния външен вид. „Изглеждаш прекрасно!” „ Все така да сте влюбени и сияещи!”, пишат потребителите в мрежата.  В момента знойната пловдивчанка и съпругът й Станимир са в Германия за поредната хирургична интервенция, на която блондинката реши да се подложи, а именно корекция на носа.  Гани направи съпричастни почитателите си с всички етапи от манипулацията, включително и снимки след самата операция.  По всичко изглежда, че хубавицата се възстановява много бързо и сега е решила да разпусне от напрежението. Тя и любовта на живота й са се отдали на романтика и релакс в джакузи, пълно с пяна. С едната си ръка Джулка свенливо се опитва да прикрие пищната си гърда, а с другата е прегърнала любимия си Станимир.    ", "date": "2018.03.31", "title": "Джулиана Гани взриви мрежата с тази СНИМКА 18+ от джакузито, показа си огромните голи..."}
{"url": "https://www.blitz.bg/kriminalni/prestplenie/sdt-popari-shumenskiya-pedofil-andon_news590292.html", "text": "Районният съд в Бургас задържа под стража шумналията Андон Христов, който бе арестуван вчера за това, че чрез Фейсбук установил контакт с бургаско непълнолетно момиче. Магистратите прецениха, че престъплението на Андон е „тежко и предумишлено“, а законът предвижда наказание от 1 до 6 години затвор. От събраните в досъдебното производство доказателства става ясно, че е възможно именно той да е извършил деянието. Той е признал вината си, но твърди, че не е докосвал бургаското момиче, съобщава \"Флагман\".   Естеството на престъплението и фактът, че чрез социалните мрежи е изключително лесно то да бъде повторено е основна причина соченият за педофил мъж да бъде оставен в ареста. Допълнително е възможно той да заличи или унищожи някои от важните дигитални следи, които е оставил в контакта си с момичето.  Припомняме, че тази сутрин той бе доведен под конвоирана охрана в Съдебната палата на Бургас. Вече са снети показанията на момиченцето пред съдия, а по делото е приложена цялата кореспонденция между възрастния мъж и момиченцето. В момента полицаи анализират поведението му в социалната мрежа и търсят дали не е имал и други жертви.  Определението на Районен съд – Бургас подлежи на обжалване или протестиране пред Окръжен съд – Бургас в тридневен срок.", "date": "2018.03.31", "title": "Съдът попари шуменския педофил Андон"}
{"url": "https://www.blitz.bg/svyat/nenasitna-daskalitsa-prelsti-chetirima-uchenitsi-vkara-dvama-ot-tyakh-v-legloto-si-za-edna-noshch-snimki_news590127.html", "text": "Женена учителка от американския щат Арканзас се сдоби с условна присъда заради секс с ученици. 26-годишната Джеси Голин е обвинена, че е правила любов с четири ученици, като с двама от тях тя е била в една вечер, съобщава New York Post. Джеси Голин е признала за интимните си връзки с момчетата, едно от които било непълнолетно. Тя е осъдена на 42 месеца затвор условно. Името й е включено в списъка на лицата, извършили престъпление от сексуален характер.  И четирите момчета твърдят, че Голин започнала да общува с тях чрез съобщения. Един от младите й любовници казал пред следователите, че учителката му пращала неприлични съобщения и голи снимки.  Веднъж тя го взела от училище, закарала го в дома си и там двамата се отдали на интимни ласки. По думите му, след него при г-жа Голин дошъл друг ученик, с когото  тя също преспала.  Преподавателката е арестувана през септември миналата година. Тя е омъжена и е признала действията си пред директора на училището, в което преподава. Превод: БЛИЦ    ", "date": "2018.03.31", "title": "Ненаситна даскалица прелъсти четирима ученици, вкара двама от тях в леглото си за една нощ (СНИМКИ)"}
{"url": "https://www.blitz.bg/stsena/bivsha-lyubovnitsa-na-ar-keli-progovori-za-izvrashcheniyata-na-koito-izplnitelyat-podlagal-14-godishnite-si-pitomtsi-v-taen-seks-zatvor_news589872.html", "text": "Американският изпълнител Робърт Силвестър Кели, по-известен със сценичното си име Ар Кели, е обвинен в малтретиране на 14-годишни момичета, съобщава The Guardian. Една от бившите му любовници – 34-годишната Кити Джоунс, разкри пред Би Би Си, че най-малко 10 пъти той я принуждавал да правят секс в специална секс затвор.  „Представи ме на едно от момичетата си. Тренирал я от времето, в което била на 14 години, това са негови думи”, отбелязва Джоунс. Тя добавя, че Кели наричал момичетата си „домашни любимци”.  Веднъж певецът накарал едно от момичетата да допълзи до Джоунс и да започнат да правят орален секс. „Той каза: Това е един от дяволските ми домашни любимци, тренирал съм я. Тя ще те научи какво да правиш, когато си с мен”, цитира думите на R&B изпълнителя Кити Джоунс.  Представителите на изпълнителя отказаха да коментират думите й.  През 2002 година в интернет се появи видео, на което Ар Кели уринира върху лицето на 14-годишно момиче. Съдът го обвини в производството на детска порнография, но той се обяви за невинен. След това още едно непълнолетно момиче съобщи, че е имало сексуални отношения с изпълнителя, който дори я накарал да направи аборт. Превод: БЛИЦ", "date": "2018.03.31", "title": "Бивша любовница на Ар Кели проговори за извращенията, на които изпълнителят подлагал 14-годишните си \"питомци\" в таен секс затвор"}
{"url": "https://www.blitz.bg/kriminalni/prestplenie/izpluvakha-nepodozirani-fakti-ot-minaloto-na-shumenskiya-pedofil-andon_news590294.html", "text": "48-годишният Андон Христов от Шумен е бивш военен. Той е завършил е ССВАУ \"Г. Димитров\", работил е дълго време в системата на военното министерство. Пенсионирал се е преди няколко години. Андон няма жена, нито деца, съобщава \"Флагман\".   Не е ясно колко дълго е задоволявал сбърканите сексуални фантазии, но е факт, че фейсбук профила му е пълен с профили на малки момиченца – на възраст между 12 и 16 години, което е безкрайно необичайно за мъж на неговата възраст.  В началото на 2017 година той се е сприятелил с момиченце от Бургас – от добро семейство, учещо в елитно училище. Извратенякът близо година конта контактувал с детето, което тогава е било в 8-и клас.  Печели доверието й, защото тя му споделя съкровени определени тайни, а след това Андон започва да я шантажира. Обявява, че ще я разкрие, ако не си легне с него. Ужасена от мисълта момичето изпада в дълбока депресия, среща се с училищния психолог, а след това е насочена към социален работник от центъра  за обществена подкрепа към Община Бургас, дирекция Здравеопазване, социални дейности, превенция към Община Бургас.  Междувременно е уведомен и отдел „Компютърни престъпления” при Икономическа полиция към ОД на МВР в Бургас. Униформените му правят клопка, в която Андон лесно попада, а след това е арестуван и обвинен.  Вече са снети показанията на момиченцето пред съдия, а по делото е приложена цялата кореспонденция между възрастния мъж и момиченцето. В момента полицаи анализират поведението му в социалната мрежа и търсят дали не е имал и други жертви.  Припомняме, че на днешното си заседание Рйонният съд в Бургас му наложи постоянна мярка \"задържане под стража\". ", "date": "2018.03.31", "title": "Изплуваха неподозирани факти от миналото на шуменския педофил Андон"}
{"url": "https://www.blitz.bg/kriminalni/prestplenie/podkupnoto-blagoevgradsko-chenge-petr-kitanov-go-zaksa-zdravo-v-aresta_news590301.html", "text": "Благоевградският полицай Петър Китанов, който бе арестуван при акция на „Вътрешна сигурност“, ще бъде подложен на съдебномедицинска експертиза заради здравословни проблеми. Той ще бъде прегледан от лекар ендокринолог, който да установи какво е състоянието му и дали може да продължи да се лекува от диабета, който му е открит в условията на следствения арест. Това определи вчера районният съдия Екатерина Николова на делото за изменение на мярката „задържане под стража“ по искане на защитата, което се проведе при закрити врати. Дали мярката ще бъде променена в по-лека, ще стане ясно след две седмици, когато в съдебна зала ще бъде обсъдено заключението на вещото лице, пише \" \".   Мл. полицейският инспектор стои заключен в следствената килия четвърти месец, след като на 15 декември бе задържан в кабинета на началника на 2-о РУП – Благоевград от спецченгета.  Петър Китанов бе обвинен от прокурор Елица Калпачка за документно престъпление и лично укривателство в резултат на събрани доказателства, включително и чрез използване на специални разузнавателни средства. Първото обвинение му е повдигнато за това, че в докладна записка до НАП посочил, че издирвана за ревизия управителка на фирма е в Гърция по време, когато 27-годишната бизнесдама Мария Костуркова е била в Благоевград. Второто обвинение е за това, че осуетил наказателно преследване срещу благоевградчанина Атанас Георгиев, по прякор Прасето, за унищожаване на чуждо имущество, причиняване на телесна повреда и закана за убийство. ", "date": "2018.03.31", "title": "Подкупното благоевградско ченге Петър Китанов го закъса здраво в ареста"}
{"url": "https://www.blitz.bg/kriminalni/prestplenie/zhenski-pistsi-razdrakha-noshchnata-tishina-v-plovdiv_news590319.html", "text": "Цял квартал се събуди от писъци на момичета тази нощ в Пловдив. Редица от хората, които чули крясъците, излезли на терасите и видели как мъж гони две момичета по улица „Богомил“.След секунди на място дошла и полиция, която укротила мъжа и го арестувала, съобщава  .   Очевидец разказа, че преди да нападне момичетата, мъжът е увредил и няколко от колите, които били паркирани пред блоковете. „Полицията реагира много бързо. Веднага го хванаха и прибраха в патрулната кола. Освен двете момичета, след това дойдоха и още три, които бяха много уплашени“, разказа пловдивчанинът.  Мъжът е психично болен и се води на учет в Психото в Пловдив. След като е бил арестуван е бил предаден на здравните власти, които го прибрали в лечебно заведения. Мъжът е в средата на 30-те години, като живее в района на стадион „Христо Ботев“.  Той обяснил пред полицаите, че нападнал жените, защото виждал „зли сили“ в тях.  От полицията са посъветвали хората, които са намерили щети по колите си да пуснат жалба в районното управление.   ", "date": "2018.03.31", "title": "Женски писъци раздраха нощната тишина в Пловдив"}
{"url": "https://www.blitz.bg/kriminalni/nakazanie/bratya-se-khvanakha-za-gushite-zaradi-selska-baraka-ekshnt-koyto-posledva-ne-e-za-khora-ss-slabi-nervi_news590310.html", "text": "Подялба на селскостопанска постройка наостри един срещу друг двама братя, а последвалите реплики и удари ги вкараха в съда. Скандалът помежду им ескалирал в дома на майка им в девинско село. Бараката в двора отново изострила отношенията им. Последвали обиди, дърпане и удар. Ю.Т. успял да счупи с юмрук носа на братовата си жена, която се намесила в скандала след като майка му изрекла „Повече недей да идваш пиян в къщи\". В мелето участие взели както братята, така и снахата и племенника, съобщава 24smolian.com.  Делото мина през две инстанции. Потърпевшата жена получи 1000 лева обезщетение за счупения нос. Тя пък бе оправдана по повдигнатото й обвинение за обиди към брата на съпруга си и отправената клетва „Дано пукнеш от ракия\".    ", "date": "2018.03.31", "title": "Братя се хванаха за гушите заради селска барака! Екшънът, който последва, не е за хора със слаби нерви"}
{"url": "https://www.blitz.bg/ikonomika/v-nova-zelandiya-izprobvat-4-dnevna-rabotna-sedmitsa_news590281.html", "text": "Новозеландската компания Perpetual Guardian е започнала експеримент с четиридневна работна седмица, съобщава британският вестник „Гардиън“. Експериментът се провежда от началото на март и ще продължи до средата на април. Компанията има около 200 служители, които работят в 16 офиса в цялата страна.     Ако експериментът излезе успешен, което означава да няма спад в производителността на труда, компанията ще премине официално на четиридневна работна седмица от средата на годината.     Новозеландците работят средно 1752 часа годишно, което е показател около средния. От развитите страни с най-кратко работно време са германците, следвани от датчаните, норвежците и холандците. На другия полюс са Мексико, Южна Корея и Коста Рика, съобщава \"Гардиън\".     Любопитен е фактът, че най-висока производителност на труда в света има Люксембург, където работната седмица е 29 часа.     Някои компании като KPMG и Deloitte от години позволяват на някои категории свои служители сами да управляват 20 % от работното си време, допълва изданието.    ", "date": "2018.03.31", "title": "В Нова Зеландия изпробват 4-дневна работна седмица"}
{"url": "https://www.blitz.bg/layfstayl/shoubiznes/nora-nedkova-prezhivya-neshcho-mnogo-nepriyatno-na-ppa-na-sofiya_news589841.html", "text": "Актуалната Мис Плеймейт Нора Недкова бе неприятно изненадана, когато отиде на фризьор, за да оправи екстеншъните си. Атрактивната варненка паркира на синя зона пред луксозен салон за красота в центъра на София. Забрави обаче да изпрати есемес и отговорните органи веднага поставиха скоба на колата й, твърди \"Уикенд\". За неприятната случка разказаха случайно минаващи край салона фенове на Нора, които не пропуснали да снимат любопитната ситуация.  Моделката, без въобще да се замисли, че това е синя зона и за паркиране се плаща, влязла важно в салона, където се фризират едни от най-известните столични дами. Там плеймейтката прекарала доста време, бъбрейки с фризьора, с когото обсъдили всички светски клюки, както и своите бъдещи творчески планове. Когато й оправили фризурата, с напомпано самочувствие и заредена със светска информация за конкурентките си в модния бранш, тя тръгнала към колата си. Настроението й обаче рязко се влошило, когато видяла скобата.   „Нора много се ядоса, но нямаше какво да направи. Чак като видя скобата,  се сети, че не е пуснала есемес“, разказаха още свидетели на случката. Въпреки лошото си настроение, варненката успяла да удържи буйния си нрав и не направила скандал. „Чинно си плати глобата и си тръгна“, разказаха феновете на Недкова.  ", "date": "2018.03.31", "title": "Нора Недкова преживя нещо много неприятно на пъпа на София"}
{"url": "https://www.blitz.bg/lyubopitno/nauka-i-tekhnologii/softuerna-greshka-mozhe-da-vi-ubie-zaginalite-veche-sa-desetki_news590330.html", "text": "На 26 октомври 1992 г. софтуерна грешка предизвиква проблем у току-що инсталираната система за компютърно разпращане на линейки в Лондон. Резултатът е – между 30 и 45 смъртни случая, пише obekti.bg.Програмата CAD е трябвало да замести диспечерите в London Ambulance Services, които през годините са вършили ефективно своята работа, макар и малко по-бавно. Новата система е трябвало да намали времето за реакция с 3 минути, както постановявал и скорошен правителствен закон. Това било отвъд възможностите на диспечерите, които трябвало да работят с много документи, да търсят местата по картата и т.н. Съответно – повечето от изпратените от тях линейки пристигали за повече от 3 минути.  Проблемите с CAD настъпват няколко часа, след като става онлайн. Нещо повече – системата въобще не е била тествана преди това, имала е поне 81 софтуерни проблеми. Фактът, че компютърното обучение на персонала било проведено преди цели 10 месеца, също оказал ефект. Нямало и резервен план в случай на проблем. CAD не функционирал добре още от самото начало, давал непълна информация, имал проблемен потребителски интерфейс и дори се наблюдавало изтичане на памет в част от кода му. Софтуерът обаче бил само част от проблема. В последвалото разследване става ясно, че London Ambulance Services са искали да инсталират система, която струва колкото се може по-евтино. Освен това те използвали доста стар хардуер, а не нова и по-съвременна апаратура. В първите часове настъпил истински хаос по улиците. След като системата забила, диспечерите не могли да изпратят линейки до някои места. Същевременно пратили множество на други. Нещата се влошили допълнително, когато хората, които не получавали линейки, започвали да звънят повторно и затрупали допълнително London Ambulance Services. В един от случаите линейка пристигнала на съответното място, след като човекът, нуждаещ се от нея, вече бил починал и поет от погребалното бюро. Софтуерен ъпгрейд през 2006 г. кара системата отново да забие. Впоследствие обаче диспечерите се върнали към стария и добре изпитан метод, който, въпреки че бил бавен, все пак работел.", "date": "2018.03.31", "title": "Софтуерна грешка може да ви убие, загиналите вече са десетки!"}
{"url": "https://www.blitz.bg/lyubopitno/neochakvano-razvodt-mozhe-da-e-polezen-za-deteto_news590349.html", "text": "Никой не се жени с цел да се разведе (или раздели) – това е ясно. Но при подобни ситуации най-много страдат децата, тъй като са и емоционално най-уязвими. Но нека да се концентрираме и намерим именно положителните страни на развода за детето, защото те не са малко, пише noviteroditeli.bg, позовавайки се на woman.rambler.ru.Домашното насилие  Безспорно разводът влияе на децата, той може да се отрази на психическото им състояние, но ако в семейството присъства психическо или физическо насилие, то разводът може да се отрази положително на детето. Освен че му посягат, то може да бъде използвано и като средство за манипулация в отношенията. А това не бива да се допуска – детето не следва да се въвлича в конфликтите на родителите, те трябва да се научат да си ги решават самостоятелно.  Щастливи родители – щастливи деца  Американските психиатри Т. Холмс и Р. Рей са разработили скала на стреса, след като провеждат мащабно изследване. Те въвеждат събития от човешкия живот, които биха могли да предизвикат психични и/или физически заболявания. По 100-балната скала, разводът получил второ място със 73 бала (второ място, след смърт на единия съпруг, което получило 100). Но социолозите смятат, че разводът е процес, след който хората се възстановяват. Много партньори сключват нови бракове, а децата им живеят щастливо. Разбира се, има трудности с установяването на доверие в отношенията с новия партньор, но в крайна сметка детето не страда заради това, че майка му или баща му са нещастни или имат финансови проблеми. Възможност да натрупат опит  След развода може да получите втори шанс. Родителят търси себе си, открива нови хоризонти, а детето, в подобни случаи, се учи от възрастния. Може да отидете заедно на пътешествие, да си намерите ново хоби и да привлечете към него хлапето. Ако непрекъснато търсите нещо ново и се развивате, то и детето ще следва вашия пример. Повтарящ се сценарий  Случва се така, че човек неволно възпроизвежда в своето семейство модела на поведение на родителите си. Тоест вие напълно може да играете по сценария на семейния живот на родителите си, бабите и дядовците си и т.н., дори без да го съзнавате. Затова навреме взетото решение за развод може да спести на детето ви скандали и спорове, които то да запомни и в бъдеще евентуално да пренесе в своето семейство. Най-доброто, което може да направите за детето си в подобен момент, е да му давате добър пример, да развивате у себе си тези качества, които бихте искали да видите у него. Затова е по-добре да не търпите неудачен брак и да помислите за развод – така няма да травмирате допълнително детето.", "date": "2018.03.31", "title": "Неочаквано! Разводът може да е полезен за детето!"}
{"url": "https://www.blitz.bg/lyubopitno/nauka-i-tekhnologii/geokhimitsi-ss-senzatsionna-teoriya-za-proizkhoda-na-zlatoto_news590341.html", "text": "Златото и други скъпоценни метали са дошли на Земята вероятно от Космоса. Според британски учени дъжд от метеорити се изсипал на планетата ни преди 4 млрд. години и донесъл тези метали. Външната част на Земята имала друг състав преди този метеоритен дъжд, твърдят геохимици от университетите Бристол и Оксфорд.В ранното развитие на Земята, когато е била още гореща и в по-голямата си част течна, тя се е разделила на две части – метално ядро и скалиста мантия. Според всички изчисления и експерименти съществуващите тогава злато и други метали би трябвало да са потънали в ядрото. Това обаче не е така – те, както знаем, се срещат и в земната кора.  Учените подозират, че метеорити са снабдили Земята с тези метали. Сега британските геохимици изследвали проби от Гренландия, които вероятно са от времето преди „златната бомбардировка“. Особено внимание обърнали на метала волфрам, който се среща в две различни форми – изотопи. В древните скали от Гренландия съотношението им се оказало различно от това в останалата част на Земята. Заключението е: метеоритите са докарали златото и платината на Земята. Изчисленията сочат, че по време на златната бомбардировка преди 4 млрд. години на планетата ни са паднали 20 квинтилиона (20 с осемнадесет нули) тона метеорити.", "date": "2018.03.31", "title": "Геохимици със сензационна теория за произхода на златото"}
{"url": "https://www.blitz.bg/layfstayl/svetski/magi-zhelyazkova-s-tyalo-tochilka-v-dubay-snimkivideo_news589785.html", "text": "Маги Желязкова отново се насочи към топлите страни. След като преди 3 месеца бившата носителка на титлата \"Мис България\" прекара медения си месец в Доминикана, сега тъмнокосата красавица се наслаждава на свободното си време в Дубай.  Тя качи няколко кадъра, на които ясно се виждат резултатите от усилените тренировки и дългите часове, прекарани във фитнес залата. Маги е изваяла страхотно тялото и има какво да покаже на феновете. В Дубай тя купонясва край басейна, но не пропусна да сподели, че е намерила време да обиколи и моловете за някоя и друга нова придобивка. Красавицата публикува и чудна галерия от снимка на нощен Дубай, който блести ярко с милионите си светлини.  ", "date": "2018.03.31", "title": "Маги Желязкова с тяло точилка в Дубай (СНИМКИ/ВИДЕО)"}
{"url": "https://www.blitz.bg/obshtestvo/zdraveopazvane/na-lazarovden-koy-v-dneshno-vreme-vdiga-mrtvite-na-kraka_news590244.html", "text": "По време на клинична смърт, ние можем да въздействаме върху тялото и така по някакъв начин да се опитваме, в съвременен начин, използвайки съвременните методи на медицината да върнем живота на пациентите. Това сподели пред bTV д-р Димитър Николаков, завеждащ клиника по Анестезиология и интензивно лечение към УМБАЛ „Света Анна” – София „Неслучайно азбуката на анестезиолога и реаниматора е осигуряването на проходими въздухоносни пътища, дишане и сърдечна дейност. Това е основата, на която се извършва реанимацията за възвръщане на пациента от състояние, в което би могло да премине в биологична смърт, да се върне отново към начин на живот. Много е трудно, когато пациентът е в съзнание и ние го губим. Много е трудно, непоносимо е”, допълва още той.     „Много е тежко, когато четеш въпроса в очите на близките не може ли още нещо да се направи и на тебе ти се е искало да е можело още нещо да направиш, но не си могъл. Много е тежко, когато прочиташ недоверие – този не можа ли да го спаси, защо не беше някой друг, който може би щеше да може”, казва д-р Иван Вълчев, старши лекар на клиника по Анестезиология и лечение     „Не рядко се е случвало в условия на спешност, особено при млади пациенти, когато нещата са критични, въпреки че правим всичко необходимо и да говорим да го подканваме, айде, можеш, молби и така нататък. Имало е случай, когато си казвам айде да опитам пак за последно и точно този последния опит възвръща нещата”, разказва  д-р Александър Станоевски, лекар на клиника по Анестезиология и лечение.     „Категорично вярвам, че има ситуации, в които именно Бог помага. Абсолютно смятам, че ежедневната ни работа тук го доказва, защото много често нещата, които се случват не се подчиняват на физичните закони.”, споделя д-р Борислав Павлов – лекар, анестезиолог и реаниматор.     „Ние сме имали пациент, който беше обявен след много тежка мозъчна травма, след многократни операции на мозъка беше обявен за човек, пациент, който ще остане в т. нар будна кома. Човек, който ще може единствено и само да му работят сърцето и белият дроб, без да има възможност за комуникация с близките. В момента това момче е обект на лечение в нашата болница, обект на лечение в реанимация. Това момче говори, ходи и ходи и на училище. Тази вечер ще бъде и абитуриент, аз съм поканен на неговия бал”, разказва д-р Николаков.     „Моля се на Господ да ми помогне, да ми даде сили, да ми даде психическа издръжливост, да ми даде способността да мисля трезво, да реагирам адекватно, защото времето е много ограничено и в момента, в който е загубено, всичко е безвъзвратно”, подчертава д-р Павлов.     „Смъртта я посрещаме всеки ден.”, казва д-р Николаков. „Усеща се и няма как да ви го опиша. Гадно чувство. Ако, някой ви каже, че е нещо приятно , или нещо, с което човек може да свикне – не. Не може да се свикне с това чувство. Отвратително”, споделя д-р Борислав Павлов.     „Труден момент, защото знаеш, че губиш пациента, същевременно си безсилие, въпреки,ч е правиш каквото е необходимо.”, казва д-р Станоевски.     „После идва по-тежкият момент, когато трябва да застанем пред неговите близки и да им съобщим, че, за съжаление, техният брат, баща, родител или син е загубил безвъзвратно. И това винаги е тежко. Не на всеки от нас му личи в този момент, но реално всеки от нас го преживява под някаква форма.”, добавя д-р Иван Вълчев.     „Преди няколко години с една родилка – младо момиче, което загина на операционната маса, но беше реанимирана изключително, изключително дълго време, въпреки всички протоколи, въпреки всяко едно правило, което казваше, че тя е безвъзвратно загинала и тя оживя. Сърцето и тръгна след 50 минути и тя излезе жива и здрава от тук, и тя, и бебето й. Няма обяснение за това. Няма обяснение такова, каквото ние можем да дадем и да звучи достатъчно адекватно.”, припомня си д-р Борислав Павлов.     Признава, че е огромно психо-емоционално натоварване, но „всъщност е хубаво”: „Това е нещото, което ни кара да идваме тук ден след ден”.    ", "date": "2018.03.31", "title": "На Лазаровден: Кой в днешно време вдига мъртвите на крака"}
{"url": "https://www.blitz.bg/layfstayl/shoubiznes/krasiva-rodna-reporterka-khvrli-v-shash-skandalniya-rezhisor-eybl-ferara-s-porno-vpros_news590267.html", "text": "Репортерката Радиана Божикова успя да хвърли в смут скандалния режисьор Ейбъл Ферара по време на интервю с него за bTV. Режисьорът, който беше у нас в рамките на „София филм фест“, си глътна граматиката на въпрос, свързан със заснет от него много отдавна порнофилм. „Вярно ли е, че сте заплатил на мъж да прави секс със собствената ви приятелка, за да заснемете този филм“, попита репортерката.     „Чакай, чакай... Това записваш ли го? Снимаш ли?“, сепна се авторът на „Лошият лейтенант“ и „Кралят на Ню Йорк“ и започна да се оглежда нервно.     „Извини ме за въпроса, аз исках само...“, тръгна да обяснява тя.     „Няма проблем, просто исках да съм сигурен, че разбирам правилно въпроса. Момчета, вие разбрахте ли въпроса?“, обърна се той към работниците зад кадър.     „Нека го кажа така – актрисите в този филм не бяха професионални порно актриси. Не бих казал, че ми бяха гаджета, но ние бяхме група хора и аз бях един от тези, който реши да направи точно това – да заснемем филм“, обясни Ферара.     „Значи не е била ваша приятелка?“, продължи да настоява нашенката.     „Тя беше жена, какво значение има дали ми е била гадже? Плащаше ѝ се, така че... Ние правехме порно филм. И аз направих същото – правик секс пред камерата. Това беше. Има много тънка граница между експлоатация в порнографията и начина да се опиташ да изразиш двама души, които правят любов по много истински начин. Момчета, помагайте с това!“, обърна се пак той към сътрудниците.     Режисьорът, обаче, беше категоричен, че никога не е карал някого да прави нещо, което не е искал.       ", "date": "2018.03.31", "title": "Красива родна репортерка хвърли в шаш скандалния режисьор Ейбъл Ферара с порно въпрос"}
{"url": "https://www.blitz.bg/kriminalni/prestplenie/srednoshchna-strelba-v-gotse-delchev-nadupchikha-mertsedesa-na-izvesten-biznesmen-v-grada_news590340.html", "text": "Надупчиха колата на известния в Гоце Делчев собственик на автокъща Илко Ламбрев. Лекият автомобил \"Мерцедес\" осъмнал направен на решето. Собственикът на колата не е чул изстрелите. Рано тази сутрин съседите му казали, че автомобилът е увреден, съобщава struma.com. По мерцедеса е стреляно с пневматична пушка. Пробита е предната врата, около дръжката.  Образувано е дознание. Според полицията става въпрос за сплашване, или предупреждение. Ламбрев е призован за разпит, за да обясни има ли подозрения, кой е стрелял по колата му.     Според мълвата в града Илко напоследък напълнил къщата си с много коли, което може ми е предизвикало завист в конкуренцията, а другата версия е, че стрелбата е дело на хора, с които той има неуредени финансови взаимоотношения.    ", "date": "2018.03.31", "title": "Среднощна стрелба в Гоце Делчев, надупчиха мерцедеса на известен бизнесмен в града"}
{"url": "https://www.blitz.bg/lyubopitno/nauka-i-tekhnologii/ucheni-ot-voennomorskoto-uchilishche-vv-varna-zasnekha-kitayskata-stantsiya-nad-blgariya_news590198.html", "text": "Екип от учени във Висшето Военноморско училище „Никола Вапцаров” във Варна, който наблюдава орбитата на китайската космическа станция, е успял да заснеме преминаването й над България в 8 часа вчера - това съобщи доц. Веселка Радева от катедра „Математика и физика” на Морското училище. Четири информационни космически агенции по света наблюдават движението на станцията, отломки от която се очаква да паднат на земята, заяви доц. Радева.     „Най-точно предсказанието на САТ био информационна космическа агенция, която съобщава, че на 1 април в 6.23 универсално време или 9.23 Българско време плюс-минус 8 часа ще се случи този сблъсък. Когато навлезе съвсем на пътните части на атмосферата тогава ще се запали  и ще изглежда на най- горните слоеве като комета и ще започна да се раздела на отделни парчета“, посочи тя.     „Няма никаква опасност за хората и за сградите, защото с много голяма скорост за около минута тя мина от Сърбия до Черно море и могат да паднат парчета  и затова не бива никой да прибира такива парчета, защото в тях се очаква да има хидразин, това е едно токсично вещество, ако се намери такова парче или сте чули тътен или сте видели да пада нещо просто обадете на 112 за да може оторизирани хора в контейнери да приберат този материал иначе има огромен риск за вашето здраве“, допълни тя.       ", "date": "2018.03.31", "title": "Учени от Военноморското училище във Варна заснеха китайската станция над България"}
{"url": "https://www.blitz.bg/layfstayl/ptuvane/nay-poznatata-turisticheska-zabelezhitelnost-v-sveta-navrshva-129-godini_news590205.html", "text": "Днес се навършват 129 години от построяването на най-разпознаваемата забележителност в света – Айфеловата кула. Тя е висока 300 метра, a посетителите, които се редят на опашка, за да погледнат Париж от последния й етаж, са 7 милиона на година. На 7 години кулата се пребоядисва с 60 тона боя. Построена е за едва 2 години, 20 месеца и 5 дни. И все пак тя не винаги се е радвала на одобрението на парижани. Да отидеш в Париж и да не видиш кулата е невъзможно. Тя се извисява над целия град и това е първото, което виждаш, кацайки в града. Тя се вижда от всеки ъгъл и сякаш те следи из малките улички. И макар да не можем да си представим френската столица без нея, кулата невинаги е била желана. Видни френски културни дейци, сред които Ги дьо Мопасан и Виктор Юго събират подписка, с която искат да забранят построяването на тази „грозна купчина желязо”. След построяването й, Юго всеки ден пие кафето си под нея, защото това е единственото място, от което не я вижда.     Техническият директор на Айфеловата кула (La tour Eiffel) Стефан Росан разказва: \"Айфеловата кула е трябвало да бъде временна, да стои там 20 години. Трябвало е да послужи за световно изложение и да бъде махната, защото това не е красив монумент. Но 1897 г. тръгва първата радио емисия и кулата става стратегическо място. Така че, вече не е цивилна сграда, която посещаваме, а военно-стратегическо място. Това я запазва\".     Именно от Айфеловата кула е прихванат сигналът на известната шпионка Мата Хари, осъдена на смърт. Сега на върха на кулата се намират 120 антени, някои от тях още се използват за държавната сигурност. Всъщност постройката е истинска революция в тогавашната архитектура. Там е и магията й според генералния директор Анна Янек: \"Магическото в Айфеловата кула и това, което ни впечатлява, е, че в нея няма смисъл - не е църква, не е замък, не е музей, а е просто жест, който е тук и се извисява към небето. С построяването й архитектурата се превръща в индустриален акт. Тук се срещат индустрията и възможността за производство в една постройка\".     Бертан Льомоне - архитект и историк, разяснява, че желязото, от което е вдигната 300-метровата кула, е сравнително нов метал за епохата. С нея Франция е искала да покаже наново голямата си и силна индустриална мощ.     Айфеловата кула е място, на което са се случили 349 самоубийства. Затова около нея и до ден днешен има представители на специалните служби, които следят внимателно кой се качва.    ", "date": "2018.03.31", "title": "Най-познатата туристическа забележителност в света навършва 129 години"}
{"url": "https://www.blitz.bg/obshtestvo/turisti-se-brknakha-seriozno-za-mechtanata-pochivka-v-4-zvezden-khotel-no-kogato-se-nastanikha-zhivott-im-se-prevrna-v-ad-video_news590348.html", "text": "Скандал в 4-звезден хотел във Велинград. Над 20 туристи, сред които и семейства с малки деца напуснаха хотела посред нощ заради лоши и мизерни условия. Стигнало се и до намесата на полицията, защото персоналът избягал, когато хората си поискали обратно парите. Проблемите започнали още с настаняването. Пенка пристигнала от Германия с трите си деца на почивка. Влизайки в стаята, видяла, че условията са коренно различни от това, което е обявено в сайта.   „Контактите измъкнати. Водата тече. Дадоха ми моп сама да си забърсвам банята. Казаха ми знаем за проблема, но какво да направим. Ето ви една гъба. Чистете си”, разказа пред Нова телевизия  Попова.   „Беше пълен ужас. Стаята не беше почистена. Банята беше в отвратително състояние”,разказва Даниела Милиславова.   Семействата купили ваучери за почивката си в този хотел от туроператорска фирма. За тридневния пакет ол-инклузив платили по 920 лева. Клиентите поискали да напуснат още през нощта.   От хотела заявиха, че няма да платят обезщетение на семействата, нито могат да върнат парите.  „Парите ще им бъдат върнати от самите туроператори, през които са си взели ваучерите. Аз не мога да ви издам никаква фактура”, заяви Манка Заферова, администратор в хотела.   Потърсихме по телефона и управителя на хотела Рашко Григоров.   От сайта, продал ваучерите на почиващите обещаха да възстановят парите още в понеделник.     ", "date": "2018.03.31", "title": "Туристи се бръкнаха сериозно за мечтаната почивка в 4-звезден хотел, но когато се настаниха, животът им се превърна в ад (ВИДЕО)"}
{"url": "https://www.blitz.bg/obshtestvo/regioni/dramata-s-biznesa-na-pokoyniya-bos-na-vis-2-veselin-stoimenov-prodlzhava_news590353.html", "text": "Никой не успя да сложи ръка върху бизнеса на покойния бос на ВИС 2 Веселин Стоименов с лодките на река Ропотамо, пише flagman.bg. Две фирми закупиха документи, за да предоставят услугата „Разходка с лодка”, но процедурата бе прекратена от възложителя РИОСВ Бургас, защото едно от изисквания противоречи на закона.  В случая това е условието лодките задължително да са с електрически двигател, което се въведе с цел да се пази природата в резервата, но се оказа, че Морска администрация не позволява превозването на пасажери с подобни двигатели. Законодателят изисква задължително подобни лодки да са с най-малко двуцилиндров двигател.  Условието предизвика сериозни подозрения преди конкурса, защото лодките са много специфични и никой в България нямаше подобни.  В крайна сметка конкурсът е анулиран, а дали ще тръгне отново, е трудно да се каже. Интерес към услугата има при това изключително сериозен. Двете фирми са от Бургас и Приморско, които със сигурност ще участват и на новия конкурс.  БЛИЦ припомня, че сладкият бизнес с лодките на Ропотамо бе причината за ожесточени спорове преди години. Покойният митичен бос на ВИС 2 Веселин Стоименов имаше сериозни интереси в сектора ", "date": "2018.03.31", "title": "Драмата с бизнеса на покойния бос на ВИС 2 Веселин Стоименов продължава"}
{"url": "https://www.blitz.bg/obshtestvo/regioni/shche-padat-glavi-pognakha-khotela-vv-velingrad-koyto-napravi-ad-zhivota-na-nyakolko-turisti_news590356.html", "text": "Експерти от Министерството на туризма ще проверят условията за настаняване в четиризвезден хотел във Велинград след сигнали на туристи, съобщиха от пресцентъра на министерството. Клиентите се оплакват от ниска хигиена в стаите, повредено оборудване и липса на адекватно обслужване. Те смятат, че обстановката не отговаря на изискванията за 4-звезден обект за настаняване и настояват да бъдат компенсирани разходите им.  Министерството на туризма ще сигнализира и други институции, за да бъдат направени съвместни инспекции. ", "date": "2018.03.31", "title": "Ще падат глави? Погнаха хотела във Велинград, който направи ад живота на няколко туристи"}
{"url": "https://www.blitz.bg/analizi-i-komentari/valeriya-veleva-razkri-vzmozhno-li-e-prezidentt-radev-da-napravi-partiya_news590323.html", "text": "Няма условия и настроения за президентска партия. Това е върховна политическа глупост. Едва ли някой би повторил опита на Георги Първанов, където видяхме, че не се получи ясен и силен проект, коментира пред Канал 3 журналистката Валерия Велева. По думите й създаването на такова нещо означава къртовска работа, а Румен Радев не разполага с такъв персонал. \"Да се създаде партия не е лесно и не е само даване на акъл и фейсбук статуси”, каза още тя.   „Има усещането, че тази мантра с БСП ще стои до края на неговия мандат. Така или иначе той е издигнат от тази партия. По-важното обаче е да видим каква политика изповядва. Не може един политик да излезе и да набеди държавния глава, че не си върши работата. Това е непростимо”, категорична беше тя.  „Не може влиятелни лидери и партии да са във война с президента.  Българската външна политика трябва да бъде единна. Не може Радев да каже, че премиерът е защитил позициите на Турция, когато всички видяхме, че той защити българската. В това отношение срещата беше успешна.  Всички трябва да седнат и да се разберат на една маса”, каза още Валерия Велева. ", "date": "2018.03.31", "title": "Валерия Велева разкри възможно ли е президентът Радев да направи партия"}
{"url": "https://www.blitz.bg/blits-tv/potresavashcho-nasilie-nad-nevinno-zhivotno-ostaveno-da-umre-v-mki-video_news590279.html", "text": "Крава, завързана от три дни на дърво зад зоопарка в Благоевград умира. Животното бе завързано със сезал за шията и оставено до дърво, без хляб, без вода в очакване да умре, съобщава struma.com. Страшна мъка за животното е кравата умира. Останахме ужасени от видяното, съобщиха от мястото на инцидента.     Сигнализирано е на тел. 112 за насилието над животното.     ", "date": "2018.03.31", "title": "Потресаващо насилие над невинно животно – оставено да умре в мъки (ВИДЕО)"}
{"url": "https://www.blitz.bg/layfstayl/vkusotii/kakvo-se-slaga-na-trapezata-na-tsvetnitsa_news590315.html", "text": "На 1 април 2018 година (неделя) отбелязваме Цветница. Този голям християнски празник е от т. нар. подвижни празници, не е на конкретна дата, а се пада винаги в неделята след Лазаровден, една седмица преди Великден и е един от най-хубавите пролетни празници.Посветен е на тържественото посрещане на Иисус Христос в Йерусалим с маслинови и лаврови клонки, пише az-jenata. Затова на този ден всички отиват на празничната църковна литургия с върбови клонки, китки от здравец и други пролетни цветя.  На Цветница имен ден празнуват всички с имена на цветя, растения или дървета. Подготвяйки се за него, не бива да пропускаме и празничната трапеза – какво се приготвя и яде на този ден?  Цветница е първият ден след големия пост, на който можем да хапнем риба. Освен рибата обаче, всички останали ястия църквата повелява да бъдат постни – салата от пресни зеленчуци, картофи, ориз, фасул, яхния от стар боб или пък пълнени постни чушки. На почит на този ден са зелениите – коприва, лапад, спанак, с които може да приготвите чудни супи и яхнии.  Не бива да се слагат мазни ястия, защото постите все още продължават. Дори и рибата, която ще приготвите за празника, нека не е много мазна, а по-суха и задължително печена. За десерт е добре да сложите пресни плодове или пък домашно приготвени сладкиши, но без яйца или мляко.    ", "date": "2018.03.31", "title": "Какво се слага на трапезата на Цветница?"}
{"url": "https://www.blitz.bg/svyat/malala-se-zavrna-tayno-v-rodniya-si-grad-kdeto-beshe-prostrelyana-ot-talibani_news590286.html", "text": "Носителката на Нобелова награда за мир Малала Юсуфзай се завърна в родния си град в Пакистан, където беше простреляна от талибаните и едва не изгуби живота си. Преди 6 години 15-годишната тогава активистка беше нападната заради кампанията си за образование на младите момичета, съобщава Би Би Си. Семейството ѝ е от региона на Суат, който беше под контрола на джихадистите. От съображения за сигурност посещението на Малала се пазеше в тайна.   Както БЛИЦ съобщи, в четвъртък беше оповестено, че Малала пристига в Пакистан за пръв път след нападението. Тя се лекува във Великобритания, където остана да живее със семейството си.     „Когато говорих за първи път, не можех да спра сълзите си. Емоционално е. Толкова съм щастлива да бъда вкъщи и да стъпя отново на тази земя“, заяви тя пред репортери.     Тя говори пред училище, което е само за момчета, край града. „Мечтата ми се сбъдна. Мирът се завърна в Суат заради безценната саможертва на моите братя и сестри“, каза тя.     Очаква се посещението ѝ в Пакистан да продължи 4 дни. С нея пътуват служители от фондацията ѝ. Превод и редакция: БЛИЦ ", "date": "2018.03.31", "title": "Малала се завърна тайно в родния си град, където беше простреляна от талибани"}
{"url": "https://www.blitz.bg/svyat/iskate-amerikanska-viza-deklarirate-vsichkite-si-samolichnosti-v-sotsialnite-mrezhi_news590218.html", "text": "Федералните власти в САЩ предлагат повечето кандидати за американска виза – както имигранти, така и неимигранти, да попълват формуляр с всички свои самоличности в социалните мрежи, които са използвали през последните пет години, съобщава „Ройтерс“. От кандидатите ще се иска и да посочат използваните през последните пет години от тях телефонни номера, адреси на електронна поща, както и информация за пътуванията си в чужбина. Ще се иска и да посочат били ли са депортирани или експулсирани от дадена страна, както и дали техни роднини са участвали в терористична дейност, заяви Държавният департамент.     Информацията ще се използва, за да бъдат проверявани те самите и самоличността им, като от това ще бъдат засегнати по около 14,7 млн. души годишно.     Мярката представлява сериозно увеличение на информацията, която се иска от кандидатите за виза за САЩ, но първо трябва да мине 60-дневен срок за обществено обсъждане, а после да бъде одобрена или отхвърлена от Административно-бюджетното управление към Белия дом.     Мярката е в съответствие с обещанието на президента Доналд Тръмп да въведе изключително засилен режим на проверки на чужденците, които влизат в САЩ, за да се попречи на извършването на терористични актове.    ", "date": "2018.03.31", "title": "Искате американска виза – декларирате всичките си самоличности в социалните мрежи"}
{"url": "https://www.blitz.bg/svyat/moskva-s-ultimatum-km-london-makhnete-oshche-50-svoi-diplomati-ot-rusiya_news590270.html", "text": "Москва е заявила на Великобритания, че трябва да съкрати с „малко над 50“ броя на дипломатическия и техническия си състав на територията на Русия. Това става ясно от съобщение на руското външно министерство, цитирано от „Ройтерс“. Русия вече отвърна на мерките на Лондон и изгони 23 руски дипломати, след изостранято на отношенията между двете страни заради отравянето на Сергей и Юлия Скрипал.     Руското външно министерство е привикало британския посланик Лори Бристоу в петък и му е било казано, че Лондон има един месец да съкрати дипломатическия си контингент в Русия до същия размер като руската мисия във Великобритания. Мосва изгони 59 дипломати от 23 различни държави заради подкрепата, оказана на Лондон.     Говорител на британското външно министерство – Форин офис, нарече действията на Русия „тъжни“. Тя не уточни колко души от дипломатическия състав на страната в Русия ще бъдат засегнати. Британското посолство в Москва не съобщава публично броя на служителите си.     Говорителят на руското външно министерство Мария Захарова заяви, че изискването означава, че Великобритания ще трябва да съкрати „с малко над 50“ броя на служителите си, освен тези 23, които вече се прибраха вкъщи.     „Поискахме паритет. Британците имат с 50 дипломати повече от руснаците“, заяви Захарова. Превод и редакция: БЛИЦ ", "date": "2018.03.31", "title": "Москва с ултиматум към Лондон: Махнете още 50 свои дипломати от Русия!"}
{"url": "https://www.blitz.bg/politika/kiril-dobrev-posochi-koe-e-nay-pravilnoto-resheniya-za-otnosheniyata-s-rusiya_news590305.html", "text": "Не трябва да допускаме влошаване на отношения с Русия и не само заради историята, която ни свързва, а защото принципната позиция е да не вземаш крайни решения, без да имаш достатъчно доказателства. Това заяви заместник-председателят на БСП Кирил Добрев по време на среща с членове и симпатизанти на левицата в Ловеч, съобщиха от пресцентъра на НС на БСП. Добрев коментира и откриването на строителните работи по 9-километровата отсечка Ябланица - Боаза. „За 10 години Сърбия, която не е член на ЕС, при далеч по-тежък терен, построи 80 км. магистрала от Ниш до Драгоман, а онзи ден вицепремиер, финансов министър, регионален министър организираха помпозно събитие и молебен за скромните 9 километра от магистрала „Хемус“. Представям си за тези 80 км. Драгоман-Ниш сигурно ГЕРБ щяха да направят 10 първи копки, да отрежат 15 лентички и да направят още толкова молебени“, коментира заместник- председателят на БСП.  Добрев не подмина и партийните въпроси. Той подчерта, че на последните местни избори, в които участва БСП, резултатите са били близо 350 хил. гласа. Зам.-председателят на левицата припомни, че в лявото политическо пространство тогава е имало още две сериозни политически сили, които са взели гласове от БСП.  „Днес никой не говори за тях и никой не мисли, че има друга лява партия извън БСП“, допълни той. „Аз съм сигурен, че подкрепата, която ще получи ръководството от редовите социалисти в битката им срещу ГЕРБ, е много ценна, защото БСП няма да е БСП без своите членове и структури по места“, каза още Кирил Добрев.  „Ловеч е пример как бавно, но сигурно се ликвидира държавната болница в полза на частна с помощта на “услужливи” държавни служители“, коментира Кирил Добрев проблема с общинската болница. Като основна задача за местните избори той постави - БСП да се докаже като опозиция и алтернатива на местно ниво.  „Изпълнителното бюро заявихме категорично, че се противопоставяме на всички тези феодални практики, които задушават общините и убиват честната конкуренция в зародиш. Това е ясен знак и към нашите представители в местните общински съвети, които са лицето на БСП“, коментира Кирил Добрев.  Той допълни, че сега на ход са структурите по места и те трябва да покажат, че ГЕРБ има алтернатива на местно ниво. „Вие сте тези, които могат да покажат на своите приятели, съседи, близки, колеги, че и в най-малкия град, най- малкото село има алтернатива на феодалите от ГЕРБ и тази алтернатива сме ние“, каза още Кирил Добрев. ", "date": "2018.03.31", "title": "Кирил Добрев посочи кое е най-правилното решения за отношенията с Русия!"}
{"url": "https://www.blitz.bg/svyat/sled-evakuatsiyata-v-idlib-pristignalite-dzhikhadisti-gi-razpitvat-tekhnite-spetssluzhbi_news590335.html", "text": "Според агенти на руския Генерален щаб, всички пристигнали мъже в Идлиб по хуманитарния коридор преминават през филтрационни лагери (своеобразни затвори), където ги разпитват относно сътрудничество с властите и руснаците, твърди iarex.ru. Не са много по-добре техните семейства, които се настаняват едва ли не в колиби. Дори опозиционни на Асад блогери вдигат в социалните мрежи съответен шум, но никой не им обръща внимание. Единствено ограничен достъп имат „бели каски”.     Такъв „топъл прием” много усложнява преговорите по предаване на анклава Дума край Дамаск. Сега в „Джейш ал-Ислам”сто пъти ще се замислят къде е по-добре? – Дали да оказват съпротива в Дума и да събират точки в очите на прогресивната световна общественост? Или да доказват във филтрационните лагери, че не са предатели?     Поради тази причина в „безтегловно състояние” е съдбата на 5700 души в градчето Айн Тарма в Източна Гута. От тях джихадистите наброяват 2700 души, останалите 3000 са членове на техните семейства. Наистина не е ясно дали тези хиляди „опозиционери” ще седнат в зелените автобуси.     Съставът на тази терористична община е съвършено интернационален: чистокръвни европейци, от бившите съветски републики, родени в Европа араби и от околните страни (Саудитска Арабия, Йордания и Катар). Говорещите руски са сред най-подозрителните.    Превод и редакция: БЛИЦ    ", "date": "2018.03.31", "title": "След евакуацията в Идлиб пристигналите джихадисти ги разпитват техните „спецслужби”"}
{"url": "https://www.blitz.bg/svyat/zakharova-szrya-tezhka-konspiratsiya-v-razsledvaneto-po-sluchaya-skripal-podozira-che-london_news590314.html", "text": "Това, че Лондон крие информацията по делото за отравянето в Солсбъри на семейство Скрипал може да означава, че в инцидента са участвали британските спецслужби. Това заяви в интервю пред „Пятiй канал” официалният представител на руското Министерство на външните работи Мария Захарова, предават чуждестранни агенции, цитирани от \"Фокус\". „Ние не разполагаме с информация по това дело и до този момент. Единствените официални данни, които получихме от Великобритания бяха по отношение на подобрението на състоянието на Юлия Скрипал. Затова да говорим директно за участие на Великобритания и официални лица в тази история е сложно, но има подозрения, че това е така“, заяви Захарова, като добави, че „укриването на информация и неразгласяването на детайли от случилото се навежда на мисълта, че действително в това може да са участвали британските сепцслужби“. заяви на Великобритания, че трябва да съкрати с „малко над 50“ броя на дипломатическия и техническия си състав на територията на Русия.  Русия вече отвърна на мерките на Лондон и изгони 23 руски дипломати, след изострянято на отношенията между двете страни заради отравянето на Сергей и Юлия Скрипал. ", "date": "2018.03.31", "title": "Захарова съзря тежка конспирация в разследването по случая \"Скрипал\", подозира, че Лондон..."}
{"url": "https://www.blitz.bg/analizi-i-komentari/top-shpionint-ivan-penkov-za-sdbata-na-predatelite-blgarski-razuznavach-vrshil-sshchoto-kato-skripal-padna-v-kapan-i-beshe-razstrelyan_news590254.html", "text": "Светът остана разделен на фронтове, на противоречия, на кризи. Ако прегледат речта на Чърчил от 1946 година, която се счита за начало на Студената война, и прочетат речта на Путин на 1 март, сигурно ще намерят много общи неща. Твърде голяма огледалност има на темите. Това заяви в предаването „Тази събота“ по bTV Иван Пенков, бивш заместник-началник на военното разузнаване. „Но може би трябва да се замислим и да прочетем по-внимателно речта на Путин. Възможно е да останем с впечатление, че той обявява край на Студената война“, добави той. По думите му, в съзнанието на руснаците от 1990 година насам Студената война не е спряла спрямо Русия. Част от тази война е случаят със Сергей Скрипал.     Между другото, разузнавачът разкри и дали в своята работа е срещал сексапилни шпионки като Анна Чапман – друга руска разузнавачка, която подобно на Сергей Скрипал беше разменена, но със САЩ. Той посочи, че чак когато тръгвал да излиза от българската система в нея започнали да приемат и жени. Но една от най-красивите шпионки по негово време била американка, работеща в Югославия.     „Аз мисля, че разговорът за доказателства и недоказателства е безсмислен“, заяви Пенков за скандала „Скрипал“.     Според него, Великобритания използва аферата с отровения шпионин с едни недоказани обвинения, че Русия стои зад това. От там си правят заключение, че Русия го е направила, само защото „се вписва в нейния модел на поведение“. „На правен език това не означава абсолютно нищо“, каза той. Според него възможността Русия да го е направила не е изключена, но е абсурдно да се изисква от нея да доказва обратното.     От една страна стои въпросът „Защо е необходимо някому да посегне върху живота на един възрастен човек, безпомощен, безобиден британски гражданин“. „Обаче не трябва да се спира дотук, не трябва да се тръгва от тук“, заяви Пенков и допълни, че освен че Скрипал е доставял много важна тайна информация на Великобритания, след размяната и заселването му на Острова „отново се включва в противоруска дейност като става преподавател в Кралската военна академия и продължава да нанася вреди на руската държава“.     „Предателите винаги се наказват. В зависимост от страната, от съдебната ѝ система“, каза разузнавачът и разказа няколко подобни случая в България. Неговият колега Димитър Димитров е бил разстрелян малко преди промените по обвинение, че е бил склонен да сътрудничи на чужди служби. Той напуснал разузнаването, но една година по-късно нашето контраразузнаване му спретнало капан – „една операция измишльотина“. Предложили му сътрудничество от името на ЦРУ. „Той се съгласява, приема шифрови материали, каквито е използвал и Скрипал, пише сведение за състава на военното разузнаване – каквото е правел и Скрипал. Нашият Димитров написал на тези листи сигурно няколкостотин военни разузнавачи. И след това му предлагат възможност да хвърли в една американска кола сведенията, които е подготвил. Това всичкото е в ръцете на нашите контраразузнавателни органи. Дават го на съд и с тази оперативна, но всъщност неистинна информация, го осъдиха на разстрел и го разстреляха“, разказа Пенков.     В Турция пък агент, работещ за българските служби, е осъден на 22 години затвор.    ", "date": "2018.03.31", "title": "Топ шпионинът Иван Пенков за съдбата на предателите: Български разузнавач, вършил същото като Скрипал, падна в капан и беше разстрелян"}
{"url": "https://www.blitz.bg/svyat/turskite-vvs-sa-gotovi-da-udaryat-po-frantsuzite-v-siriya_news590344.html", "text": "Президентът Ердоган обяви началото на операция в районите на Кобани Рас ел-Айн в Северна Сирия по изчистване територията от кюрдските отряди, съобщи телевизия „Ал-Арабия”, цитирана от iarex.ru. Ердоган подчертал, че турската армия не възнамерява да причинява щети на силите на международната коалиция, обаче Анкара няма да се примири със свободното движение на „терористите”.     На фона на френските изявления за изпращане на войски в Сирия в района на Манбидж за противодействие на Турция, турският външен министър Мевлют Чавушоглу заяви: „Ние не възприемаме Франция на сериозно, тя загуби своята обективност и не може да сътрудничи с Турция по уреждане на ситуацията в Сирия.”     В Северна Сирия пребивават и британци, един от тях загина вчера, 30 март. /  БЛИЦ    ", "date": "2018.03.31", "title": "Турските ВВС са готови да ударят по французите в Сирия"}
{"url": "https://www.blitz.bg/svyat/svalikha-amerikanskiya-flag-ot-konsulstvoto-v-sankt-peterburg-ruski-diplomati-ptuvat-km-letishcheto-vv-vashington-video_news590351.html", "text": "Знамето на САЩ вече не се вее от фасадата на сградата на консулството в Санкт Петербург. Американските дипломати, работещи в дипломатическата мисия, напускат сградата. До 22 часа всички трябва да са напуснали сградата. Решението за закриване на генералното консулство бе обявено от външния министър на Русия Сергей Лавров в четвъртък. Освен това той съобщи за експулсирането на 60 американски дипломати от страната. До това се стигна, след като САЩ реши да изгони руски дипломати и да закрие консулството в Сиатъл.  Междувременно стана ясно, че първата група руски дипломати, обявени от САЩ за персона нон грата, са напуснали посолството на Русия във Вашингтон и автобусът им вече пътува към летището. Общо 171 души трябва да напуснат Америка. Вторият автобус с дипломати и техни роднини ще потегли към аеропорта в 22 часа московско време. Превод: БЛИЦ", "date": "2018.03.31", "title": "Свалиха американския флаг от консулството в Санкт Петербург, руски дипломати пътуват към летището във Вашингтон (ВИДЕО)"}
{"url": "https://www.blitz.bg/svyat/napadnakha-i-obrakha-mzh-v-patra-toy-poluchi-infarkt_news590352.html", "text": "Обраха човек на улицата в Патра. Жертвата е в болница в тежко състояние. Обирът е станал докато 59-годишен мъж е теглил пари от уличен банкомат. Нападателите са му нанесли побой и откраднали 1650 евро, мобилен телефон и пръстен, съобщава newsbg.eu.  59-годишният е отведен в болница, където е получил инфаркт и е в тежко състояние. ", "date": "2018.03.31", "title": "Нападнаха и обраха мъж в Патра, той получи инфаркт"}
{"url": "https://www.blitz.bg/svyat/pilot-na-ucheben-samolet-trogna-tsyalata-mrezha-s-tova-koeto-napravi-sled-dramatichno-katsane-video_news590334.html", "text": "Пилот на малък самолет целуна земята след кошмарно кацане. Инцидентът е станал в американския град Пемброук Пайнс, щата Флорида, съобщава Sun Sentinel. Инструкторът от школата Wayman Aviation имал учебен полет, всичко вървяло по мед и масло, но при кацането възникнал проблем с колесниците и носът на машината буквално заорал по пистата.     След като пилотът излязъл от самолета, той коленичил на пистата и целунал земята.  Кадрите се появиха в много американски медии, а социалната мрежа се трогна до сълзи от постъпката на пилота. Много от потребителите признават, че при подобна ситуация и те биха постъпили по същия начин.       Превод: БЛИЦ    ", "date": "2018.03.31", "title": "Пилот на учебен самолет трогна цялата мрежа с това, което направи след драматично кацане (ВИДЕО)"}
{"url": "https://www.blitz.bg/svyat/nov-uzhas-vv-frantsiya-terorist-natisna-gazta-i-se-opita-da-mine-prez-tlpata_news590332.html", "text": "Пиян шофьор опита да се вреже с колата си в група пешеходци. Инцидентът се е разиграл във френския град Вилюрбан, съобщава France Info. 34-годишният мъж се опитал да прегази минувачите с 50 км/ч. Той крещял: „Аз съм терорист”.  Нападателят е задържан.  В резултат на инцидента двама полицаи са пострадали леко. Към момента френските власти не определят случилото се като атентат. Превод: БЛИЦ", "date": "2018.03.31", "title": "Нов ужас във Франция, \"терорист\" натисна газта и се опита да мине през тълпата"}
{"url": "https://www.blitz.bg/kriminalni/prestplenie/dvama-edri-mzhagi-stoyat-zad-srednoshchniya-ognen-ad-v-sandanski-lisnali-2-tubi-benzin-i_news590336.html", "text": "Няма съмнение, че пожарът в магазина на К. Божинов в Сандански е палеж. Камерите са уловили подпалвачите, двама облечени в тъмни дрехи, които са лиснали запалителна смес на входната врата. Стана ясно, че са излели две туби бензин, дошли и избягали с лек автомобил \"Тойота\", пише struma.com.  Огънят се разпространил много бързо, тъй като магазинът е бил пълен с лесно запалимa стока, парфюми и перилни препарати. За около 10 минути всичко било в пламъци, огнените езици обхванали и кооперацията отгоре. Паниката е била страшна, огнеборци, полицаи, общественици, съседи се впуснали да събуждат 40-те семейства живущи в кооперацията на ул. \"Първи май\".  Писъци и крясъци огласиха улицата след полунощ. Трудно е било за спасителите да измъкват спящите хора по коридорите изпълнени с дим. Истинско чудо е, че няма жертви и пострадали. Спешната организация на полицаи и огнеборци предотвратили истинско масово убийство на десетки хора.  Не се потвърди версията за късо съединение, разпространена тази сутрин от свидетел, който видял огън на тавана на помещението. 40 семейства бяха евакуирани, на някои от тях изгоряха и автомобилите.  Разследването е в разгара си, в полицията биват довеждани заподозрени лица, сред тях и бизнесдамата, за която ви съобщаваме цял ден и която отдавна враждувала с Божинов. Изгорялата сграда свидетелства за нощния пъкъл, потресъл жителите на града. Много тежко престъпление извършиха подпалвачите, сложна задача пред полицията в Сандански и криминалистите от Благоевград, които работят по случая. Този път атентатът, след който можеше да има масова смърт, трябва да бъде разкрит.", "date": "2018.03.31", "title": "Двама едри мъжаги стоят зад среднощния огнен ад в Сандански, лиснали 2 туби бензин и..."}
{"url": "https://www.blitz.bg/zdrave/tova-rastenie-e-istinsko-skrovishche-za-zdraveto-vi_news590325.html", "text": "Змийски лапад представлява многогодишно тревисто растението от семейство Змиярникови (Araceae). В различните краища на страната тази трева е известна с разнообразни наименования, пише edna.bg.Позната е още като зайчи лапад, змийска хурка, количав бурен, змийска пченка, змийско грозде, петнист змиярник, змийски папур, змиявец, смоков хлуб, циганско грозде.  Растението се среща и на територията на други страни от Европа. В англоговорящите държави го наричат lords-and-ladies, във Франция е познато като Pied de veau, а Германия - като Gefleckter Aronstab.  Змийският лапад се отличава с изправено стебло, което в основата си е задебелено и формира заоблена грудка. Листата на билката са издължени, стреловидни, имащи петънца.  Цветовете са мъжки и женски, наредени в няколко реда, образуващи съцветие тип кочан. То завършва с жълтеникав или лилавеещ придатък. Плодът на растението представлява водниста ягода, обагрена в червеникаво или оранжево. Змийският лапад цъфти през пролетните месеци. Вирее свободно в гористи местности, където има достатъчно влага и сянка.  Разпространен е из всички части в България, като най-големи количества от билката могат да се открият в широколистните гори, край храсталаците.  Може да се види докъм 1800 метра надморска височина. История на змийския лапад Лековитото въздействие на змийския лапад е известно на хората от много отдавна.  През средните векове растението се е слагало във виното. Било е ценена психоактивна съставка.  Стари хроники сочат, че в миналото майките са ползвали билката, за да предпазят чедата си от уроки. Според поверието това ставало, когато изсушен лист от змийски лапад се постави в люлката на бебето. Смятало се още, че пази от лоши сънища.  По-късно растението започва да си прокарва място и традиционната медицина. Пред седемдесетте години на миналото столетие учени анализират билката и откриват, че нейното лековито въздействие не е само мит. Състав на змийски лапад Змийският лапад е източник на етерично масло, алкалоиди, флавоноиди, скорбяла, сапонони, кумарини и други вещества.   Събиране и съхранение на змийски лапад С лечебни цели се употребяват грудките на змийския лапад /Tubera Ari/. Коренището се вади от земята през пролетните дни или през септември и октомври. След това има три възможни начина на съхранение.  Единият е да се постави във влажен пясък на тъмно и студено място. Според специалистите този начин е най-уместният, тъй като полезните свойства на дрогата се запазват, и то до три години. Ако той не ви допада, можете да измиете грудката и да я изсушите в проветриви складове, закачена на нанизи. Допустимо е да се изсуши и в сушилня при температура от около четиридесет градуса по Целзий. При манипулацията с дрогата трябва да се има предвид, че свежите грудки са отровни, ето защо трябва да се държат настрана от неотровните билки. Билкарите също така отбелязват, че растението не бива да се смесва с източния змиярник (Arum orientale М.В.), който се отличава с дисковидни грудки.  Да се внимава още растението да не попадне до италианския змиярник /Arum italicum Mill/, който има по-широк придатък на съцветието. Ползи от змийски лапад Змийският лапад има противовъзпалително, обезболяващо, кръвоспиращо и епителизиращо свойство. Това го прави много ценен в борбата с редица тежки болести.  Според народните лечители Arum maculatum помага най-вече при заболявания на дихателните пътища и проблеми на стомашно-чревния тракт. Растението се препоръчва при външни хемороиди, язви на стомаха, а също и проблеми с дванадесетопръстника. Ефикасно е още при миома на матката, пясък в бъбреците, проблеми с пикочния мехур, бронхити, фарингити, гастрити. Има благоприятно въздействие още при рак на простатата, чернодробни заболявания, шипове. Помага за справянето с нощното напикаване. Използва се при загуба на гласа. Действа при псориазис, кожни раздразнения, ревматизъм, неврози, кашлица, киселини в стомаха, малария и други. Змийският лапад е много ценен и в козметичната промишленост, тъй като от него се произвеждат кремове против бръчки. Всъщност още в миналото са наричали Arum maculatum цвете на красотата. Растението е известно сред народа с още едно свойство. Говори се, че неговата силна миризма е в състояние да отблъсне змиите. Тази теория обаче все не е научно доказана. Народна медицина със змийски лапад В народната медицина малки части от грудката на змийския лапад се прилагат както външно, така и вътрешно. При хемороиди и неврози се взима къстче от сурова грудка, голямо колкото царевично зърно.  То обаче не се приема самостоятелно, а се увива с парче хляб. Може да се комбинира още с тахан или зехтин или да се изпие с вода като хапче.  Не опитвайте да сдъвкате грудката, тъй като ще усетите в устата си неприятен горчив вкус. Можете да приемете змийски лапад и под формата на извлек. За целта грудките се нарязват на ситно и се оставят да киснат осем часа в студена вода в съотношение 1:1000. От получената течност се пие по петдесет милилитра три пъти на ден след хранене. Когато ползвате билката, не прекалявайте с дозата. Освен това се старайте да не я комбинирате с други лекарствени средства и не употребявайте алкохол. Вреди от змийски лапад В случай че имате намерение да употребите змийския лапад, ви съветваме да не предприемате самолечение.  Консултирайте се или с опитен билкар или с лекар, които да решат дали в действителност се нуждаете от тази билка, както и кои са точните дозировки, които ще са ви от помощ. Както вече споменахме, свежите грудки на растението са отровни, ето защо правилното дозиране при приготвяне на извлеци, отвари и други е от голямо значение. Събирането на билката не се препоръчва на хора, нямащи опит в билкарството, тъй като при досег с нея можете да усетите парене по кожата. Освен това трябва да се знае, че растението привлича силно насекомите, така че трябва да се внимава много и с тях.", "date": "2018.03.31", "title": "Това растение е истинско съкровище за здравето ви!"}
{"url": "https://www.blitz.bg/svyat/tova-momiche-pretsaka-nay-vazhniya-den-v-zhivota-na-dvama-avstraliytsi-snimka_news590355.html", "text": "Снимка на момиче, което лежи по корем на плажа на метри от официално облечени сватбари, се превърна в истински хит в Инстаграм. Забавният кадър е направен в Южна Австралия. Младоженците решили да направят сватбеното си тържество на брега на морето, но не успели да предвидят, че точно в този момент на плажа ще има и други хора, в случая момичето, което отказало да се премести и останало да събира тен на метри от тържествената церемония.  Снимката, на която е запечатана неканената гостенка, се превърна в истински вирус в мрежата. Някои интернет потребители наричат момичето егоист, други пък смятат, че е прав този, който първи е пристигнал на мястото. Но като цяло снимката стана повод за стотици шеговити коментари.     „Неловкият момент, когато сватба ти прецаква сеанса ти за тен”, гласи текстът към снимката.     „Може би това е булката”, „Надявам се никой да не реши да си почива по този начин на нашата сватба” и „Първоначално помислих, че това е труп – нещо, което наистина би било ужасно”, са само част от коментарите, които заваляха под фотоса.     Самоличността на момичето остава загадка. Някои предполагат, че полуголото момиче може да е братовчедка на булката. Превод: БЛИЦ    ", "date": "2018.03.31", "title": "Това момиче прецака най-важния ден в живота на двама австралийци (СНИМКА)"}
{"url": "https://www.blitz.bg/svyat/yaponski-ministr-predupredi-pkhenyan-gotvi-nov-yadren-opit_news590304.html", "text": "Пхенян подготвя пореден ядрен опит. Това съобщи днес японският външен министър Таро Коно, цитиран от агенция Киодо. \"Северна Корея с всички сили подготвя следващ ядрен опит и понастоящем изкарва грунт от подземния тунел, където бе извършен предишният опит\", каза той.  Все още не е ясно откъде министърът разполага с тази информация.  Припомняме, че през септември миналата година КНДР извърши шестия си ядрен опит. Напоследък лидерът й Ким Чен-ун демонстрира готовност за нормализиране на отношенията с международната общност и за 27 април е насрочена негова среща с южнокорейския президент Мун Дже-ин.  Пхенян обяви също така готовност да започне диалог за нормализиране на отношенията и със САЩ, в хода на който може да обсъди денуклеаризацията на Корейския полуостров. ", "date": "2018.03.31", "title": "Японски министър предупреди: Пхенян готви нов ядрен опит"}
{"url": "https://www.blitz.bg/svyat/amerikanska-zhurnalistka-skarvaneto-na-polsha-s-ukrayna-e-praznik-za-putin_news590189.html", "text": "Сега Полша е крайно дясна страна, изостанала, странна, непредсказуема; това е страна, с която не се съобразяват в Европа и Путин точно за такава страна мечтае, защото може да я игнорира и да продължава по-нататък. Полша изолирана, без влияние, без контакти, скарана с Украйна е подарък за Русия, това твърди за Wirtualna Polska американо-полската журналистка Ен Ейпълбаум в интервю под заглавие „Polska izolowana, bez wpływów, bez kontaktów, to prezent dla Rosji”. Тя е известна като отявлен русофоб, с книги за Гулаг и Глада в Украйна (1932), но е полезно да се чуят и такива гледни точки, винаги започващи и завършващи с агресивен Путин и имперска Русия. През 1932 г. Русия се заема с унищожаването на Украйна, като прави това и досега, защото Украйна е за Русия проблем и прилага колониален подход пише Ейпълбаум. Руснаците продължават да считат Украйна за руска. Още с обявяването на Украйна за независима през 1918 г., тя е възприета като заплаха.     Путин се страхува, че „украинският климат” може да окаже влияние на руснаците. Ако на Майдана стават демонстрации с европейски флагове и антикорупционни лозунги, защо това да не случи и в Русия, пита журналистката. „Русия и Украйна са сходни страни и Путин винаги ще се бои от влиянието на своята колония Украйна.     Според Ейпълбаум, Путин, също като Сталин, много се страхува да не загуби контрол над Украйна, защото за част от украинците ценностите на ЕС са много важни. Те заявяват, че искат да черпят опит от полската трансформация и демокрация, да бъдат по-близо до Полша и да имат пазарна икономика. Сега възникна съвсем ненужен полско-украински раздор. И все по-малко се споменава, че Полша е модел за Украйна. Но само преди две години много се говореше за това, съжалява Ейпълбаум.     Путин наблюдава ставащото в Полша и сигурно пие шампанско, защото това го устройва. „Сегашната Полша е тази, която руснаците са мечтали. Полша, която беше проевропейска, интегрирана, силна страна, имаща влияние върху външната политика на целия ЕС и дори да убеди Европа да подпише договор за свободна търговия с Украйна – това беше кошмар. „Сериозната” Полша беше проблем за Русия, защото имаше голямо влияние върху германската, френската и общоевропейската политика” – обяснява Ейпълбаум.     „Сега Полша е крайно дясноориентирана страна, изостанала, странна, непредсказуема. Това е страна, с която не се съобразяват в Европа, и Путин точно такава страна жадува. Ние не сме проблем за Путин, той може да ни игнорира и да върви напред. Полша е изолирана, без влияние, без контакти – това е подарък за Русия” – съжалява тя.     На въпроса дали новоизбраният за президент Путин отново ще се стреми да завладее територии от бившия СССР или ще изостави тази идея, журналистката отвръща: „Преди няколко седмици Путин обяви в реч за ново ядрено оръжие. Той постоянно разсъждава с категориите на войната. Не е известно, защото в САЩ имаме непредсказуем президент. Във всеки случай аз не изключвам въоръжен конфликт. Аз не казвам, че утре ще започне война, но трябва да имаме предвид, че войната винаги е възможна.”     Ен Ейпълбаум добавя, че Полша и Украйна имат много общо в географски и исторически план, и че и двете страни са се намирали под съветска и германска окупация.    Превод и окупация: БЛИЦ    ", "date": "2018.03.31", "title": "Американска журналистка: Скарването на Полша с Украйна е празник за Путин!"}
{"url": "https://www.blitz.bg/svyat/ulitsite-na-keymbridzh-se-okazakha-tesni-za-da-sberat-zhelaeshchite-da-si-vzemat-sbogom-s-izklyuchitelniya-stivn-khoking-snimkivideo_news590317.html", "text": "Приятели, семейство и познати на Стивън Хокинг се събраха днес да му отдадат почит на частно погребение в Кеймбридж, където британският учен прекара по-голямата част от своя изключителен живот. Хокинг, който почина на 14 март на 76-годишна възраст, беше известен като атеист, но децата му Луси, Робърт и Тим избраха църквата на престижния университет в Кеймбридж, за да му кажат последно сбогом, съобщава БГНЕС, позовавайки се на \"Франс прес\". \"Животът и работата на нашия баща означава много неща за много хора, както за религиозни, така и за нерелигиозни\", казаха децата му Луси, Робърт и Тим.  Актьорът Еди Редмейн, който изигра ролята на професора в биографичната драма \"Теория за всичко\" през 2014 г., беше сред подранилите. Той е един от седемте души, които ще произнесат речи в памет на учения днес. Сред другите са големият син на Хокинг Робърт, физичката проф. Фей Доукър и кралският астроном лорд Мартин Рийс.  До 500 членове на семейството, приятели и колеги се очаква да присъстват на частната служба в църквата \"Св. Мария\" в Кембридж.  Камбаната на църквата ще удари 76 пъти, по веднъж за всяка година от живота на проф. Стивън Хокинг, когато пристигне погребалният кортеж.  Прахът на световноизвестния британски физик Стивън Хокинг ще бъде положен в Уестминстърското абатство в близост до гроба на Исак Нютон през юни.   Хокинг беше прикован към инвалидния стол, почти напълно парализиран и неспособен да говори, освен чрез синтезатора си. Но болестта не потисна ума му, а Хокинг стана един от най-известните и най-вдъхновяващи учени в света, известен с блясъка си и остроумието си.  Работата му се фокусира върху обединяването на относителността - естеството на пространството и времето - и квантовата теория - как се държат най-малките частици – за да обясни създаването на Вселената и как тя се управлява. Но той също е и световна звезда - неговата книга \"Кратка история на времето\" от 1988 г. стана невероятен световен бестселър и той изигра сам своя образ в телевизионни предавания от \"The Simpsons\" до \"Star Trek: The Next Generation\". Роденият на 8 януари 1942 г. Хокинг почина в дома си в Кембридж.       ", "date": "2018.03.31", "title": "Улиците на Кеймбридж се оказаха тесни, за да съберат желаещите да си вземат сбогом с изключителния Стивън Хокинг (СНИМКИ/ВИДЕО)"}
{"url": "https://www.blitz.bg/svyat/rusnak-obvinen-za-khakerski-ataki-se-izpravi-pred-amerikanski-sd_news590226.html", "text": "Руски гражданин, обвинен в хакерски атаки срещу три американски интернет компании, пледира \"невинен\" при първото си явяване вчера във федерален съд, съобщи Държавният департамент, цитиран от ДПА. 30-годишният Евгений Никулин бе изправен пред съдия в Сан Франциско, след като беше екстрадиран от Чехия със специален самолет на министерството на правосъдието на САЩ. Той е обвинен в незаконно проникване в компютърни системи и кражба на лични данни.     Според обвиненията мишена на хакерските атаки на Никулин през 2012 и 2013 г. са били компаниите от района на залива Сан Франциско \"ЛинкдИн\", \"Дропбокс\" и \"Формспринг\" (LinkedIn, Dropbox, Formspring). Той беше в чешкия арест от октомври 2016 г., когато беше арестуван при съвместна операция на ФБР и местните власти.     Чешкият министър на правосъдието удовлетвори искането два дни, след като председателят на Камарата на представителите на САЩ Пол Райън посети Прага, припомня ДПА. \"Този руски хакер наруши нашите закони. Екстрадицията му бе важен въпрос, който аз повдигнах в Прага, и съм доволен, че чешкото правителство стигна до това решение\", написа той в Туитър вчера.    ", "date": "2018.03.31", "title": "Руснак, обвинен за хакерски атаки, се изправи пред американски съд"}
{"url": "https://www.blitz.bg/obshtestvo/glavata-na-makedonskata-tsrkva-ofitsialno-pokani-neofit-za-obshcho-chestvane-na-1000-godishninata-na-okhrodskata-arkhiepiskopiya_news590215.html", "text": "Главата на Македонската православна църква – Охридска архиепископия архиепископ Стефан покани официално българския патриарх Неофит да участва в празненствата по повод 1000-годишнината от създаването на Охридската архиепископия, съобщава БГНЕС. Поканата до българския патриарх е отправена в писмо, подписано лично от архиепископ Стефан. В него се казва още, че ако духовният глава на БПЦ не може да посети Република Македония, за да участва в празненствата, той може да изпрати свой представител на необходимото ниво. Поканата, отправена от МПЦ-Охридска архиепископия, идва само броени дни, след като българският патриарх Неофит заяви на Благовещение, че „ако има покана, ще изпратим“ делегация за честванията.     На специално заседание на 13-ти март Светият Синод на Македонската православна църква /МПЦ/ - Охридска архиепископия взе решение за отбелязване на 1000-годишнината от Охридската архиепископия в катедралния храм \"Света София\" в Охрид на 28-ми май.     Охридската архиепископия /1018-1767 г./ Охридската архиепископия е създадена от император Василий Втори през 1018 г. след падането на Първото българско царство под византийска власт. Тя е приемница на понижената в ранг Българска патриаршия и обхваща първоначално 31 епископии.     Официалните титли на охридските архиепископи са: първоначално Архиепископ на цяла България, от средата на 12 век се ползва и Архиепископ на Първа Юстиниана и цяла България или на всички българи. През 1767 г. по настояване на Вселенския гръцки патриарх Охридската архиепископия е закрита неканонично, а нейният диоцез присъединен към Вселенската патриаршия. Последният Охридски архиепископ е Арсений II Охридски.     Жителите на Охрид се обръщат с пълномощно писмо от 9 април 1861 г. \"до представителите на българския народ\" в Цариград, да помолят Високата порта за избавяне \"от своеволието на гръцкото духовенство, като потвърди основанието на автокефалната архиепископия на Първа Юстиниана Охридска и на цела България\". През 1872 г. Натанаил Охридски е ръкоположен за пръв митрополит на Българската екзархия в Охрид.    ", "date": "2018.03.31", "title": "Главата на македонската църква официално покани Неофит за общо честване на 1000-годишнината на Охродската архиепископия"}
{"url": "https://www.blitz.bg/obshtestvo/samo-v-blits-chernata-mamba-i-malkata-chesalka-dirizhirali-korumpiranata-banda-danchni-v-sofiya_news590255.html", "text": "Две от арестуваните при операцията на Специализираната прокуратура и ГДБОП данъчни се оказаха с интересни прякори, на които дори изпечените представители от ъндърграунда могат да завидят. Това разкриха пред БЛИЦ наши източници. Медията ни узна, че основни действащи лица в схемата за рушвети са лъскави служителки на НАП с прякори Черната мамба и Малката чесалка.  Втората апетитна дама е била и дългогодишна служителка в митниците, преди да влезе в данъчноосигурителната система на държавата.  Държавните чиновнички се сдобили с интересните псевдоними след страннте си взаимоотношения с данъкоплатци, а читателите ни сами могат да си направят извод как и защо са ги получили.  Вчера Специализираният наказателен съд се съобрази с тезата на спецпрокурорите и остави в ареста 8 от 11-те данъчни служители, обвинени за участие в организирана престъпна група и вземане на подкупи. По време на обиските в домовете на данъчните бяха открити над 300 000 лева.   Останалите обвиняеми бяха освободени под парична гаранция. Магистратите решиха да запазят мярката \"задържане по домашен арест\" на 12-тия задържан. По време на заседанието Прокуратурата поиска най-тежката мярка с мотива, че обвиняемите могат да извършат друго престъпление, както и да въздействат върху свидетели по делото.  Разследването тече с пълна сила и служителите на спецпрокурор №1 Иван Гешев продължават да събират доказателства за вината на арестуваните. Ивайло КРАЧУНОВ    ", "date": "2018.03.31", "title": "Само в БЛИЦ! Черната мамба и Малката чесалка дирижирали корумпираната банда данъчни в София!"}
{"url": "https://www.blitz.bg/obshtestvo/obrazovanie/krasivata-martina-koyato-specheli-stipendiya-ot-polovin-milion-dolara-v-sashch-zashcho-da-ne-se-vrna_news590241.html", "text": "Защо да не се върна в България? Така 18-годишна Мартина Гарабедян, която спечели 500 хил. лева стипендия за обучение в най-добрия университет за предприемачи в САЩ, реагира на въпроса дали смята да се прибере в родината след обучението си. „Защо да не се върна в България? Смятам, че България дава огромни възможности на младите хора в стартиращи бизнеси и във вече утвърдени имена, така че защо да не се върна?“, каза тя в предаването „Тази събота“ по bTV.     Мартина спечели стипендия от фондация „Кроношпан“, която ще финансира четиригодишното ѝ обучение в „Бабсън колидж“. Парите всъщност няма да дойдат при мен, а отиват изцяло в университета, като покриват таксата, общежитието, храната, обясни тя.     18-годишната Мартина Гарабедян се пребори с хиляди кандидати от Централна и Източна Европа и грабна пълната стипендия за четиригодишно обучение  Че печели разбрала преди една-две седмици, след като получила съобщение от университета. В началото не повярвала.     „Конкурсът беше на няколко етапа, всичко беше направено много интересно – така, че да ни завладее самите нас, учениците, да искаме да участваме с хъс“, разказа Мартина.     За самата програма научила, когато била в края на 11-и клас. Подала документи, които включвали есе, презентация за нея самата и извънкласните ѝ дейности.     Вторият кръг се състоял в Бургас под формата на уъркшоп с останалите българи, които стигнали този етап – около 10 души. „Всичко беше чрез игри, не интервюта. Всички си прекарахме много хубаво, беше много интересен и забавен ден, тъй като всичко беше организирано така, че просто да ни е интересно да играем“, разказа Мартина.     До последния кръг стигнали 14 кандидати от Централна и Източна Европа. Седем от тях били българи. „Това е гордост за цялата страна, според мен“, каза ученичката.     Този последен етап бил кандидатстване в самия университет – „независимо пускане на документи до него, където трябваше всички да направим по две есета, да представим извънкласните си дейности, какви ни е интересно, с какво се занимаваме. След това бяхме поканени на интервю с представители на университета. Разбира се, всичко се случваше на английски“.     Американската и българската образователни системи са много различни, но Мартина не смята, че може да се каже, че едната е по-добра от другата. Според нея българската система също дава много на учениците и студентите.     След 10 години тя се надява да продължи да се занимава със социално предприемачество, както и в икономическата сфера. Иска да продължи да се занимава със социални и хуманитарни проекти.    ", "date": "2018.03.31", "title": "Красивата Мартина, която спечели стипендия от половин милион долара в САЩ: Защо да не се върна?"}
{"url": "https://www.blitz.bg/lyubopitno/nauka-i-tekhnologii/pogrebvat-ateista-khoking-v-tsrkva-dnes_news590275.html", "text": "Днес ще бъде погребан световноизвестният астрофизик Стивън Хокинг. Въпреки че приживе беше отявлен атеист, опелото му ще се проведе в една от църквите в Кеймбридж, където най-голямата звезда на съвременната наука живееше. Все още не е ясно кой ще присъства на траурната церемония. Тя е частна и на нея няма да бъдат допускани журналисти. Приживе Стивън Хокинг е пожелал на надгробната му плоча да бъде изписана формулата за черната дупка, по-известна като формулата на Бекенщайн-Хокинг.     Стивън Хокинг, смятан за един от най-големите умове в съвремието ни, беше прикован в инвалидна количка повече от 5 десетилетия, почина на 14 март в дома си.    ", "date": "2018.03.31", "title": "Погребват атеиста Хокинг в църква днес"}
{"url": "https://www.blitz.bg/svyat/kiber-izmamnitsi-nalazikha-bridzhit-makron-nyakoy-iska-da-ya-izlozhi_news590207.html", "text": "Сътрудници на първата дама на Франция Брижит Макрон подадоха жалба за опит за измама чрез кражба на идентичността, след като мошеници изпратили имейли от нейно име с искане за луксозни услуги, съобщава АФП. В електронните послания се искали специфични услуги за близки до нея, като безплатно прибиране на предполагаем неин племенник от летище в Мароко, или най-добрата маса в топ ресторант в Париж.     Измамникът, или измамниците, използвали имейл  , като се представяли, че работят в кабинета на първата дама.     Рresidence.fr е адресът в интернет на едноименна художествена галерия в Париж, която няма нищо общо с официалния сайт на френското президентство Elysee.fr.     „Води се разследване“, лаконично обяви кабинетът на Брижит Макрон след подаване на жалбата.     Радио RTL твърди, че първите един-два опита за придобивки от името на първата дама вероятно са предизвикали смях в нейния екип, но усмивките изчезнали, след като се оказало, че с такива имейли се искали услуги не само до Франция, но и в Мароко, Австралия, и Хонконг. В един от тях молбата била да се осигурят два билета за състезание на Формула 1 в Австралия.     Някак си странно, но нито един от имейлите не бил пратен до хотели или ресторанти, чиито услуги се искат. Затова в кабинета на първата дама смятат, че става дума за опит да бъде навредено на репутацията ѝ.     Нито един от опитите за измама не бил успешен.    ", "date": "2018.03.31", "title": "Кибер измамници налазиха Бриджит Макрон, някой иска да я изложи"}
{"url": "https://www.blitz.bg/obshtestvo/lyuben-dilov-sin-razkri-za-unikalen-neizlchen-razgovor-mezhdu-slavi-trifonov-i-gorbachov_news590240.html", "text": "Българите имат прекалено високо чувство за своята геополитическа значимост. Това се дължи на уникалното ни местоположение. Това заяви писателят и сценарист Любен Дилов-син в предаването „Тази събота“ по bTV. Дилов, заедно с психолога Еленко Ангелов, коментираха статистиката, според която българите прекалено много вярват в суеверия, теории на конспирациите и свръхестествени сили.     По този повод Дилов разказа за случка от гостуването на съветския лидер Михаил Горбачов в „Шоуто на Слави“ през 2002 година. Между водещия и политика се състоял разговор, който не бил излъчен по телевизията.     „Кажи сега, какво си говорихте за България на срещата в Малта?“, попитал Слави Трифонов. „Ами да ти кажа честно, не е ставало дума за България“, отговорил откровено Горбачов. „Ама как така? Кажи ми сега, само на мен“, настоявал водещият. Сякаш не било възможно на 40-минутна среща на Буш и Горбачов да не стана дума и за нас, обясни през смях Дилов.     Срещата край Малта е среща на най-високо равнище между ръководителите на Съединените щати и Съветския съюз Джордж Х. У. Буш и Михаил Горбачов, проведена на 2-3 декември 1989 година край пристанището на Марсашлок в Малта. Тя се провежда във времето на срива на комунистическите режими в Източна Европа и макар да не завършва с подписването на конкретни документи, според много наблюдатели отбелязва края на Студената война.  „Колкото повече хората вярват на нещо извън себе си, толкова повече намалява вярата в себе си“, заяви Дилов и добави, че го яд, че българите не си вярват.     Психологът Еленко Ангелов добави, че когато хората се отърват от вътрешните си демони – завистта, злобата, никоя световна конспирация няма да може да повлияе на живота им. Той заяви, че публичното пространство е пълно с всякакъв „боклук“ от конспиративни теории, но около 1% от тях вече са се доказали като истински.    ", "date": "2018.03.31", "title": "Любен Дилов-син разкри за уникален неизлъчен разговор между Слави Трифонов и Горбачов"}
{"url": "https://www.blitz.bg/obshtestvo/sobstvenikt-na-izgoreliya-apartament-v-studentski-grad-vini-pozharnikarite_news590237.html", "text": "Над 50 пожарникари и 12 пожарни коли повече от 8 часа се бореха с огнената стихия в блок в „Студентски град“. Инцидентът се размина без жертви, но доведе до сериозни материални щети. „В първия момент ситуацията е била подценена, затова се е стигнало до тези резултати – 100% изгорял покрив“, това заяви собственикът на изгорелия последен етаж Цветомир Владимиров в предаването „Тази събота“ по bTV. „Свършили са работа, тъй като не е пламнала цялата сграда, но покривът е изгорял 100%“, добави той.     По думите му пожарникарите са си тръгнали, а половин час по-късно са се върнали. „Те са си тръгнали от гасенето в една от стаите, след което мои колеги от офиса са се върнали, започнали са да гасят и са ги върнали (пожарникарите) от пред блока да се качват отгоре, да опъват нови линии, да започва гасенето“, каза Владимиров.     „Видях, че от едната страна на сградата дими, с мой колега се втурнахме нагоре и започнахме да тропаме по вратите на всички да излизат“, разказа Здравко, един от първите свидетели.     „Обадихме се на пожарната, след малко те звъннаха да питат къде е мястото, т.е. не бяха сигурни къде се намира точно. Аз лично съпроводих първия пожарникар до мястото, което пушеше най-много“, добави той.     Комисар Веселин Гетов отрече ситуацията да е била подценена и пожарникарите не са си тръгвали. Той обясни, че в 15:45 ч. е получен сигнал за проблем в електротабло. На мястото е изпратен един екип, който е извършил гасителни действия, но хората в сградата са го насочили към друго място – покривната конструкция, където са забелязали тлеене и пушене.      „Отправяйки се нагоре към покривната конструкция, колегите забелязват, че развитието на горенето не е за подценяване и са повикали допълнително помощ от съседни районни служби“, каза Гетов.     Днес предстои оглед, след който, евентуално, обитателите на блока ще бъдат допуснати обратно в него, за да приберат имуществото си  Техниката не е стара, каквито твърдения бяха направени, коментира оперативният дежурен на столицата ст. инспектор Емил Симеонов.     Основният приоритет е да няма пострадали и загинали служители и граждани, което успяхме да постигнем, посочи той.     „Стана ми жал за пожарникарите, като видях с каква техника работят. Тези хора работят при някакви примитивни условия“, възмути се Стефан Яръмов     Главният проблем е бил, че единственият достъп до подпокривното пространство е около капандурите, изтъкна Симеонов. Покривът е един декар. Това е стоманобетон, всичко отдолу е дървена конструкция, отгоре с битумно покритие, а не е имало откъде да се вкара гасителна техника, посочи той. „Нямаше как да локализираме покрива, защото няма достъп, само отгоре“.    ", "date": "2018.03.31", "title": "Собственикът на изгорелия апартамент в Студентски град вини пожарникарите"}
{"url": "https://www.blitz.bg/svyat/amerikanka-km-detsata-si-kak-taka-da-nyama-gospod-ey-sega-shche-se-blsnem-s-kolata-za-da-vidite-che-ima-video_news590078.html", "text": "Жителка на американския щат Джорджия удари автомобила си в уличен стълб, за да докаже на децата си на задната седалка, че Бог съществува. За късмет теологичната лекция завърши без пострадали, съобщава CBS.\"Мама каза, че ако вярваме в Господ, нищо няма да ни се случи, а после затвори очи\", обяснило едно от хлапетата на полицаите. \"Не искаше да катастрофираме, а само да разберем, че Бог е истински\".  Полицията е предала двете деца на 5 и 7 години на дядо им и баба им, а на 25-годишната Бахари Шакил е повдигнато обвинение за насилие над малолетни. Жената е освободена под гаранция от $22 000.", "date": "2018.03.31", "title": "Американка към децата си: Как така да няма Господ? Ей сега ще се блъснем с колата, за да видите, че има (ВИДЕО)"}
{"url": "https://www.blitz.bg/svyat/revniv-mladezh-smaza-s-kamk-glavata-na-priyatelkata-si-bila-govorila-s-drug-snimkivideo-18_news590140.html", "text": "Жител на Дагестан от ревност преби до смърт своята приятелка. Това съобщава телеграм канала \"Маш\".    По данни на канала, мъжът се издразнил на това, че видял как момичето говори с друг младеж. Двамата се скарали заради това, но после се сдобрили и, за да поставят точка в скандала, тръгнали с такси към приятеля на момичето.  Пътувайки, мъжът отново изпаднал в ярост и започнал да бие момичето. Ескалацията на напрежението оказала влияние и върху таксиметровия шофьор, поради което той изхвърлил момичето от автомобила си.    Когато момичето се оказало на улицата, младежът започнал да я рита, а след това намерил камък и започнал да го удря с него. След известно време той отново започнал да я рита. Момичето в крайна сметка загинало, а мъжът е задържан.           ", "date": "2018.03.31", "title": "Ревнив младеж смаза с камък главата на приятелката си, била говорила с друг (СНИМКИ/ВИДЕО 18+)"}
{"url": "https://www.blitz.bg/svyat/liderka-na-sekta-ss-sindroma-na-gospod-10-godini-mchila-detsa-ostavyani-ot-roditelite-im_news590133.html", "text": "Анна Янг е оглавявала сектата \"Молитвен дом за всички\" в Майкенопи в американския щат Флорида. Тя бе осъдена за това, че към края на 80-те години на миналия век е убила Имон Харпър, който е бил на около три годинки. Малчуганът загинал в резултат на постоянни пребивания и глад. Сигналът бил подаден от дъщеря ѝ Джой Флюкър.По думите ѝ, тя мълчала редица години, защото за нея било много болезнено да си спомня за ужаса.      В \"Молитвен дом за всички\" е имало много деца, включително и такива, за които родителите им не могли да се грижат. И за тях \"се е грижила\" Майка Анна. Тя пребивала малчуганите за най-малкото провинение, гаврила се с тях, не им давала най-обикновени лекарства. Един път, за да накаже едно момиче, тя го изкъпала с химикали в банята, след което през 1992 година сектата се разпаднала. По думите на бившия член на сектата Джон Нил, тя е убила двегодишната му сестра, а на самия него му оставила белези за цял живот.   Веднъж Майка Анна изкъпала 12-годишно момиче с белина, защото \"миришело лошо\", казвайки при това, че \"прогонва злото от нея\". Родителите подали сигнал в полицията, но Янг избягала от Флорида. Лидерката на сектата била заловена и осъдена едва шест месеца по-късно, през 2001 година. След излизането ѝ от затвора, Анна се установява да живее в Мариет в щата Джорджия. През следващите 16 години тя успешно криела своето тъмно минало от съседите, докато дъщеря ѝ не решила да разкаже всичко.      От онзи момент още няколко бивши членове на сектата са дали показания. Те са заявили, че също са били подлагани на мъчения и гаври. Делото срещу Анна Янг продължава. Засега не е известно какво наказание заплашва главата на сектата.  Превод и редакция: БЛИЦ  ", "date": "2018.03.31", "title": "Лидерка на секта със синдрома на Господ 10 години мъчила деца, оставяни ѝ от родителите им"}
{"url": "https://www.blitz.bg/blits-tv/rusnak-tegli-edna-mayna-na-amerikanskite-diplomati-napuskashchi-sankt-peterburg-video_news590085.html", "text": "Нецензурни думи отправи руснак към американци, напускащи консулството на САЩ в Санкт Петербург. Мъжът псуваше служители на дипломатическата мисия, призоваваше ги да си тръгнат от страната час по-скоро, да свалят националния флаг на САЩ от сградата и хвърли чаша с кафе по сградата. По данни на цитираната медия топлата напитка е била купена в заведение, което е собственост на американска компания. Хулиганът бе арестуван за кратко от полицията. Днес служители започнаха да изнасят инвентар от мисията. Външното министерство в Москва обяви в четвъртък, че затваря консулството във втория по големина руски град.  Мярката на Москва бе отговор на решението на САЩ да изгонят 60 руски дипломати и да закрият руското консулство в Сиатъл. Поводът за действията на Вашингтон бе отравянето на бившия полковник от Главното разузнавателно управление Сергей Скрипал.         ", "date": "2018.03.31", "title": "Руснак тегли една майна на американските дипломати, напускащи Санкт Петербург (ВИДЕО)"}
{"url": "https://www.blitz.bg/svyat/trilr-v-solun-alchen-obshchinski-sluzhitel-pleni-sobstvenite-si-rodnini-okova-gi-v-beleznitsi-i-v-prodlzhenie-na-8-mesetsa_news590298.html", "text": "58 годишен общински служител е държал в плен от двама братовчеди в дома си през юли, като им измъкнал много пари със заплахи. Невероятният случай е разплетен след оплакване до полицията в Ореокастро, Солун. 47-годишният критикува полицията, че неговият 58-годишен братовчед го е държал заедно със сестра му  затворен в дома си за около осем месеца, пише newsbg.eu.   Насилникът е държал роднините си овързани в кабели и белезници и със заплахи в продължение на месеци е измъквал големи парични суми от тях. Съдружник в престъплението е и 23-годишната му дъщеря.  Досега те са дали 63 000 евро, заплашвайки пленените си роднини.    ", "date": "2018.03.31", "title": "Трилър в Солун: Алчен общински служител плени собствените си роднини, окова ги в белезници и в продължение на 8 месеца..."}
{"url": "https://www.blitz.bg/obshtestvo/stud-nakhluva-po-tsvetnitsa-v-stranata-kodove-za-opasno-vreme-v-19-oblasti_news590320.html", "text": "Хладно ще бъде времето в неделя. Вятърът постепенно ще се ориентира от запад-северозапад, ще бъде умерен, в Дунавската равнина временно силен, като с него ще нахлуе хладен въздух.Жълт код заради очакван силен вятър е обявен в 19 области на страната за 1 април - неделя. Предупреждението е в сила за областите Видин, Монтана, Враца, Плевен, Ловеч, Габрово, Велико Търново, Русе, Търговище, Разград, Силистра, Добрич, Варна, Шумен, Бургас, Сливен, Ямбол, Хасково и Кърджали.  Във Видин, Монтана, Враца и Плевен предупреждението е за силен северозападен вятър със скорост 14-19 м/с. В останалите 15 области ще духа силен югозападен вятър, по-късно през деня ще се ориентира от северозапад. Средната скорост на вятъра и в тези райони ще бъде до 14-19 м/с. Дневните температури ще се понижат с около 5 градуса - сутрешните ще са високи, особено в Източна България, където все още ще духа силен южен вятър. Още през нощта срещу неделя над Западна България ще се развие купесто-дъждовна облачност и там ще има краткотрайни валежи, в планинските райони и с гръмотевици. В неделя ще превали на много места и в останалата част от страната. На места временно валежите ще са интензивни, главно в Южна България и с гръмотевични бури. В понеделник ще има променлива облачност, само на отделни места ще превали краткотраен дъжд. Ще се понижат и минималните температури. В Северна и Източна България през по-голямата част от деня ще бъде ветровито, към вечерта и там вятърът ще отслабне.", "date": "2018.03.31", "title": "Студ нахлува по Цветница в страната, кодове за опасно време в 19 области!"}
{"url": "https://www.blitz.bg/obshtestvo/stolitsa/mlada-dama-se-kachi-na-pokriva-na-zhilishchna-sgrada-v-sofiya-i-snimki_news590366.html", "text": "Софиянци са решили да се възползват максимално от пролетното слънце, което щедро вдигна градусите през последните дни. Доказателства за това се появиха и в социалната мрежа. В една от столичните групи бяха качени снимки на млада дама, която се радва на мартенското слънце на покрива на висока сграда. И това, по думите на автора, направил кадрите, не било прецедент.  „Момичето се пече на покрива!  И това не и е за първи и път...”, гласи текстът към кадрите, които  бързо породиха дискусия в мрежата.  „Хваща тен за морето”, шегуват се едни. А други я укоряват, че с действията си дава лош пример на младите. „утре заради подобна снимка може да има смъртни случай. Ако се обезопаси с въжета и каска, нямам нищо против до стои час-два на слънце”, отбелязва фейсбук потребител.       ", "date": "2018.03.31", "title": "Млада дама се качи на покрива на жилищна сграда в София и... (СНИМКИ)"}
{"url": "https://www.blitz.bg/obshtestvo/regioni/otrupakha-s-podartsi-edinstvenoto-bebe-v-selo-gela_news590269.html", "text": "Първото новородено бебе в родопското село Гела, където от 20 години не се беше раждало дете, получи подаръци от кметовете на Смолян и село Широка лъка. Седеммесечният Петър е единственото детенце в село Гела, а щастливите му родители Руска и Кирил са взели решение да го отгледат в селото. Дядото на Петър се зарече, че ще го направи гайдар, защото Гела е известно с гайдарите си.     „В Гела не е раждано дете повече от 20 години. Затова помолих господин Мелемов - кметът на общината, да засвидетелстваме на хората уважение и да покажем, че за нас е важно да се раждат деца в района. Той уважи поканата и заедно подарихме подаръците на малкия Петко, който е на над шест месеца, роди се миналата година, но чакахме да поизрасне, за да можем да му се порадваме“, каза кметът на Широка лъка Васил Седянков.    ", "date": "2018.03.31", "title": "Отрупаха с подаръци единственото бебе в село Гела"}
