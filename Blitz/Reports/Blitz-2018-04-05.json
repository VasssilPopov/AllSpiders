{"url": "https://www.blitz.bg/ikonomika/mvf-stzhni-zhivota-na-ukraintsite-iska-poskpvane-na-gaza-s-35_news591370.html", "text": "МВФ настоява тарифите за газ в Украйна да се повишат с 35%. Това заяви вътрешният министър на страната Арсен Аваков в интервю за Лига нет. „Има много текущи проблеми. Например, взаимодействието с МВФ, което предвижда повишаване тарифите на газа с 35%“, каза той. „Казвам, да отлично, може да се повишат. Но украинският народ веднага ще се вдигне, ще смени властта. А после ще гласува за популисти, които ще върнат всичко назад. Това ли искате, уважаеми колеги?“, каза още Аваков.     МВФ иска от Украйна да установи „пазарни цени“ на газа в рамките на програмата за кредитиране с размер от 17,5 милиарда долара. Превод и редакция: БЛИЦ", "date": "2018.04.05", "title": "МВФ стъжни живота на украинците, иска поскъпване на газа с 35%"}
{"url": "https://www.blitz.bg/ikonomika/tsenite-na-petrola-se-povishikha_news591359.html", "text": "Цените на петрола се повишиха в азиатската търговия след вчерашния спад. В азиатската електронна сесия американският лек суров петрол повиши цената си с 29 цента до 63,66 долара за барел, след като снощи изгуби 14 цента и закри на стойност 63,37 долара.Лондонският сорт Брент от Северно море поскъпна с 31 цента до 68,33 долара за барел спрямо 68,02 долара вчера в края на търговията, след като поевтиня с 10 цента. ", "date": "2018.04.05", "title": "Цените на петрола се повишиха"}
{"url": "https://www.blitz.bg/ikonomika/kiril-domuschiev-za-koraba-ot-bdeshcheto-pristanishche-burgas-li-e-malko-ili-rila-e-mnogo-golyam-snimki_news591394.html", "text": "Пристанище \"Бургас\" ли е малко или корабът \"Рила\" е много голям? Добре дошла в България на една от най-новите и модерни придобивки на БМФ! Това написа в профила си председателят на най-голямата работодателска организация у нас КРИБ и собственик на \"Български морски флот\" Кирил Домусчиев по случай посрещането свръхмодерния морски съд в родния пристан., която е на стойност 23 000 000 долара акостира на пристанище Бургас и събира очите на посетителите с великанските си размери. Корабът е първият в света от този тип, който може да пренася 42 000 тона товари. Рекордната инвестиция ще обогати допълнително флотилията на братя Домусчиеви и ще разшири възможностите на БМФ.     ", "date": "2018.04.05", "title": "Кирил Домусчиев за кораба от бъдещето: Пристанище \"Бургас\" ли е малко или \"Рила\" е много голям? (СНИМКИ)"}
{"url": "https://www.blitz.bg/ikonomika/moskovski-kaza-kakvo-v-bdeshche-tryabva-da-napravyat-garazhnite-servizi-za-da-ne-im-vzemat-khlyaba_news591383.html", "text": "Създаването на единен регистрационен режим на всички автосервизи, при еднакви правила и контрол, ще повиши безопасността на пътя и ще защити правата на собствениците на автомобили. Това бе общото мнение, изразено на среща между министъра на транспорта, информационните технологии и съобщенията Ивайло Московски и представители на Асоциацията на автосервизите, съобщава Канал 3.Към момента няма регулация за извършването на автосервизна дейност в България, затова предвиждаме да бъдат въведени минимални изисквания за квалификацията на персонала и за дейностите, които се извършват, каза по време на разговора министър Московски.  „Ще предложим сервизите да издават документ за гаранция за извършените ремонти, освен това трябва да бъде ясно какъв е произходът на частите, които се влагат“, добави още министърът. По думите му, базата данни ще дава възможност за създаването на история на техническата поддръжка на автомобилите. Така ще е ясно във времето за дадено превозно средство какви ремонти са извършени, кога и от кои сервизи. Въвеждането на правила за работа на автосервизите ще доведе до изсветляване на сектора и ще намали нелоялната конкуренция, бе посочено по време на срещата. „Целта е не да се затварят сервизи, а всички да излязат на светло и да работят при еднакви правила и контрол“, каза още министър Московски. Първата седмица след като законопроектът бъде пуснат за публично обсъждане, ще се проведе национална кръгла маса с представители от всички градове и всички заинтересовани по темата, за да бъдат намерени най-точните решения по законопроекта. ", "date": "2018.04.05", "title": "Московски каза какво в бъдеще трябва да направят гаражните сервизи, за да не им вземат хляба"}
{"url": "https://www.blitz.bg/ikonomika/grtsiya-bi-shuta-na-uber_news591403.html", "text": "Ubеr cпиpa ycлyгaтa cи и в Гъpция cлeд oдoбpeниeтo нa нoвo зaĸoнoдaтeлcтвo, ĸoeтo въвeждa пo-cтpoги peгyлaции в ceĸтopa, пpeдaвa Rеutеrѕ. Koмпaниятa зa cпoдeлeнo пътyвaнe, ĸoятo oпepиpa в cтoлицaтa Aтинa, тpябвaшe дa ce cпpaвя дoceгa и c твъpдa oпoзиция oт тaĸcимeтpoвитe шoфьopи, ĸoитo ca нeдoвoлни, чe гyбят ĸлиeнти. Oт oфициaлнo cъoбщeниe нa Ubеr cтaвa яcнo, чe ĸoмпaниятa щe пpeцeни eфeĸтa oт нoвoтo зaĸoнoдaтeлcтвo и мoжe дa възoбнoви ycлyгaтa нa пo-ĸъceн eтaп. Peгyлaциятa e нacoчeнa имeннo ĸъм тexнoличния cтapтъп, ĸaтo въвeждa изиcĸвaнe вcяĸo пътyвaнe дa зaпoчвa и пpиĸлючвa oт цeнтpaлaтa нa пapтньopcĸa ĸoмпaния или нeйн пapĸинг - нeщo, ĸoeтo пpoтивopeчи нa мeтoдa нa paбoтa нa Ubеr.  Ocвeн тoвa шoфьopитe тpябвa дa имaт cĸлючeн тpyдoв дoгoвop c дpyжecтвa ĸaтo ĸoмпaнии зa oтдaвaнe нa aвтoмoбили пoд нaeм или тypиcтичecĸи aгeнции. Caмитe aвтoмoбили тpябвa дa бъдaт нa мaĸcимaлнa възpacт oт ceдeм гoдини. Hoвитe peгyлaции щe вaжaт caмo зa Ubеr и пoдoбнaтa ycлyгa Веаt, нo нe и зa тaĸcимeтpoвитe шoфьopи. Ocвeн тoвa тexнитe ĸoли мoжe и дa ca cъвceм cтapи - нa дo 22-гoдишнa възpacт. Ubеr paбoти в Гъpция oт 2015 гoдинa и дoceгa имa 450 000 ĸлиeнтa в Aтинa. ", "date": "2018.04.05", "title": "Гърция би шута на Uber"}
{"url": "https://www.blitz.bg/ikonomika/cherno-na-byalo-mzhete-rabotyat-poveche-ot-zhenite-v-blgariya_news591405.html", "text": "През четвъртото тримесечие на 2017 година общият брой на заетите лица на възраст 15 и повече навършени години у нас е 3 милиона и 167 хиляди души. От тях 1 704 хиляди са мъже, а 1 463 хиляди - жени. За последните три месеца на 2017 година работещите мъже в страната са с 241 хиляди души повече от заетите жени. Това сочат данни на Национални статистически институт (НСИ) за ключовите икономически показатели на страната ни за месеците октомври, ноември, декември 2017 година.Според данните за  пазара на труда  за посочения период относителният дял на заетите лица от населението на възраст 15 и повече навършени години е 52.3%. В сравнение със същото тримесечие на 2016 г. този брой се увеличава с 3.1%. При мъжете този дял е 58.6%, а при жените - 46.5%.    Източник: НСИ   През месеците октомври, ноември, декември 2017 година  броят на безработните лица у нас е 189.3 хил., а коефициентът на безработица - 5.6%. В сравнение с четвъртото тримесечие на 2016 г. броят на безработните лица намалява с 11.9%, а коефициентът на безработица - с 1.1 процентни пункта. За посочения период коефициентът на безработица при мъжете намалява с 1.2 процентни пункта, а при жените - с 0.8 процентни пункта, достигайки почти еднакви стойности за двата пола - съответно 5.6% при мъжете и 5.7% при жените. Данните на НСИ сочат и че  от общия брой на безработните лица 101.4 хиляди или 53.6% са мъже, а 87.9 хиляди или 46.4% - жени.   Източник: НСИ   Предварителните данни на НСИ показват и че през последните 3 месеца на 2017 година общите разходи на работодателите за един отработен час от наетите от тях лица  нарастват с 12.2%  спрямо същия период на 2016 година. Увеличението в индустрията е с 11.7%, в услугите - с 11.8%, и в строителството - с 11.9%.    Според бизнес анкетите на НСИ през март 2018 г. 33.3% от промишлените предприятия посочват недостига на работната сила като фактор, затрудняващ дейността им. През декември 2017 г. средната работна заплата е 1 123 лв.  и нараства с 4.2% в сравнение с предходния месец. Спрямо декември 2016 г. ръстът е 11.0%. Според данните на НСИ за  цените  на пазара пред месец февруари 2018 година хармонизираният индекс на потребителските цени се увеличава с 1.5% спрямо февруари 2017 година.  Най-голямо намаление на цените е регистрирано в групата \"Облекло и обувки\" - с 1.3%. През четвъртото тримесечие на 2017 г.  индексът на цените на жилищата нараства с 8.2%  в сравнение със същото тримесечие на 2016 година.   Източник: НСИ   Индексът на цените на производител на вътрешния пазар през февруари 2018 г. нараства с 4.4% спрямо февруари 2017 година.  Увеличение на цените е регистрирано при производството и разпределението на електрическа и топлоенергия и газ - с 12.1% , в добивната промишленост - с 1.5%, и в преработващата промишленост - с 0.3%. По данни от конюнктурната анкета през март 2018 г. мениджърите предвиждат продажните цени в промишлеността да останат без промяна през следващите три месеца.    Относно  производството  - през март 2018 г. показателят на доверие в промишлеността леко се повишава в сравнение с февруари 2018 година. Ръстът е с 0.2%. Ръстът през януари 2018 година е 3.5% спрямо съответния месец на 2017 година. На годишна база ръст на промишленото производство е отчетен в преработващата промишленост - с 10.3%. Спад е регистриран в производството и разпределението на електрическа и топлоенергия и газ - с 8.7%, и в добивната промишленост - с 4.6%.   Източник: НСИ   Данните на НСИ показват  увеличение от 24.2% на строителната продукция през януари 2018 г.  в сравнение със същия месец на 2017 година. На годишна база ръстът на строителната продукция през януари 2018 г. се определя от положителния темп при сградното строителство, където увеличението е с 31.6%, а при гражданското/инженерното - с 15.5%.    По предварителни данни произведеният  брутен вътрешен продукт (БВП) през четвъртото тримесечие на 2017 г. възлиза на  27 427 млн. лв.  по текущи цени.  На човек от населението се падат 3 876 лв.  от стойностния обем на показателя.   При среден за тримесечието валутен курс от 1.66154 лв. за щатски долар БВП възлиза на  16 507 млн. долара и съответно на 2 333 долара на човек  от населението.   Преизчислена в евро, стойността на БВП възлиза на  14 023 млн. евро , като на човек от населението се падат  1 982 евро . Данните показват растеж от 3.5% на БВП  през четвъртото тримесечие на 2017 г. в сравнение със съответното тримесечие на предходната година и 0.7% спрямо третото тримесечие на 2017 година.  ", "date": "2018.04.05", "title": "Черно на бяло! Мъжете работят повече от жените в България"}
{"url": "https://www.blitz.bg/ikonomika/moskovski-podkrepyame-prevozvachite-za-spravedlivo-evropeysko-zakonodatelstvo_news591409.html", "text": "Министерството на транспорта, информационните технологии и съобщението застава твърдо в подкрепа на българските фирми, извършващи международни превози, в исканията им за справедливо европейско законодателство. Това съобщиха от пресцентъра на ведомството. В Брюксел колегите от Постоянното представителство на България към ЕС в сектор „Транспорт“ също защитават нашата позиция. Това заяви министър Ивайло Московски по време на среща с представители на браншови организации, свързани с международния превоз. В разговора с превозвачите бяха обсъдени европейските законодателни предложения, част от пакета „Мобилност“. Основно бяха дискутирани четири теми, с които българските превозвачи изразяват остро недоволство – почивките, каботажа, командировките, връщането на шофьори у дома. Изразена бе обща позиция, че   „Пакетът за мобилност трябва да се основава на справедливи и балансирани решения, които да гарантират адекватната защита на водачите и бизнеса, но отчитайки основните принципи на ЕС за свобода на предоставянето на услуги и правилното функциониране на Европейския вътрешен пазар“, отбеляза министърът на транспорта, информационните технологии и съобщенията.  Представителите на българските международни превозвачи информираха министър Московски, че се готвят за реални протестни действия, тъй като недоволството сред бранша е огромно. Обмислят мирен протест пред Националния дворец на културата по време на срещата на върха за Западните Балкани през май. Подчертано бе, че са готови и на крайни мерки, включително и чрез затваряне на границата с камиони. Ивайло Московски заяви, че ще внесе доклад в Министерския съвет, чрез който да информира министър-председателя Бойко Борисов за нарастващото напрежение в сектора по отношение на пакета „Мобилност“.  ", "date": "2018.04.05", "title": "Московски: Подкрепяме превозвачите за справедливо европейско законодателство"}
{"url": "https://www.blitz.bg/ikonomika/obrat-nyama-napliv-na-grtsko-agneshko-v-blgariya-za-velikden_news591411.html", "text": "Засега не се потвърждава заканата на гръцките фермери, че ще продават агнешко месо в България заради ниските изкупни цени в южната ни съседка. Това показва справката на Областната агенция по безопасност на храните в Благоевград, която контролира движението на живи животни и прясно месо във вътреобщностния пазар. Въпреки че агнешкото месо у нас е 3 евро за килограм живо тегло, а в Гърция е малко над две евро, няма данни фермерите от южната ни съседка да атакуват нашия пазар, каза д-р Атанас Григоров от БАБХ, като се позова на на общоевропейската система за движение на живи животни.     Екипи на Агенцията по безопасност на храните са извършили проверки и на животинските пазари в областта. Слабо е предлагането в дните преди Великден. Повечето хора предпочитат да си купят агнешко и ярешко месо от фермите или от семейните стопанства. Това се оказва добър вариант и за животновъдите, които спестяват разходите за транспорт до кланиците и таксите от 5 лева на животно.    ", "date": "2018.04.05", "title": "Обрат: Няма наплив на гръцко агнешко в България за Великден"}
{"url": "https://www.blitz.bg/layfstayl/skorost/bitkata-na-titanite-land-cruiser-sreshchu-niva-video_news591391.html", "text": "Победата в състезание по дърпане на въже зависи от два фактора - мощността и сцеплението. Със скромното си моторче Lada Niva трудно може да мери сили с Toyota Land Cruiser J80, пише Факти бг.Култовата съветска джипка от видеото по-долу обаче крие съществен коз. За да разберете какъв е той, изгледайте клипа докрай.       ", "date": "2018.04.05", "title": "Битката на титаните! Land Cruiser срещу Niva (ВИДЕО)"}
{"url": "https://www.blitz.bg/layfstayl/shoubiznes/superzvezda-na-bolivud-vliza-v-zatvora-za-dvoyno-ubiystvo-na-antilopi_news591407.html", "text": "Звездата на Боливуд Салман Хан влезе в затвора за 5 години, след като беше осъден за смъртта на две антилопи гарна. 52-годишният актьор отстрелял защитените животни през 1998 година, съобщава „Мирър”. Случката се разиграла в индийския щат Раджастан по време на снимките на филма “Hum Saath-Saath Hain”. Той е осъден за нарушаване на закона за дивата природа.     Присъдата Хан, който се изявява в Боливуд от 30 години, е за 6 години, като този срок може да бъде намален с една година. Въпреки че носил „късметлийска” черна риза в съда, Хан не могъл да се спаси от правосъдието. 28 свидетели дали показания срещу него. Той ще лежи в затвора в град Джодхпур.     Салман Хан е един от най-известните и добре платени актьори в Боливуд. През 2014 година той влезе в топ 10 на най-богати актьори в целия свят.    ", "date": "2018.04.05", "title": "Суперзвезда на Боливуд влиза в затвора за двойно убийство на... антилопи"}
{"url": "https://www.blitz.bg/layfstayl/shoubiznes/zhurnalist-kifla-ot-sofiya-den-i-noshch-s-ochi-na-diva-svinya-stvori-nevizhdan-ekshn-v-stolichno-zavedenie_news591397.html", "text": "Журналистът Камен Лисички е станал свидетел на жалка сцена в столично заведение, където една от актрисите в сериала „София ден и нощ“, се е вживяла в ролята си на световна звезда и е станала за смях с претенциите си, информира \"Хот арена\". Ето какво написа Лисички на страницата си във Фейсбук. Текстът е без редакторска намеса:  \"Дочут разговор между барман и някакво перхидролено и маймуноподобно изчадие от вчера, който възстановявам по памет:  Тя: - Този чай много пари.  Той: - Чаят е горещ. Нормално е.  Тя: - Искаш ли и на теб да ти стане горещо зад врата? Не знаеш с кой си имаш работа?  Той: - Успокойте се. Ако искате да се оплачете, можете да го направите. Да повикам ли управителя?  Тя: - Повикай го. Да видим като разбере, че се снимам по телевизията какво ще ми каже.  /Тука вече не се сдържах и реших да се намеся. Обясних ѝ, че управителят не би казал нещо от сорта на това, че чаят се сервира на висулки и че вероятно мнението му ще е като това на бармана - \"чаят е горещ\". Тогава кифлата с очи на дива свиня се въодушеви още повече./  Тя: - Ма ти знаеш ли, че работя в \"Нова телевизия\". Мене ме дават по \"София - ден и нощ\", а тука се подиграват с мене. Аз съм актриса...  Та за това последното изречение ви разказвам тази история. Иначе управителят дойде и я помоли да напусне заведението. Нея - актрисата.  Не, миличка, ти не си актриса. И чеп за зеле не си. И понеже не ставаш и за метачка, продуцентите са решили да те гаврят публично за 50 лева на ден. Не че не гаврят и аудиторията си напълно безплатно.   Та бъди си актриса в твоя свят - по халтури и чалга клипове, но не очаквай да те оценим в нашият свят. Сипи си един зелев сок да ти прокара хубаво егото и се самоубий във външната си тоалетна, вместо да си режеш косата. Тогава ще ти връчат и \"Оскар\". Не на куково лято, а на оня свят. Аз ще го уредя. Благодаря ти!\", пише в поста си Камен Лисички. ", "date": "2018.04.05", "title": "Журналист: Кифла от София ден и нощ с \"очи на дива свиня\" сътвори невиждан екшън в столично заведение"}
{"url": "https://www.blitz.bg/layfstayl/trite-nay-shchastlivi-znaka-na-zodiaka_news591429.html", "text": "Известно е, че зодиакалният знак, под който човекът е роден, оказва значително влияние върху неговия характер и съдба. Дарявайки човек с тези или други качества, знакът може да даде щастие или обратно - да направи собственика му дълбоко нещастен.. Интересно е, но има ли наистина щастливи знаци на Зодиака и в какво се изразява щастието, представено от тях? След като са извършили редица статистически изследвания, учените са идентифицирали три знака, които носят щастие и хармония в живота на своите притежатели.3. Водолей   Включването на този знак в този списък не е случайно. Факт е, че хората, родени под знака на Водолей: -имат безгрижно отношение към живота; -не се притесняват поради съществуващи проблеми;-постоянно са привлечени към удоволствията;-не са привързани към едно място; -не са обременени от липсата на любим човек наблизо, защото винаги имат много приятели и поради това сърдечно-съдовите и нервните им системи са много по-силни от на всеки друг знак на Зодиака. Не по-малко важен е фактът, че Водолеите са разностранни личности и много контактни и следователно винаги са в търсене на нещо и никога не остават сами. Всичко това прави хората от знака Водолей едни от най-щастливите хора. 2. Лъв Никой няма да се изненада да види представителите на Лъва в списъка на най-щастливите хора на Земята. И това наистина е така, защото тези активни личности получават буквално всичко, което предприемат. Те са: -уверени в себе си-самодостатъчни и благородни;-имат широки възгледи и затова винаги има много хора около Лъва; - могат да се самореализират, умеят да се самоконтролират, а значи и да получават удоволствие от живота. Освен всичко друго, Лъвовете са истински естети и гурмани, те просто обожават всичко изискано, скъпо и качествено, в живота винаги се стремят да има всичко най-хубаво и обикновено го постигат. Възхитените погледи и ласкателства правят тези личности едни от най-щастливите в света. 1. Близнаци Първото място сред най-щастливите знаци на Зодиака отива при Близнаците неслучайно. Факт е, че тези хора съчетават в себе си: -изисканост;-властност;-жизнелюбието на Лъва с безгрижието и общителността на Водолея. Хората, родени под знака на Близнаци, имат основното качество, което другите нямат - те са абсолютно свободни. Тези хора притежават свободата от комплексите и предразсъдъците, от чуждото влияние и собствените навици. В същото време, според анкетата, Близнаците са хората, които са опитвали в живота си буквално всички удоволствия и са си избрали само това, което им носи неземна радост. Според статистиката повече от 90% от Близнаците се смятат за абсолютно щастливи и са готови да дадат това щастие на другите.", "date": "2018.04.05", "title": "Трите най-щастливи знака на зодиака"}
{"url": "https://www.blitz.bg/layfstayl/shoubiznes/totalen-rezil-khvanakha-mariya-ignatova-v-grandiozna-izdnka-ne-e-za-vyarvane-kakvo-napravi-vodeshchata-snimki_news591451.html", "text": "Спипаха водещата Мария Игнатова в грандиозна издънка. Орловото око на възмутени зрители улови любопитен момент, в който бившата изгора на Димитър Рачков става за резил. Русокосата красавица се появи в понеделник вечерта в предаването \"Като две капки вода\" с розово сако, бял потник, дънки и бели кецове.  На следващия ден Игнатова бе гост в сутрешното студио на Нова тв, където бе гост заедно с продуцента на \"Господари на ефира\" Джуди Халваджиян.   Зрителите обаче са останали потресени, когато Игнатова се появила с абсолютно същите дрехи в новата рубрика на Никол Станкулова.  Каква е причината русокосото изкушение да не си смени дрехите остава загадка. Спекулациите обаче мигновено се засилиха, като се твърди, че Игнатова е имала бурна вечер в къщата на ново гадже, което е и причината на сутринта тя да се яви в същото облекло.       ", "date": "2018.04.05", "title": "Тотален резил! Хванаха Мария Игнатова в грандиозна издънка, не е за вярване какво направи водещата (СНИМКИ)"}
{"url": "https://www.blitz.bg/layfstayl/tova-sa-zodiite-koito-nikoga-ne-spirat-da-mechtayat_news591466.html", "text": "Случвало ли ви се е да разговаряте с приятели, докато в същото време сте на друго място? Ако отговорът е „да“, значи сте сред мечтателите. Не че не се интересувате от това, което се случва около вас, но когато умът ви се рее, той отива на невероятни места. Тези хора не просто имат невероятно въображение, но то е постоянен източник на наслада и чудеса в живота им.Кои са най-големите мечтатели сред зодиите?  Риби Творчеството и въображението са всичко за родените под този знак и те получават своето вдъхновение именно от мечтите си, които ги пренасят в един друг свят. Разбира се, те невинаги избират най-доброто време, за да скитат в своето въображение, но това невинаги е в техен контрол. Рибите имат артистична душа и могат да видят света във всичките му живи и ефирни цветове. Мечтите са неизменна част от живота им и са също толкова важни за тях, както храната, подслонът и водата. Те обичат да оставят въображението им да препуска диво. Проблемът е, че понякога му посвещават толкова много време, че пренебрегват скучните задачи, които трябва да свършат. Това води до продължително отлагане на проекти и отговорности, докато в крайна сметка не излязат извън контрол. Най-доброто решение е да измислят въображаеми начини да направят това, което трябва да се свърши и то по забавен начин. Везни Везните много обичат да се губят в мечтите си, особено ако реалността ги кара да се чувстват неудобно. Ако се намират в напрегната ситуация и няма какво да направят, ще се опитат да мислят за нещо по-приятно. Везните предпочитат да не се налага да участват в конфронтации или да се занимават с конфликти. За щастие, никога не се отегчават, когато са в света на мечтите си.", "date": "2018.04.05", "title": "Това са зодиите, които никога не спират да мечтаят!"}
{"url": "https://www.blitz.bg/obshtestvo/proletna-umora-li-preborete-ya-s-tezi-polezni-khrani_news591471.html", "text": "Ако вече усещате сиптомите на прословутата „пролетна умора“ – изтощение, постоянно желание за сън, разсеяност, липса на концентрация, има няколко начина да ги преборите в зародиш. Достатъчно сън, по-малко кофеин, физическа активност и не на последно място - подходящо хранене. Ето няколко храни, които ще ви помогнат да влезете във форма, пише Дарик.Плодове   Плодовете, които играят най-голяма роля в борбата с пролетната умора са банани, цитруси, боровинки, киви. Бананите са и естествен антидепресант – витамините от група В в тях успокояват нервната система, а калият, който съдържат, подпомага работата на мозъка, сърцето, мускулите и костите. Цитрусите са полезни срещу пролетната умора заради високото си съдържание на витамин С. Зеленолистни зеленчуци Разнообразието от тези зеленчуци през пролетта е голямо. Това е един от най-добрите начини да си набавим желязо. В менюто ни трябва да има зелени салати, домати, чушки, зелен лук, коприва. Леки меса и риба Сред храните срещу пролетна умора е добре да присъстват риба, яйца, черен дроб, пилешко месо. Бобовите храни осигуряват добър тонус – фасул, леща, грах, соя, нахут. Те са особено важни за хората, които се въздържат от месо или от животински продукти изобщо. ", "date": "2018.04.05", "title": "Пролетна умора ли? Преборете я с тези полезни храни"}
{"url": "https://www.blitz.bg/obshtestvo/sdvr-s-dobra-novina-otnosno-prestpnostta-v-sofiya_news591390.html", "text": "Престъпленията, извършени в София през 2017 г., са с около 4% по-малко, в сравнение с тези от предходната година. Това съобщиха представители на СДВР, които заедно със столичната пожарна и кмета на града дадоха отчет за дейността си през миналата година, предаде Нова тв.В СДВР през 2017 г. са постъпили повече от 117 000 сигнала за различни престъпления и нарушения. 60 на сто от всички регистрирани престъпления са свързани с кражби.  Броят на извършените телефонни измами през 2017 г. е с около ¼ по-малък от този за 2016 г. Има ръст в престъпленията, свързани с производство и продажба на наркотици. Откраднатите автомобили пък са по-малко. С около 2 на сто по-малко са и катастрофите. От полицията и местната управа обещаха мерките за сигурност по предстоящите великденски празници да бъдат изключително засилени.", "date": "2018.04.05", "title": "СДВР с добра новина относно престъпността в София"}
{"url": "https://www.blitz.bg/kriminalni/prestplenie/bivsh-politseyski-shef-gonil-pelov-predi-godini-razkaza-kolko-opasen-e-banditt-i-predupredi-ne-se-pravete-na-khrabretsi_news591323.html", "text": "Бягството от затвора не е тежко престъпление. Наказателният кодекс предвижда до 3 години лишаване от свобода. Това обясни в сутрешния блок на bTV, Николай Николов, бивш директор на ОДП на МВР-София. Той е участвал в ареста на Владимир Пелов през 2011 година. „Дали 32 години или 35 затвор, няма значение за осъдените рецидивисти”, обясни той. Ако рецидивистът бъде задържан, той ще бъде отведен в съда за ново дело – ще бъде съден за бягство от затвора.     Николов е убеден, че колегите му ще успеят да задържат бегълците – Владимир Пелов и Радослав Колев.     „Всичко, което се изписа по медиите, е вярно. Този човек е опасен, безскрупулен, много подготвен психически, физически”, посочи Николов. Той предупреди хората да не се правят на храбреци, ако случайно попаднат на него, а веднага да сигнализират органите.     Той е участвал в ареста на Пелов след обира на златарско ателие в Ботевград. Тогава по случайност полицай е пиел кафе в центъра на града и видял, че двама души с маски бягат. Събрал смелост и тръгнал след тях като се обадил и на колегите си.     „Съвсем бързо се правят оградителни мероприятия”, посочи Николов. Веднага е задържан е единият от крадците, на 10-тата минута знаели кой е вторият – Пелов.     По думите на Николов, при едно такова издирване най-важните мероприятия са в първите часове.     Той описа Пелов като „много добре трениран”. „Той в дома си имаше фитнес зала, в която всеки ден тренираше”, посочи той.     „Още вечерта го засякохме в един стопански двор, където работеше като охрана. Но може би ни усети и успя да се скрие. Още вечерта можехме да го задържим”, каза Николов за преследването през 2011 година. Тогава Пелов задигнал няколко автомобила докато бягал – единия на мъж, който тъкмо го изкарвал от гаража си в Ботевград.     По отношение на информацията, че тогава майката на рецидивиста го е убедила да се предаде, Николов каза: „Тогава голяма роля изиграха медиите. Медиите поднесоха много точна информация, която успя да убеди и майка му”.  Бизнесмен и земеделски производител от Ботевград е бил много близък с избягалия от Централния софийски затвор Владимир Пелов, като именно в негов имот той е опит да се скрие от органите на реда след грабеж през 2011 г. „След извършването на въоръжения грабеж се укриваше в гората над село Врачеш в полите на Стара Планина. Тогава още вечерта го засякохме в един стопански двор, в който работеше като охрана. Може би ни усети и успя в тъмнината да се скрие”, разказа Николов. В хода на разговора той уточни, че имотът е именно на ботевградския земеделски производител и той е бил „в много близки отношения” с Пелов.    ", "date": "2018.04.05", "title": "Бивш полицейски шеф, гонил Пелов преди години, разказа колко опасен е бандитът и предупреди: Не се правете на храбреци!"}
{"url": "https://www.blitz.bg/layfstayl/ptuvane/v-posledniya-raboten-den-predi-velikden-okolo-300-khilyadi-blgari-se-ochakva-da-trgnat-na-pt_news591318.html", "text": "В последния работен ден преди Великден се очаква около 300 хиляди българи да тръгнат на път тази вечер. Стотици патрули на Пътна полиция ще бъдат разположени по пътищата на страната. Най-натоварените пътища се очаква да бъдат пътищата Благоевград-Кулата, София-Калотина, Русе-Хасково и автомагистралите . В последният работен ден преди четирите почивни дни за Великден, от 16 ч. до 20 ч. се ограничава движението на камионите над 12 тона по автомагистралите и най-натоваренитe пътища. Целта е повишаване на безопасността при пътуване и увеличаване на пропускателната способност на инфраструктурата. Необходимо е шофьорите да карат внимателно и със съобразена скорост, спазвайки въведените ограничения, пътната сигнализация и указанията на „Пътна полиция“, която следи и предприема необходимите действия за организацията на трафика.  Движението на МПС над 12 тона ще е ограничено по следните пътни направления: автомагистралите; път I-1 с. Ребърково - Ботевград, като движението се пренасочва по път II-16 Ребърково - Своге - София; път I-1 - етапна връзка на лот 2 на АМ „Струма“ при Благоевград - ГКПП „Кулата“; път I-4 п. в. „Коритна“ - Велико Търново - Шумен; път I-5 Русе - Велико Търново; път I-8 ГКПП „Калотина“ - София; път I-9 Варна - Бургас; път II-18 Околовръстен път на град София; път II-99 Бургас - Царево. Тежкотоварните превозни средства ще бъдат ограничени и в последния почивен ден - 9 април (понеделник), от 14 ч. до 20 ч. Забраната не важи за МПС, превозващи бързоразвалящи се хранителни продукти и товари на температурен режим, живи животни и опасни товари (ADR). За улеснение на трафика през Владая и повишаване на пътната безопасност има две ленти за излизащите от София по път I-1 (Е-79).  Временната организация е от км 278+910 до 282+038 и от пътен възел „Даскалово“ до кръстовище „Драгичево“. На 9 април (понеделник) от 10 ч. до 20 ч. в същия участък ще има две ленти за прибиращите се към София. По този начин пристигащите в столицата шофьори ще могат да пътуват по-удобно и безопасно. Алтернативен маршрут на първокласния път през Владая е АМ „Люлин“. По време на Великденските празници ремонтни дейности няма да се извършват, за да не се затруднява трафикът и шофьорите да пътуват спокойно. Единствено, ако е необходимо ще се предприемат спешни и неотложни дейности, свързани с безопасността на движение, информира АПИ. Само от столицата се очаква да излязат 150 хиляди автомобила.    ", "date": "2018.04.05", "title": "В последния работен ден преди Великден: Около 300 хиляди българи се очаква да тръгнат на път"}
{"url": "https://www.blitz.bg/obshtestvo/regioni/prvo-v-blits-v-plovdivskiya-zatvor-vri-i-kipi-nadzirateli-tarashat-kiliite-zatvornitsite-sa-gnevni_news591428.html", "text": "В Пловдивския затвор има напрежение. В момента, в който двамата опасни въоръжени престъпници Владимир Пелов и Радослав Колев избягаха от Софийския затвор по разпореждане на висшестоящи органи претърсват килиите. Прибират тенджери, тигани, всякакви домакински уреди, оголват килиите, научи БЛИЦ от свои източници. Мярката е превантивна. Всички са на нокти някой от пандизчиите да не имитира столичния случай и да породи план за бягство.  Това поражда недоволство сред затворниците. В Пловдив скоро е нямало опит за бягство, освен скандалният случаи за който първи БЛИЦ съобщи.   Преди около година и половина, по време на конвой към затвора духна Тома Ендрев. Той беше осъден за убийство, извършено с особена жестокост и беше излежал по-голямата част от присъдата си. Всички бяха вдигнати накрак докато го открият и върнат в затвора.  Броди се из села и градове, дебне се за избягалите от София затворници и за всякакви други престъпления. Кристина ИВАНОВА, БЛИЦ    ", "date": "2018.04.05", "title": "Първо в БЛИЦ: В Пловдивския затвор ври и кипи, надзиратели тарашат килиите, затворниците са гневни!"}
{"url": "https://www.blitz.bg/lyubopitno/yaytseto-i-obredniyat-khlyab-simvolite-na-velikden-vizhte-kakva-e-silata-im_news591319.html", "text": "Яйцата са обикновено червени като кръвта Христова. Според легенда Божията майка е подарила едно червено яйце именно заради кръвта на Исус Христос. Червеният цвят е свързан и с живота, с най-благополучното за хората. Яйцето във фолклорните представи е символ на живота, който се ражда. Дори има фолклорни представи, че звездите, слънцето, земята, всичко се е излюпило от едно яйце. Червената вода, която остава излишна не се изхвърля в мивката, а се изхвърля под трендафил, под розов храст, някъде, където не стъпва човешки крак. Първото яйце има наистина голяма сила. С първото яйце се наричат всички деца в къщата – да си бели, здрави и червени. Когато започне да вали град, то се изнася и градът спира. В Северозападна България се слага дори във вода и когато някой е болен и пие от тази вода, той оздравява. Черупките от яйцата също не се хвърлят, те се разпръскват около дома за здраве, за сила.  В Пернишко пък яйца на овчарин не се подаряват, за да не ослепее като види червеното яйце, което според ритуалите там свете като слънце. Другият символ на Великден е великденският обреден хляб. Козунаците са много късно явление. Те не са наша традиция. Нашите баби не са можели да правят козунаци, а са правили обредни хлябове. Обредният хляб се е правил с квас. Месил се е точно в четвъртък. Старите българи са вярвали, че в хляба има душа. Когато го разчупиш и излезе пара, излиза душата, вярвали те. Хлябът по начало е много важен за българите, напомни доц. д-р Веселка Тончева.    ", "date": "2018.04.05", "title": "Яйцето и обредният хляб - символите на Великден. Вижте каква е силата им"}
{"url": "https://www.blitz.bg/layfstayl/noviyat-nay-luksozen-nissan-snimki_news591348.html", "text": "Това е шестата генерация на модела Altima, която беше представена на автомобилното изложение в Ню Йорк. Моделът е много важен за японците, защото, освен, че от него са продадени 5.6 млн. екземпляра, това е и колата, явяваща се флагман на марката в Северна Америка, пише Факти бг.Тук грешки са забранени, тъй като този автомобил се противопоставя директно на бестселъри като Chevrolet Malibu, Honda Accord, Hyundai Sonata и Toyota Camry. Дизайнът на новата Altima е наистина впечатляващ, но още по-интересен е двигателят, който се крие под лъскавата опаковка.  Двулитровият силов агрегат е от серията VC-Turbo, в която за първи път е реализирана схемата за изменена степен на сгъстяване от 8,0:1 до 14,0:1. Според специалистите от Nissan, този мотор е толкова добър, че спокойно заменя доказан мощен агрегат като 3.5-литровия V6. Готови ли са американците да приемат толкова сериозен даунсайзинг? Отговорът предстои.", "date": "2018.04.05", "title": "Новият най-луксозен Nissan (СНИМКИ)"}
{"url": "https://www.blitz.bg/svyat/palaviyat-rudolf-dzhuliani-se-razvezhda-za-treti-pt_news591362.html", "text": "Бившият кмет на Ню Йорк Рудолф Джулиани и третата му съпруга се развеждат след 15 години брак. 63-годишната Джудит и 73-годишният Рудолф се ожениха през 2003 година. Тази седмица Джудит е подала документи за развод във Върховния съд на Манхатън и по всичко личи, се готви за тежка битка за разделяне на имуществото, съобщава „Дейли Мейл”. „С голяма тъга потвърждавам, че Джудит и аз се развеждаме. Надяваме се да направим това колкото е възможно по-приятелски и се надявам, че хората ще уважат личното пространство на децата ни този път”, заяви бившият градоначалник в интервю. Той не уточни причините за раздялата, а каза само, че и двете страни имат вина.     Това е трети брак както за Руди, така и за Джудит, която е медицинска сестра. И двамата имат деца от предишните си бракове. Бившият кмет има син Андрю и дъщеря Керълайн от втората си жена Дона Хановър, за която бил женен от 1984 до 2002 година.     Първата му жена е Реджина Перуджи, за която се венчал през 1968 година. Бракът им бил анулиран през 1982, след като двамата открили, че са втори братовчеди.     Джулиани се запознал в Хановър през 1982 година, когато още бил женен за Реджина. Двамата сключили брак през 1984. По-късно – през 1999 се запознал с Джудит Нейтън докато още бил женен за Хановър. Когато аферата излязла на бял свят той се изнесъл от имението „Грейси” и заживял с новата си любов. През 2001 година адвокат на Джулиани разкри, че той рак на простатата го е направил импотентен. Превод и редакция: БЛИЦ ", "date": "2018.04.05", "title": "Палавият Рудолф Джулиани се развежда за трети път"}
{"url": "https://www.blitz.bg/obshtestvo/stolitsa/grozna-stsena-khvatkata-na-kontrolora-v-tsentra-na-sofiya-snimka_news591375.html", "text": "На грозна сцена станали свидетели столичани, пътуващи с градския транспорт. В социалните мрежи беше публикувана снимка как трима контрольори са обградили момиче и се разправят с него. „Хватката на контрольора - двама те заграждат с ръце”, пише авторът на снимката. Действително се вижда как „провинената” е притисната до парапет, а от двете ѝ страни двама контрольори с протегнати ръце я пазят да не избяга.     Случката се разиграла на централно място – пред Министерство на здравеопазването.   Коментарите под снимката са доста цветисти:       ", "date": "2018.04.05", "title": "Грозна сцена \"Хватката на контрольора\" в центъра на София! (СНИМКА)"}
{"url": "https://www.blitz.bg/obshtestvo/zdraveopazvane/blagoevgradchanin-gnevno-dokato-dyado-mi-se-grcheshe-s-insult-pred-speshniya-tsentr-lekarite-ni-gledakha-i-s-pokhapvakha_news591400.html", "text": "Благоевградчанинът Георги Найденов се оплака от отношението, което дядо му Георги Стоянов е получил в Спешния център в града днес. „Искам да изкажа разочарованието си и да излея гнева си”, заяви той пред struma.com. „Дядо ми получи инсулт пред Спешния център днес. Когато потърсих количка, за да го транспортирам до ПУЛС, господата от екипите на Спешна помощ, вместо да ми дадат количка, просто ме разкараха до  ПУЛС. След това, докато дядо ми падаше на земята и майка ми го придържаше, а аз се опитвах да отворя скапана количка, господата стояха и ни гледаха, докато си похапват. Когато ги помолих за помощ, те не се отзоваха. Когато ги нарекох „олигофрени”, единият ми каза, цитирам: „Щом сме такива, оправяй се сам”.     Ето в този момент разбрах защо тези, биват бити. Все пак дядо ми Георги Стоянов е на 69 години, не е престарял, в такива случаи можете да си представите колко е тежко и за пациента и за неговите близки. Може ли пък да няма никаква човещина у тези хора?”, попита Найденов, силно възмутен от поведението на спешните екипи.     За случая и е уведомен болничният шеф д-р О. Митев.    ", "date": "2018.04.05", "title": "Благоевградчанин гневно: Докато дядо ми се гърчеше с инсулт пред Спешния център, лекарите ни гледаха и с похапваха"}
{"url": "https://www.blitz.bg/kriminalni/chengeta-spirat-pelov-no-toy-vadi-pistolet-obezorzhava-gi-i-byaga-s-patrulkata-razkazva-bivsh-politseyski-shef-za-zhestokiya-ubiets_news591331.html", "text": "Не е изненада. Това е организирано бягство. По всичко личи, след като има определен канал по който му е вкарано оръжие и телефон. Създадена е организация, щом го е чакала кола. Той е много брутален, агресивен лукав. Явно има сериозни слабости по пропускателния режим в затвора. Това заяви Красимир Занев, бивш началник на служба „Издирвания” към ОДМВР-София. „Пелов играе ва-банк. Ако бъде хванат, той няма да излезе никога. Той е опасен ум. Преценил е всички възможности“, каза на свой ред журналистът Стефан Ташев.     Също стана ясно, че има сериозни данни, че съдии и прокурори са били заплашвани от него. Според една от версиите, бизнесмен, заплашван от Пелов, може да е финансирал бягството. „Това е въпрос на доказване. Той като характер наистина е много жесток и отмъстителен. Първото му убийство е в чейндж бюро в Пловдив, където убива с метален винкел, за да ограби валутата – 300 долара за два човешки живота. Тогава той получава 20 години, но за добро поведение излежава само 6 години. Така се губи мотивацията на органите на реда. И след като той бързо излиза от затвора. Част от служителите губят своята мотивация за работа.“, коментира Занев.     По думите му, естественото място на такива като Пелов е в затвора. „Ако Пелов знаеше, че има смъртно наказание, може би нямаше да върши такива престъпления. При това, доживотен затвор без право на замяна много рядко се дава от съдийските състави\", подчерта той.     Занев също засегна и проблема с промяната на мерките за задържане на такива хора в съдилищата. „През 2012 година се укриваше 17 дни. Апелативният съд тогава му промени мярката от задържане под стража на домашен арест, за да си лекува очите. След това той не спазва мярката да не напуска дома си. Излиза на центъра на Ботевград, скарва се с двама ромски братя за дрога. Изважда незаконно притежавано оръжие и ги убива и двамата. Ако не му беше променена мярката, тези момчета щяха да са живи и здрави\", каза Занев.  „Тогава отново се тръгна по следите му, отново се използваше ресурс. Беше заловен след месец. Има и друг случай, при който пак е обявен за национално издирване. В Осиковска Лакавица се движи с раница като турист. Патрул го настига, иска му документите за проверка. Тогава той бърка, вади пистолет, държи двамата полицаи на прицел, кара ги да легнат на земята. На единия полицай му разглобява пистолета, след това се качва на полицейската кола и го изоставя на пътя. В крайна сметка той пак бе заловен и пак беше документирана неговата престъпна дейност, но до кога?\", изрази недоволство Занев.       Според него, служителите на МВР са добре подготвени. Пелов и неговият съучастник ще бъдат задържани. Няма да имат възможност да напуснат страната. Проблемът, по думите му, е друг. \"Явно е занижена оперативната работа в затворите, щом този опасен рецидивист се е сдобил с пистолет, телефон и е имало информация, че се готви да бяха, а не са предприети мерки\", обясни Занев.  Също стана известно, че в килията на Пелов е имало още двама души, но никой не е съобщил на управата на затвора, че рецидивистът готви бягство. \"Има информация, че единият от тях може да е Емил Милев Крокодила. Той едва ли ще докладва на управата на затвора каквото и да е. Той е копие на Пелов. Беше издирван години наред. Един от най-страшните магистрални бандити. Два пъти участва в престрелка с полицията. Този човек едва ли ще храни топли чувства към администрацията на затвора и полицията“, каза Стефан Ташев.    ", "date": "2018.04.05", "title": "Ченгета спират Пелов, но той вади пистолет, обезоръжава ги и бяга с патрулката, разказва бивш полицейски шеф за жестокия убиец"}
{"url": "https://www.blitz.bg/obshtestvo/regioni/khasan-ot-tsarevtsi-poruga-natsionalnoto-zname-i-mu-se-razmina-nazryava-etnicheski-bunt_news591410.html", "text": "Сериозно етническо напрежение се надига след гаврата с българско знаме във варненското село Царевци. Припомняме, че на 1 април 16-годишен циганин се напи, качи се на бетонната козирка над входа на училището в селото, чупи два прозореца и съвсем съзнателно свали поставеното на пилона знаме. Счупи дръжката му и започнал да го размахва от козирката. След което го запалил и стъпкал.отприщи общественото недоволство, съобщава Varna24. На този етап заканите към гамена от ромски произход са предимно в социалните мрежи, но напрежението продължава да ескалира, предвид факта, че вандалът е пуснат на свобода и прокуратурата не възнамерява да внесе искане за задържането му под стража. Срещу него няма да бъде повдигано обвинение. В най-добрия случай ще отнесе парична глоба, която семейството му едва ли ще плати.  16-годишният Хасан е ученик в 10-ти клас в Провадия. Гаврата е извършена около 22:00 часа на 1 април пред погледите на група младежи, с които се събирал в двора, за да пушат марихуана и за да си чатят с безплатен интернет. Сигналът за случая е подаден от директорa на училището. При идването си на работа тя видяла, че трибагреникът над входа липсва, а след това намерила и следите от проникването в сградата и от унищоженото знаме. Според проведеното разследване по случая, никой от групата, станала свидетел на вандалския акт, не се е опитал да спре непълнолетния наглец.", "date": "2018.04.05", "title": "Хасан от Царевци поруга националното знаме и му се размина! Назрява етнически бунт"}
{"url": "https://www.blitz.bg/blits-tv/sled-narodnata-pesen-v-avtobusa-vizhte-kakvo-stvorikha-dve-momicheta-v-stolichnoto-metro-video_news590792.html", "text": "Фолклорните изпълнения в градския транспорт изглежда са заразни сред младежите. След като младо момиче пя в автобус в Пловдив и събра хиляди харесвания в социалните мрежи, две софийски момичета събраха погледитена пътуващите в метрото. показва как девойките играят хоро в движещи се влак. Снима ги трети човек. Част от пътниците, обаче, толкова се вглъбени в телефоните си, че не забелязват какво се случва около тях.     Коментарите във Фейсбук са предимно похвални. Не липсват, разбира се, и критики от типа: „Не трябва да гледат в краката си“.    ", "date": "2018.04.05", "title": "След народната песен в автобуса – вижте какво сътвориха две момичета в столичното метро (ВИДЕО)"}
{"url": "https://www.blitz.bg/obshtestvo/vtreshniyat-ministr-iznenadvashcho-razkri-ne-samo-chistachkata-ot-zatvora-e-gonila-byagashchite-banditi_news591327.html", "text": "Продължаваме да издирваме двамата рецидивисти и се надяваме да ги заловим. Навсякъде има инструкции, кръгът се затяга около тях. Това заяви вътрешният министър Валентин Радев в ефира на Нова тв. \"Надявам се, че не са успели да минат границите, които са затворени заради тях. Разпитваме всички от обкръжението им и напредваме\", добави той.  \"Аз няма да си давам оценка дали се справяме или не, те са дадени от нашите партньори и всички казват, че се справяме повече от добре. Пелов е щял да избяга миналата година лятото, но бягството е предотвратено. Седми месец ние сме ги предупредили. Имаме си сектор в главна дирекция на Национална полиция, те ги познават вътре и ги следят\", каза още Радев.  \"Не е така с тая чистачка, всички повтарят една история, но не е вярна. Не е била само чистачката, имало е социален работник, който бяга след тях. Пелов обаче стреля срещу него и той се крие зад дърво, какво повече да направи. Чистачката не осъзнава какво й се случва и е бягала по пътя. Тя е отивала да види къде бягат тези, защото вероятно ги е познавала\", добави министърът.  \"Служителите са отворили вратите, защото са били заплашени с оръжие, единия с нож, другия с пистолет и, като ти сложат пистолет на челото... Друг е въпросът те от къде имат този пистолет\", каза още Радев.", "date": "2018.04.05", "title": "Вътрешният министър изненадващо разкри: Не само чистачката от затвора е гонила бягащите бандити"}
{"url": "https://www.blitz.bg/layfstayl/shoubiznes/mariya-silvestr-si-khvana-lyubovnik-edva-li-shche-poznaete-po-koe-litse-ot-ekrana-khltna_news590461.html", "text": "Откакто се разведе, актрисата и тв водеща Мария Силвестър не е споделяла да има нов мъж до себе си. Синеоката хубавица пази в тайна личния си живот, но нейни близки издават, че е по-влюбена отвсякога. От няколко месеца Мария излиза с екранният си партньор от предването „Бригада Нов дом” Влади Караджов и се носи на крилете на щастието, пише \"Уикенд\". Чаровният  майстор Караджов, който бързо се превърна в любимец на женската част от зрителите,  от години върти строителен бизнес, а фирмата му се занимава основно с ремонтни дейности. Влади попаднал в телевизията случайно по молба на приятел и с готовност приел да се включи в предизвикателството „Бригада Нов дом”. В тандем с Мария Силвестър той  помага на социално слаби семейства да преустроят жилищата си, а целият ремонт протича в рамките на 4-5 дни.    Покрай работния процес  шефът на строителната бригада доста се сближил с чаровната Мария , която познавал отдавна, но пък преди нямал кой знае какви допирни точки с нея. Чрез съвместаната си работа по предаването двамата се преоткрили и водещата най-сетне допуснала друг мъж в живота си след развода с актьора Силвестър Силвестров. Мария е малко по-възрастна от екранния си партньор,  но това не пречи на отношенията им, издават запознати. Както водещата, така и майсторът имат деца от предишни връзки и темата за родителството още повече ги сближила. Водещата и бригадира засега не живеят заедно , тъй като отношенията им все още не са в такава напреднала фаза. Караджов е споделял, че обитава просторна къща в близост до София, където синът му Данаил спокойно играе на двора или разхожда кучето си из ливадите.  ", "date": "2018.04.05", "title": "Мария Силвестър си хвана любовник, едва ли ще познаете по кое лице от екрана хлътна"}
{"url": "https://www.blitz.bg/kriminalni/valentin-radev-politsiyata-e-zatrupana-ss-signali-ot-grazhdani-za-pelov-i-kolev-mozhe-oshche-v-sofiya-da-gi-khvanem_news591364.html", "text": "Имаме над 100 сигнала за избягалите затворници, около 30 от тях са по вероятни. Проверяваме всички. Това каза пред журналисти министърът на вътрешните работи Валентин Радев по повод бягството на двама опасни рецидивисти от Централния софийски затвор. „Издирваме всички, които са свързани с това”, обясни министър Радев. Във връзка със задържането на сина на един от избягалите затворници, вътрешните министър коментира: „Разпитваме го. Той за сега не ни помага много. Продължаваме работа”.     На въпрос дали съществува вероятност бегълците Владимир Пелов и Радослав Колев да са напуснали страната, Радев отговори: „Много бързо заградихме, надявахме се още в София да ги хванем. Виждате колко са опитни. Те не са случайни. Много са опасни”.     Той отказа да даде повече подробности, за да не се пречи на разследването и отново призова гражданите, ако имат информация, да сигнализират в най-близкия полицейски участък или тел. 112.     ", "date": "2018.04.05", "title": "Валентин Радев: Полицията е затрупана със сигнали от граждани за Пелов и Колев, може още в София да ги хванем!"}
{"url": "https://www.blitz.bg/obshtestvo/pusnakha-sina-na-vladimir-pelov-ot-aresta_news591376.html", "text": "Владимир Стефанов, син на избягалия от Централния софийски затвор Владимир Пелов, е бил освободен от ареста, предаде bTV.Младежът беше задържан вчера с мотив, че не сътрудничи на разследването.  20-годишният Владимир Стефанов беше задържан в Ботевград и по-късно преместен в София. Полицията проверяваше съпричастността му към бягството.  В полицията има няколко сигнала за издирваните лица. Всичките са проверени и нито един от тях не е довел до следа. От полицията призоваха гражданите да не се опитват сами да спрат затворниците и веднага да се обърнат към органите на МВР, ако имат съмнения, че са ги видели.", "date": "2018.04.05", "title": "Пуснаха сина на Владимир Пелов от ареста"}
{"url": "https://www.blitz.bg/layfstayl/svetski/biograft-na-dayana-razkri-tmnata-strana-na-megan-markl-prviyat-mzh-oshche-ne-mozhe-da-se-svesti-ot-razdyalata_news591026.html", "text": "Биографът на принцеса Даяна - майката на британските принцове Уилям и Хари, ще публикува на 17 април ексклузивен материал за Меган Маркъл. Повод да се запознаем с тъмната страна на годеницата на принц Хари. На 19 май Меган Маркъл ще стане щастлива съпруга на принц Хари. Високо оценена от британския народ, младата жена успя да съблазни бъдещото си семейство, започвайки с кралица Елизабет II. Истинска приказка, която може да преживее известни сътресения на 17 април, при излизането на книгата \"Меган: Холивудската принцеса\", написана от автора на \"Лейди Даяна\" Андрю Мортън.     Книгата прави интересен портрет на Меган Маркъл, но разкрива някои неизвестни аспекти на нейната личност. И най-малкото, което можем да кажем, е, че последните са по-скоро тъмни. Описана като \"безмилостна\" и \"пресметлива\" млада жена, бъдещата херцогиня на Съсекс никога няма да се поколебае да използва обкръжението си, за да постигне целите си, както започна с бившия си съпруг Тревър Енгелсън. Продуцентът ѝ бил позволил да получи някои малки роли, но красавицата се била отдалечила от него в момента, в който започна да снима сериала „Костюмари” в Торонто.     Според книгата, краят на брака им дошъл „внезапно, от нищото“ и Енгелсън се почувствал като „нещо, заседнало в обувката ѝ“, съобщава „Фокс нюз“.     \"Той не е единственият, който страдаше от студения душ на Меган. Приятелите ѝ в Лос Анджелис също забелязаха промяна, докато тя се изкачваше. Тя подреди по приоритети живота си, създавайки нови приятелства с тези, които биха могли да трансформират кариерата й\", пише Андрю Мортън за бившата актриса, която е била приключила първия си брак изпращайки халката по пощата.     Освен това, ако Меган Маркъл твърди, че нищо не е знаела за британското кралско семейство, преди да се срещне с принц Хари, реалността, като че ли е съвсем различна. Според книгата на Андрю Мортън младата жена плаче по време на предаването на погребението на Лейди Ди по телевизията. Освен това настолната й книгата не е нищо друго освен биографията на оплакваната принцеса. Остава да се види дали главният участник ще реагира на удивителните откровения за нея или не.    ", "date": "2018.04.05", "title": "Биографът на Даяна разкри тъмната страна на Меган Маркъл – първият ѝ мъж още не може да се свести от раздялата"}
{"url": "https://www.blitz.bg/foto/prvi-snimki-v-blits-spetschengeta-s-avtomati-brodyat-chak-iz-plovdivsko-za-da-diryat-izbyagalite-ot-sofiya-zatvornitsi-i-drugi-banditi_news591381.html", "text": "БЛИЦ разполага с уникални снимки на ченгета, които не спират да правят проверки по градове и села в Пловдивско. Тарашите на спецчастите ще продължат и по време на Великденските празници. На фотото, което публикуваме, е оранжерия, или поне има вид на такава, окупирана от спецчасти с автомати. Извършват се проверки за бежанци и за други нерегламентирани дейности. Междувременно се дебне и за избягалите въоръжени и крайно опасни затворници от Софийския зандан.     Снимките са от карловското село Столетово, а имотът, върху който е изградено помещението, е на семейството на подалия оставка кмет на селото Тодор Иванов. В момента на тараша на ченгетата то е било празно, научи БЛИЦ от свои източници.     Хора от селото обаче съобщиха, че преди време там са е продавал доста по-евтино от пазарната цена гипс картон.     Кристина ИВАНОВА, БЛИЦ    ", "date": "2018.04.05", "title": "Първи СНИМКИ в БЛИЦ: Спецченгета с автомати бродят чак из Пловдивско, за да дирят избягалите от София затворници и други бандити"}
{"url": "https://www.blitz.bg/obshtestvo/obrazovanie/4835-roditeli-sa-za-boy-detsata-im-ne-khodyat-na-uchilishche_news591377.html", "text": "Към момента налице са 4835 родители, които не изпълняват задължението си да запишат децата си, подлежащи на задължително предучилищно или училищно образование, в детска градина или училище. Това е установила Върховна административна прокуратура, която извърши проверка за законност на територията на цялата страна. Целта е да се обезпечи конституционното право на децата на образование.     В 8278 случаи са констатирани родители, които не осигуряват присъствие на децата си, подлежащи на задължително предучилищно образование, записани в целодневна, полудневна или почасова форма на организация в детска градина или училище, или подлежащи на задължително училищно образование, записани в дневна, вечерна, дистанционна или комбинирана форма на обучение в училище.     Установени са 264 родители, които не осигуряват присъствието на децата си в допълнителното обучение.     С оглед констатациите от проверката от компетентните органи са съставени 1173 акта за нарушение и 509 наказателни постановления.     В 62 случая прокурорите са ангажирали по реда на надзора за законност кметовете на общините, които не са определили длъжностни лица за извършване на проверките.    ", "date": "2018.04.05", "title": "4835 родители са за бой – децата им не ходят на училище"}
{"url": "https://www.blitz.bg/obshtestvo/stolitsa/lichno-valentin-radev-inspektira-podozritelniya-kufar-okaza-se_news591380.html", "text": "За да провери ситуацията с подозрителния куфар в градинката на „Кристал” в София, дойде лично вътрешният министър Валентин Радев, съобщава bTV. Оказа, че в багажа няма нищо опасно, а само одеяла и детски играчки.     Не се наложи дори контролиран взрив и блокадата беше вдигната след около час.     Както БЛИЦ съобщи, полицията отцепи движението на пешеходци по тротоарите около градинката по-рано днес.    ", "date": "2018.04.05", "title": "Лично Валентин Радев инспектира подозрителния куфар, оказа се..."}
{"url": "https://www.blitz.bg/obshtestvo/regioni/doyde-mu-vremeto-da-remontirat-i-kshchata-na-szdatelya-na-morskata-gradina-vv-varna-snimki_news591392.html", "text": "Къщата на Антон Новак, в която създателят на Морската градина е живял, докато е управлявал парка, става собственост на Община Варна. Имотът ще бъде прехвърлен от държавата за безвъзмездно управление на местната управа. Идеята е къщата, която се намира до Алпинеума в Морската градина и е с излаз на бул. „Приморски“, да се превърне в музей за създателя на Морската градина и за историята на парка, информира „Булфото”. Сградата е построена през 19 век. Изборът на мястото й съвсем не е случаен. Днес постройката изглежда невзрачна и нашарена с графити, но някога е била дом за създателя и управителя на Морската градина Антон Новак и семейството му. Построена е специално за него през 1899 година.     От историята се знае, че озеленителят е напуснал жилището след уволняването му през 1937 година. Новак е бил главен градинар на Варна 42 години. Още на 35-годишна възраст е назначен за управител на Морската градина, която създава сам и която е смятана за най-красивия парк на Балканите по онова време. Антон Новак създава общо 37 парка в морската столица. При пристигането си във Варна заварва само Централната градска градина от 6 дка. Заема се с плана на инж. Анри Мартинес за създаване на парк край морето и започва първите дейности по изравняването на бреговата ивица.     Разработва подробен план за озеленяването и оформянето на цветните алеи на наречената от него за първи път Приморска градина, както и за изграждане на система за напояване. Дървесна растителност набавя не само от страната, но и от чужди държави. Доставки с кораби се извършват дори от Азия.     Младежката площадка в Морската градина ще премине от държавна в общинска собственост. Имотът от дълги години пустее, а в миналото функционираше като дискотека. От администрацията твърдят, че плановете са теренът да бъде използван за културни прояви. Със сигурност на мястото няма да се появи дискотека или ресторант, уверяват от общинската управа. Не е ясно кога ще започне експлоатацията на обекта, защото първо трябва да се установи състоянието, в което се намира, а състоянието и е трагично.    ", "date": "2018.04.05", "title": "Дойде му времето да ремонтират и къщата на създателя на Морската градина във Варна (СНИМКИ)"}
{"url": "https://www.blitz.bg/kriminalni/prestplenie/progovorikha-ssedi-na-semeystvoto-na-izbyagaliya-bandit-pelov_news591373.html", "text": "Съседи на семейство Пелови разказаха, че те са кротки хора и не се страхуват от тях. Синът на избягалия затворник живее в Ботевград, където стои в къщата и излизал само до вратата, защото е бил под домашен арест. Семейството живее добре, а хората не са виждали признаци на проблеми.„Познават се, целият град ги познава. Аз не съм чула тука да има в махалата проблеми. Той тука нищо не е правил, не беше опасен, спазваше режим“, коментира една от съседките пред Канал 3.  „Майка му и баща му са образовани хора, това момче що е такова не знам“, посочи друга жена от града. Вчера пред къщата е имало коли, допълни съседката. Хората описват сина на Пелов като кротък и любезен. „Не сме се притеснявали“, заяви една от съседките.", "date": "2018.04.05", "title": "Проговориха съседи на семейството на избягалия бандит Пелов"}
{"url": "https://www.blitz.bg/obshtestvo/pelov-i-kolev-ofeykali-s-brzovar-i-tetris-byagstvoto-stanalo-za-15-sekundi_news591325.html", "text": "Килърите Владимир Пелов и Радослав Колев успели да избягат от затвора с бързовар и тетрис (електронна игра от миналия век). Във вторник 15 минути преди 16 ч. в помещението, където се предават пратките и е близо до парадния вход на зандана, пристигнали синът на Пелов Владимир-младши, който носел тетрис, и братът на Колев с бързовар. Това предаде \"Телеграф\". Именно този момент използвали закоравелите рецидивисти, за да действат. Те издърпали за гушата охранителя, който им подавал пратките, и го ударили, след това стреляли по друг негов колега, за да натисне специален бутон и да им отвори вратите.  Тази ексклузивна информация разказаха високопоставени източници от МВР и Министерство на правосъдието, водещи разследването. По думите им видеоклиповете от Централния софийски затвор показали, че шеметното бягство е извършено около 15 секунди.  Всеки вторник, около 16 ч., на всички затворници им е позволено да получават пратки с ел.уреди от свои близки. Залата, в която се предават, е близо до изхода, затова и била избрана като вариант за бягството от Пелов и Колев, смятат разследващи. Там имало гише с отвор, през който се подавали вещите.  Именно там около 15,45 ч. цъфнали Владимир и Радослав. Взимайки бързовара и тетриса обаче, те хванали надзирателя за гушата и го повалили на земята. След това стреляли по неговия колега, за да натисне бутона, с който се отключва вратата. Тъй като съдебният гард бил стресиран, че стрелят по него, се подчинил на командата им.  На камерите се виждало още как убийците се затичват към външната бариера. Гардът там бил въоръжен с \"Макаров\", но не го използвал, тъй като смятал, че може да бъде прострелян невинен човек вече на улицата. \"По време на бягството на мястото е имало десетина надзиратели и чистачката, която се развикала и ги подгонила, но без успех\", коментираха обвинители.     ", "date": "2018.04.05", "title": "Пелов и Колев офейкали с бързовар и тетрис, бягството станало за 15 секунди"}
{"url": "https://www.blitz.bg/svyat/krvav-otryazan-krak-predizvika-masova-panika-na-ptya-snimka_news591385.html", "text": "Макет на кървав крак втрещи шофьори и минувачи. Той бил толкова реалистичен, че според полицията това е най-добрият макет, който някога са виждали. Не е ясно кой го е оставил на улица \"Рочадел\" в Грейт Манчестър, но определено е предизвикал масова паника, пише Daily Star. Макетът успял дори да спре трафика по пътя, тъй като шофьорите не искали да \"нарушават местопрестъплението\". Мохамед Юсуф, собственик на близък магазин за автоаксесоари, публикува снимка на крака във фейсбук, добавяйки, че видял жена обляна в сълзи.  \"Попитах жената какво стана, тя се разплака и каза, че на пътя има отрязан крак. Излязох и той изглеждаше много реалистично. Полицията пристигна и отначало започнаха да го гледат много внимателно и бавно да се приближават. Но когато се приближи, ние осъзнахме, че това фалшив крак\", споделя Мохамед. Превод: БЛИЦ", "date": "2018.04.05", "title": "Кървав отрязан крак предизвика масова паника на пътя (СНИМКА)"}
{"url": "https://www.blitz.bg/lyubopitno/istoriite-na-uspekha-1000-dushi-vv-firma-na-blgarin-proektirat-kolite-na-bdeshcheto-video_news591369.html", "text": "В рубриката си „Истории на успеха” тази седмица Деси Банова разказва за човек, който има безценен принос за това България да бъде една от водещите страни в проектирането и разработването на автомобилна електроника на световно ниво. Изследователският център, който Иван Михайлов ръководи е в основата на създаването на иновативни технологии за водещи производители на коли по целия свят.\"Историята ни започва преди 15 години, когато фирмата има само 50 служители. В момента компанията наброява почти 1000 души в рамките, благодарение на капацитета, българския талант и специалистите, които има на нашия пазар\", разказва Михайлов.  Той споделя, че неговата компания допринася за разработването на автономни автомобили. „Съвсем скоро те ще бъдат на пътя като нещо нормално. Всичките интернет технологии, свързаните автомобили, които обменят информация, както помежду си, така и с всякакви мобилни устройства. Облачните технологии смело навлизат в автомобилите, както и виртуалната реалност, допълнителните реалности”, казва още Михайлов. Дейността на изследователския център е насочена и към проектирането на продукти, увеличаващи сигурността на пътя. „Стремежът е да помагаме и да улесняваме водачите. Те могат да правят много други неща, освен да шофират. На този етап на развитие на системите ние се опитваме да подпомагаме водачите с взимане на решения, с превенция от събития на пътя, тъй като автомобила и системите, които го съпътстват могат да събират много информация от околната среда и всякакви опасности”, казва още инженерът. Той подчертава, че почти няма световна марка автомобили, в която да няма българска следа. \"Аз съм много щастлив, че дори президенти, като френския например, използват автомобили с българска следа в електрониката”, казва още специалистът. Според него рецептата за успех включва лична отдаденост, авантюристичен дух, поемане на отговорност.", "date": "2018.04.05", "title": "Историите на успеха: 1000 души във фирма на българин проектират колите на бъдещето (ВИДЕО)"}
{"url": "https://www.blitz.bg/layfstayl/za-damite/melaniya-s-nepodrazhaem-stil-na-velikdenskoto-trkalyane-na-yaytsa-po-moravata-na-beliya-dom-snimki_news591342.html", "text": "Първата дама на САЩ отново попадна в центъра на вниманието. Мелания Тръмп спази дългогодишната великденска традиция – присъства на търкалянето на яйца по моравата в Белия дом.Преди седмица бивш модел на Playboy заяви, че е имала връзка с Доналд Тръмп, докато е бил вече женен за Мелания. Въпреки слуховете, че това е породило голямо напрежение в първото семейство на САЩ, двамата демонстрираха обич, разбирателство и дори си размениха целувка.   Семейство Тръмп се появи пред събралото се множество хванати за ръце, а широката усмивка не слезе от лицето на първата дама. Мелания отново впечатли всички присъстващи с неподражаемия си стил – бе избрала красиво синьо палто, съчетано с черен панталон и черни ботуши. Тя спечели симпатиите и с топлото си отношение към децата – окуражаваше ги по време на състезанията, чете им и книга.  Търкалянето на яйца на Южната морава на Белия дом се организира по традиция в понеделника след Възкресение Христово. На него по традиция присъстват семействата на президента, вицепрезидента, на членове на администрацията му, на служители на Белия дом. Тази година началото на търкалянето на яйца бе поставено от Тръмп и първата дама Мелания, които надуха свирки. На търкалянето на яйца присъстваха петте деца на Тръмп, двете снахи на Тръмп и неговите девет внуци. Търкалянето на яйца по традиция продължава цял ден. Традицията в Белия дом датира от 1878 г.", "date": "2018.04.05", "title": "Мелания с неподражаем стил на великденското търкаляне на яйца по моравата на Белия дом (СНИМКИ)"}
{"url": "https://www.blitz.bg/obshtestvo/letishche-sofiya-boyadisva-yaytsa-za-velikden-snimki_news591412.html", "text": "На Велики четвъртък деца и студенти от Националната художествена академия боядисваха яйца на летище София. Това съобщиха от пресцентъра на столичната аерогара. Възможност да се включат в импровизираните ателиета имаха и всички малки пътници, които сами изработиха писани яйца и великденски сувенири.  Инициативата предизвика интереса и повиши настроението на всички пътуващи.  Летище София пожелава светли Великденски празници!    ", "date": "2018.04.05", "title": "Летище София боядисва яйца за Великден (СНИМКИ)"}
{"url": "https://www.blitz.bg/obshtestvo/mka-tezhkata-sdba-na-mnogodetno-semeystvo-ot-eliseyna-ostanalo-bez-dom-zaradi-pozhar-video_news591333.html", "text": "Многодетно семейство остана без дом, след като пожар изпепели къщата му в мездренското село Елисейна. Оттогава майката и големият й син Тихомир спят под открито небе в близост до тлеещите останки на дома им.Семейството от години живее бедно. Майката получава помощи и детски надбавки. С тях плаща месечните сметки и осигурява прехраната на четирите си деца. Съдбата им подлага крак, като по неизяснени и до момента причини, къщата им се възпламенява и изгаря до основи. Докато трае паниката около гасенето на пожара, недобросъвестни съседи открадват част от животните на пострадалите. В момента те нощуват в каруца и пазят като очите си и малкото си останали вещи, пише Канал3.  Росица едва свързва двата края, а синът й е абитуриент тази година. Заради сполетялото ги нещастие, Тихомир не смята да продължи обучението си. Счита, че с тази жертва, ще помогне за възстановяването на дома си. В навечерието на Великден, семейство Стоянови получава подкрепа от Националното сдружение на сираците. Местната власт също не остана безучастна към участта на семейство Стоянови. Семейство Стоянови вярват в доброто и смятат, че след сполетялата ги зла участ, ги очакват по-добри и светли дни.", "date": "2018.04.05", "title": "Мъка: Тежката съдба на многодетно семейство от Елисейна, останало без дом заради пожар (ВИДЕО)"}
{"url": "https://www.blitz.bg/obshtestvo/regioni/15-godishno-momiche-prodavano-za-seks-ot-bashcha-si-padna-ot-terasa-na-sotsialen-dom-v-borovan_news591368.html", "text": "Криминалисти разследват нов тежък инцидент с дете от социален център в Борован. По данни на областната дирекция на МВР във Враца на 4 април, в 13.10 ч. в РУ-Бяла Слатина е получено съобщение, че в Център за настаняване от семеен тип в селото, 15-годишно момиче е паднало от тераса на втория етаж. Детето е откарана за преглед в УМБАЛ „Георги Странски“ в Плевен. По случая е образувано досъдебно производство, допълват от полицията.     Засега причината за инцидента не е ясна.     Преди време момичето е било изведено от центъра от баща си, който обаче се възползвал от нея и започнал „да я продава“ за плътски удоволствия.  След като наблюдаващите случая социални работници разбрали, че детето отново е в риск, миналата седмица го върнали в ЦНСТ-то, съобщава „Булнюз”, позовавайки се на свои източници.     Това е вторият подобен инцидент във Врачанско в рамките на малко повече от месец. На 20 февруари 17-годишният Асен Маринов скочи от 3-ия етаж на Комплекса за социални услуги за деца с увреждания в Роман. Въпреки усилията на лекарите, глухонямото момче издъхна 3 дни по-късно вследствие на получените травми.    ", "date": "2018.04.05", "title": "15-годишно момиче, продавано за секс от баща си, падна от тераса на социален дом в Борован"}
{"url": "https://www.blitz.bg/obshtestvo/mladezh-e-ss-spukan-cherep-sled-tezhka-kaskada-s-motor-kray-blagoevgrad_news591335.html", "text": "Млад моторист от хаджидимовското село Абланица пострада тежко след като се удари с кросовия си мотоциклет в сушилня за тютюн. Инцидентът стана тази вечер малко след 19.30 часа на централната улица в селото. Това предаде struma.com. Младежът е управлявал двуколесното превозно средство с несъобразена с пътните условия скорост. Изведнъж моторът поднесъл и се забил в съоръжението.  Вследствие на инцидента водачът е със спукан череп и множество рани по тялото. Транспортиран е за преглед и лечение в МБАЛ „Иван Скендеров“ в Гоце Делчев. На местопроизшествието има екип на полицията, който прави оглед. ", "date": "2018.04.05", "title": "Младеж е със спукан череп след тежка каскада с мотор край Благоевград"}
{"url": "https://www.blitz.bg/obshtestvo/regioni/khrabrata-konduktorka-fatme-pak-se-kachi-na-vlak_news591341.html", "text": "БДЖ ще награди превозния и локомотивния персонал на изгорелия на гара Коньово влак за проявения висок професионализъм и своевременно евакуиране на пътниците. Благодарение на бързата реакция на служителите инцидентът се размина без жертви. „Димът се разнесе и първият пламък точно тогава се появи. Обадих се на 112, през това време колежката Фатме Хюсеин свали пътниците на перона, разказва пред bTV началник-влака Константин Иванов. „Каквото можахме, направихме! Дано да сме помогнали! Аз не се чувствам герой, просто си свърших работата!“, добави той.     Иванов признава, че екипът е добър и се разбират „без много приказки“.      След като пътниците са евакуирани и пожарът – овладян, бригадата на влака получава първа помощ.       „Чак тогава започнах да мисля. Такъв дим не съм виждал никога. Имам си и мои здравословни проблеми, които възбудиха кашлица, не можех да дишам, но се оправих. В сравнение с кондукторката съм доста по-добре“, казва Иванов.     „Никой не вярва, че на него ще се случи. Обаче като се случи, си вършим работата, колкото е възможно“, добавя той.     Ден след инцидента Иванов отново е на работа. След няколко дни в болница заради обгазяване от пожара кондукторката Фатме Хюсеин отново се качи на влак. Като пътник.     „В моята професия е важно да действаме бързо, без да се паникьосваме”, казва тя. Благодарна е и на реакцията на пътниците.     Кошмарът от инцидента трудно ще бъде забравен, но благодарността на пътниците я сгрява.     И кондукторката, и началник-влака разказват, че когато видели пламъците, не мислили за себе си, а за пътниците.    ", "date": "2018.04.05", "title": "Храбрата кондукторка Фатме пак се качи на влак"}
{"url": "https://www.blitz.bg/obshtestvo/politsiyata-ottsepi-gradinkata-kristal-v-tsentra-na-sofiya_news591363.html", "text": "Полицията отцепи движението на пешеходци по тротоарите около градинката „Кристал“ в центъра на София, съобщава bTV. Причината за това е съмнителен куфар, оставен в района.    ", "date": "2018.04.05", "title": "Полицията отцепи градинката „Кристал“ в центъра на София"}
{"url": "https://www.blitz.bg/obshtestvo/mvr-preporcha-kakvo-da-napravim-za-praznitsite-za-da-ne-ni-gi-razvalyat-apashite_news591360.html", "text": "Почивните дни около предстоящите Великденски празници са повод за празнично настроение, възможност за пътуване в страната и чужбина, повод за среща с близки и роднини. Мнозина напускат своите домове, като предприемат пътувания на близки и далечни разстояния.Но празниците също така могат да се тълкуват и като „работно време” от определени представители на обществото. Именно заради това и тази година ОДМВР – Варна ще припомни на всички граждани, а и на гостите на града, да бъдат предпазливи, отговорни и да не допускат небрежност към имуществото си.  За СИГУРНОСТТА НА НАШИЯ ДОМ:  1) Да запазим дискретност относно предстоящите си планове! Споделянето на намеренията за  отсъствия от дома с широк кръг от хора не е препоръчително.  2) При напускане на дома за празниците, парите и ценните вещи не бива да бъдат оставяни в жилището, без съответните мерки за сигурност. Интерес за крадците предизвикват: пари, накити от благороден метал и компактната техника – видеокамери, мобилни телефони, преносими компютри, цифрови фотоапарати.  3) Оставете осветлението включено, ако жилището ще е празно само за една нощ! А, ако отсъствието ще е по-дълго, се погрижете да затворите добре всички врати и прозорци. Осигурете близък, който да наглежда жилището.  4) Не оставяйте ключове от дома си на леснодостъпни места!  5) Бъдете внимателни кого и как пускате вкъщи! Доносниците на крадците са най-  разнообразни.  6) Ако бъдат забелязани съмнителни следи от взломяване или бъде усетено подобно  намерение, е време за позвънеяване на тел. 112. Съпричастността към съседите е много  значима, защото никой не е застрахован. За СИГУРНОСТТА по време на ПАЗАРУВАНЕ:  Приоритет в работата на варненските полицаи е противодействието на престъпления от рода на джебчийските кражби и кражбата на вещи, оставени без надзор. С наближаващите Великденски празници хората, заразени с настроение и празничен дух, стават малко по- непредпазливи. По време на пазаруването за празничната трапеза е важно да не забравяме, че:  1) Добре е да не се носят големи суми  пари, а  ако все пак се налага -  да бъдат разделени на части и поставени на различни места. При разплащане на сметки, да не се отваря широко портмонето, за да не се изостря вниманието и интереса на джебчиите.  2) При попадане в навалица, чантите трябва да бъдат притиснати плътно до тялото, отпред, така че контролът над тях да е непрекъснат.  3) Портфейлът или парите не бива да се оставят без надзор. Без значение дали е по врема на пробване на дреха, хапване в заведение или просто почивка.", "date": "2018.04.05", "title": "МВР препоръча какво да направим за празниците, за да не ни ги развалят апашите"}
{"url": "https://www.blitz.bg/obshtestvo/regioni/v-sopot-shche-khvrchat-glavi-iskat-ostavkite-na-kmeta-i-zamestnika-mu_news591372.html", "text": "Инициативният комитет на Сопот иска оставките на кмета на общината Деян Дойнов и на заместника му Николай Новаков, съобщи за БЛИЦ председателят на ИК Манол Атанасов. „Многократно сме подавали сигнали до различни институции. По наша информация задълженията на местната власт, натрупани през новия мандат, са над 5 милиона лева. Правихме протести с искане Министерството на финансите и прокуратурата да влезе в Сопот на спешна проверка. Пратихме петиция, подписана е от около 400 граждани. Има образувано досъдебно производство срещу неизвестен извършител за нанесени щети на общината в размер на милиони левове”, уточни Атанасов.     Той настоява да бъдат проверени сигналите за множество криминални прояви от страна на заместник-кмета Николай Новаков. „Не искаме тези хора да ни управляват, искаме да си вървят, не желаем да ги виждаме в Сопот. За две години те вкараха общината в такъв финансов качамак, че дълго няма да можем да се оправим. Искаме да ни се обърне внимание”, каза още Атанасов и припомни, че са подавани много сигнали, включително до АДФИ, прокуратурата и до парламентарната Комисия за конфликт на интереси.     Както БЛИЦ съобщи, БСП изключи от редиците си Новаков. Какво се случва с партийната книжка на кмета и ще подаде ли той оставка, остава мистерия. Връзка с кмета продължава да няма. От седмица той е с изключен телефон.     БЛИЦ научи от свои източници, че миналият ден, когато се случиха рокадите в общинската организация на червените, Новаков е изнесъл от общината папки с документи. Какви са те, остава загадка. Инициативният комитет обмисля да организира протест с искане оставките на кмета и зама му.    Кристина ИВАНОВА, БЛИЦ    ", "date": "2018.04.05", "title": "В Сопот ще хвърчат глави - искат оставките на кмета и заместника му"}
{"url": "https://www.blitz.bg/kriminalni/prestplenie/goreshcha-informatsiya-za-izbyagalite-ot-zatvora-v-sofiya-opasni-retsidivisti_news591320.html", "text": "Трети ден вече няма следа от двамата опасни престъпници, избягали от Централния софийски затвор. Издирването продължава. То вече е общонационално, съобщава bTV. Както БЛИЦ съобщи, Владимир Пелов и Радослав Колев избягаха през централния вход на затвора, след като отишли да вземат пратка в специалното помещение за тази цел, където нападнали и заплашили надзирателя.     Според криминалистите бегълците са агресивни, въоръжени и опасни.     Вчера беше задържан и синът на Пелов, който отказа да сътрудничи на разследващите.     Заради скандалното бягство по разпореждане на премиера Бойко Борисов министърът на правосъдието Цецка Цачева поиска оставките на временно преназначения на длъжността главен директор на Главна дирекция \"Изпълнение на наказанията\" Свилен Цветанов и на началника на затвора в София Петър Кръстев.    ", "date": "2018.04.05", "title": "Гореща информация за избягалите от затвора в София опасни рецидивисти"}
{"url": "https://www.blitz.bg/obshtestvo/dzhd-ili-slntse-kakvo-ni-gotvi-vremeto-v-navecherieto-na-velikdenskata-pochivka_news591317.html", "text": "Атмосферното налягане ще се понижава и ще е по-ниско от средното за април. От запад на изток облачността ще се увеличава. След обяд в западните и централни райони ще се развива купесто-дъждовна облачност и ще има краткотрайни валежи от дъжд с гръмотевици. Ще е почти тихо. Ще се задържи топло с минимални температури от 4 до 9 градуса, а максималните ще са между 20 и 25 градуса, информира БТА, цитирайки НИМХ-БАН. По Черноморието ще има разкъсана облачност. Ще духа слаб до умерен югоизточен вятър, който по-късно след обяд ще се ориентира от североизток. Максималните температури ще са от 11-16 градуса. Температурата на морската вода е 8-9 градуса. Вълнението на морето ще е 2-3 бала.  В планините след обяд ще се развива купесто-дъждовна облачност и в масивите от западната половина от страната ще има краткотрайни валежи от дъжд с гръмотевици. Ще духа слаб до умерен вятър от юг-югозапад, като по-високите части временно ще се усили. Максималната температура на височина 1200 метра ще е около 14 градуса, на 2000 метра - около 6 градуса.  През нощта срещу петък и в петък в северозападната половина от страната на много места ще превали и прегърми; ще духа слаб до умерен вятър от север-северозапад и дневните температури ще се понижат с 5-7 градуса. Над Източна България облачността ще е разкъсана, предимно значително, но вероятността за валежи е малка; отначало ще е почти тихо, по-късно ще се появи слаб североизточен вятър.  В събота вятърът навсякъде ще се ориентира от изток-североизток и ще се усили, особено в Източна България, където ще е и временно силен. Облачността ще е променлива, често значителна. На места, повече в Южна България, ще превали краткотраен дъжд с гръмотевици. Преобладаващите максимални температури ще бъдат между 14 и 19 градуса, а минималните - между 4 и 9 градуса.    ", "date": "2018.04.05", "title": "Дъжд или Слънце: Какво ни готви времето в навечерието на великденската почивка?"}
{"url": "https://www.blitz.bg/obshtestvo/regioni/naprezhenie-v-rodopite-kmetski-namestnik-se-obyavi-sreshchu-vzstanovyavaneto-na-dzhamiya-uvolnikha-go_news591338.html", "text": "Седмица след избухването на недоволството на местните хора в родопското село Лъкавица срещу възстановяването на отдавна нефункциониращ мюсюлмански молитвен дом, кметският наместник на населеното място беше уволнен без предизвестие от кмета на община Лъки, съобщава bTV. Според местните хора единственото провинение на кметския наместник Трайчо Мешев е, че е застанал зад своите съселяни и се е обявил открито срещу ислямизацията на селото.     Кметският наместник е един от инициаторите на подписката срещу възстановяването на нефункциониращия от 70 години мюсюлмански молитвен дом. Уволнен е без предизвестие и без да му бъде дадено някакво обяснение: „Седмица след репортажа на bTV, може би на господин Симеонов му станах много неудобен поради строителството на джамията и реши да ме уволни”.     19-те постоянни жители на село Лъкавица са шокирани от новината, че вече са без кмет. Трайчо Мешев е кметски наместник в Лъкавица от 12 години. Макар да е на 4-часов работен ден, денонощно изпълнява функциите си, за да помага на своите съселяни.     „Грижи се за пътя, грижи се за хората в селото, грижи се за осветлението. Изпълнява дейността и на охранител. Когато водопроводът има проблем, намесва се веднага. На който лампата не му свети, отива и му я сменя”, хвали го Цветана Карастоянова.     На площада в Лъки също дойдоха хора в защита на Трайчо Мешев. Според тях уволнението е тенденциозно, защото кметският наместник просто е изразил мнението на хората в селото.     И, все пак, какви са мотивите за уволнението? „Няма мотиви. Законът ми позволява. И всеки кметски наместник мога да го уволня когато преценя”, отговаря кметът на Лъки инж. Валентин Симеонов (ДПС).     Оказва се, че резултат от недоволството все пак има - засега не се предвижда възстановяване на молитвения дом в село Лъкавица. По думите на кмета от мюфтийството пуснали заявление за спиране на процедурата.     Трайчо Мешев възнамерява да търси правата си в съда. А от организацията \"Родопски хайдути\" заплашват с масови протести и шествия, ако кметският наместник на Лъкавица не бъде възстановен на работа.    ", "date": "2018.04.05", "title": "Напрежение в Родопите: Кметски наместник се обяви срещу възстановяването на джамия, уволниха го"}
{"url": "https://www.blitz.bg/obshtestvo/regioni/lek-trus-kray-razlog_news591324.html", "text": "Лек трус е регистриран вчера в 19.06 часа в района на Разлог. Това сочи справка на сайта на Националния Институт по геофизика, геодезия и география към БАН. Земетресението е с магнитуд 2.1 по скалата на Рихтер.", "date": "2018.04.05", "title": "Лек трус край Разлог"}
{"url": "https://www.blitz.bg/obshtestvo/stolitsa/veganite-anatemosvat-vsichki-blgari-koito-ubivat-bebeta-agntsa-za-velikden-zakanvat-se-s-drzka-aktsiya-dnes_news591339.html", "text": "Български вегански съюз готви извънредна и дръзка акция пред Светия синод днес от 18 часа. Протестираме срещу църквата като институция заради мълчаливото ѝ безразличие към всички жертвоприношения на животни за Гергьовден, Великден, Никулден и ред други нейни празници. Протестираме срещу безразличието и апатията ѝ. Протестираме срещу провеждането на курбани от нейни вярващи. Протестираме срещу масовото избиване на бебета агънца, тонове риба, предколедните прасета и ред други животни!  Църквата не само не заклеймява тези зверства, а кротко си мълчи, но и на всичкото отгоре се привикват нейни служители да участват в тези церемонии. Това е недопустимо и възмутително\", заявяват от съюза в писмо разпратено до медиите и подписано от Никола Донев.  Сред исканията на веганите са:   1. Църквата незабавно да се обяви против курбаните включващи жертвоприношения на животни и да заклейми извършителите им! НЕЗАБАВНО!  Това трябва да се случи преди да свършат великденските пости!     2. В най-основната ѝ книга са записани 10 заповеди, една от които е ЯСНА и КАТЕГОРИЧНА: Не убивай! Не е записано не убивай само хора, пише ясно и категорично - Не убивай! Затова искаме незабавно църквата да излезе с ясна позиция, че убийствата на животни влизат в тази заповед - Не убивай!     3. Анатемосване на всички убийци на животни! НЕЗАБАВНО!  \"Не, не се бъзикаме, сериозни сме. Живеем в 21 век и е крайно време църквата да заклейми убийствата на животни официално\", настояват от веганската организация.  ", "date": "2018.04.05", "title": "Веганите анатемосват всички българи, които убиват \"бебета агънца\" за Великден, заканват се с \"дръзка акция\" днес!"}
{"url": "https://www.blitz.bg/politika/tsetska-tsacheva-obyasni-zashcho-ne-e-strelyano-po-opasnite-begltsi-ot-zatvora-i-dali-shche-khvrli-ostavka_news591328.html", "text": "Дали в бягството на двамата затворници е замесен вътрешен човек трябва да кажат разследващите органи, след като се изясни фактическата обстановка. Работят активно. Всичко е възможно. Това заяви в сутрешния блок на bTV министърът на правосъдието Цецка Цачева. „Първата ми реакция беше на гняв – как е възможно това да се случи!”, заяви Цачева. „Изгледах записите на камерите – звучи невероятно”, добави тя.     „Въпросът е как така в затвор се извършва въоръжено бягство – как е внесено, по какъв начин”, коментира Цачева.     По думите ѝ, самите бегълци са наказвани многократно за това, че са притежавали мобилни устройства.     Тя обясни, че външният пост е единственият въоръжен по правилата на затвора, който се намира на главния вход. Бил е въоръжен, разстоянието е много малко, тръгнал е срещу Колев и Пелов, те го повалят, опитал се е да се стреля.     На записите от камерите се вижда движение, вероятно охранителят вади оръжие, но тъй като в близост имало минаващи хора, той се отказва.     „Има инструкции на всеки един от постовете на надзирателите, че това лице (Пелов) е опасно. След информацията, че има опасност да избяга, той е спрян от работа”, каза Цачева. На Пелов му било забранено да работи 14 дни, защото у него бил открит мобилен телефон.     Тя обясни, че в помещението за багаж той е влязъл въоръжен. „Всяка пратка преминава през рентген. За да стигне тази пратка вътре в помещението, тя е минала през скенерна лента. За мен не е възможно пистолетът да е бил в пратката”, заяви правосъдният министър.     Владимир Пелов и Радослав Колев не са били настанени в едно помещение, но са били в една група.     Цачева разкри, че вътре в Централния софийски затвор надзирателите нямат дори палки, според новите правила. „Те нямат технически средства за отразяване на една такава атака”, допълни тя.     В момента на предаването на лични вещи вътре е имало няколко души. Дали това е нарушение на правилата на затвора ще установи комисията, която в момента извършва проверки.     „Във всеки момент, в който министър-председателят Бойко Борисов ми поиска оставката, аз ще я дам. Всеки един министър е готов във всеки един момент. Но министърът на правосъдието по закон има отговорност за общо ръководство и контрол. Моето задължение като мистър по отношение на изпълнение на управленската програма, я изпълнявам”, заяви Цачева.     „Ако считате, че оставката – моята, на друг министър, би решила нещата, това би било леко решение на нещата”, добави тя.     „За мен проблемът е в охраната, за да се случи това скандално действие”, подчерта тя.  Цачева каза още, че в момента върви обществената поръчка за изработването на гривни за осъдените, които изтърпяват наказание извън затворите или при по-лек режим.    ", "date": "2018.04.05", "title": "Цецка Цачева обясни защо не е стреляно по опасните бегълци от затвора и дали ще хвърли оставка"}
{"url": "https://www.blitz.bg/obshtestvo/na-veliki-chetvrtk-patriarkh-neofit-shche-vodi-sbornata-sveta-vasilieva-liturgiya_news591321.html", "text": "Днес се припомня Тайната вечеря на Божия син с апостолите, на която Исус дава на своите ученици последните си духовни напътствия. Патриарх Неофит ще води съборната Света Василиева литургия. На нея ще бъде осветено новото миро на Българската православна църква. Богослужението е от 9.00 ч. в патриаршеската катедрала \"Св. Александър Невски\". Новото миро е осмо по ред в историята на Българската православна църква.  За последен път благовонно масло е варено преди девет години.    ", "date": "2018.04.05", "title": "На Велики четвъртък: Патриарх Неофит ще води съборната Света Василиева литургия"}
{"url": "https://www.blitz.bg/layfstayl/ptuvane/bivsh-transporten-ministr-izbukhna-zaradi-khorskata-prostotiya-mrsim-troshim-nikoy-ne-pazi-obshchoto-posle-vsichki-plashchame_news591344.html", "text": "Много е възможно в случая с пожара във влака на гара Коньово да става въпрос за саботаж. Ако съм на мястото на министъра на транспорта Ивайло Московски, няма да изолирам този вариант. Това каза в предаването „Тази сутрин“ по bTV бившият министър на транспорта Кристиан Кръстев. Запитан защо ще му е на някого да запали вагоните, той отговори: „Хорската... то не е и простотия, то е невъзпитание – има толкова много хора, които нехаят към общото – виждате какво става, не само по отношение на вагоните, най-елементарните неща. Чакате на светофара и виждате как някой си хвърля цигарата през прозореца, даже целия пепелник, хвърчат хартии...”.      „Мърсим, до това, че трошим и ломим всичко онова, което е общо. А то пак е наше, платено с държавни пари, и поправката пак ние ще я плащаме”, добави той.     Кръстев обясни, че като говори за саботаж, експертът има предвид, че няма следи от късо съединение, а огънят е бил в горната част на вагона, където е слаботоковото напрежение и има предпазители „и много трудно би могло да се случи нещо такова“.     Въпросът е по-скоро какво се прави по отношение на превенция на подобни случаи. Ясно е, че подвижният ни състав е доста стар, знаем състоянието на железниците. Много се инвестира в железопътната инфраструктура, но все още не сме намерили формулата в България поне да усвояваме европейски средства за подвижен състав. Защото, каквото и да си говорим, тези вагони са морално остарели, колкото и да се реновират, каза гостът.     Според него трябва да се задълбае и по темата какви са застраховките и обезщетенията на хората. По думите му се правят опити да се спестят пари, като вагони се застраховат само когато са на гарата или само когато са в движение, без да се мисли за последствията в дългосрочна перспектива.     Кръстев е член на Върховния църковен съвет и ще е част от делегацията до Божи гроб за Благодатния огън. Той припомни, че случващото се през цялото време ще бъде предавано на живо във фейсбук профилите на митрополит Антоний и неговия собствен профил.    ", "date": "2018.04.05", "title": "Бивш транспортен министър избухна заради хорската простотия: Мърсим, трошим, никой не пази общото, после всички плащаме"}
{"url": "https://www.blitz.bg/obshtestvo/gerb-s-deklaratsiya-za-velikden-za-blgariya-khristiyanstvoto-e-poveche-ot-religiya_news591353.html", "text": "От пресцентъра на ПП ГЕРБ публикуваха декларация по повод Великденските празници. Ето и пълния й текст:   \"УВАЖАЕМА Г-ЖО ПРЕДСЕДАТЕЛ,  УВАЖАЕМИ НАРОДНИ ПРЕДСТАВИТЕЛИ,     Само след броени дни православните християни ще посрещнем най-светлия си празник Възкресение Христово. Празникът, който ни дава вяра и надежда вече 2000 години. В трудните и тъжни дни на страстната седмица, ние си спомняме за саможертвата на нашия Бог, който беше разпнат, за да спаси нас. Това са дни за равносметка и смирение, които всеки християнин преживява в очакване на Възкресението.     В българската история православното християнство играе основополагаща роля за създаването, съхранението и възкресението на българската държавност. От покръстването извършено от Св. Цар Борис Покръстител в средните векове, когато се положиха основните на монолитната българска културна общност, през петвековното османско владичество, през което християнството се оказа единствената надежда за самосъхранение на българския дух, до Възраждането и борбите за църковна независимост, които формираха и върнаха на картата на Европа българската нация и държавност. През християнската религия ние получихме и имахме възможност да дарим на редица славянски народи своята писменост и култура. Благодарение на покръстването и последвалото го християнско просвещение българският народ изгради своята идентичност, която в периоди на изпитания съхраняваше неговия дух. Не бива да забравяме, че нашата религия и културна принадлежност към християнския свят бяха съхранени с усилията и неизмеримите жертви на десетки поколения в различни исторически епохи. Този факт ни задължава да пазим това наследство и да го почитаме не само чрез ритуалите и по време на празници.     За България християнството е повече от религия. То е фундамент на българската национална идентичност, без който българското общество би загубило смисъл и ориентир за съществуването си. Защото православното християнство е единствената нишка, която ни свързва със Св. цар Борис Покръстител и неговия син Симеон Велики, със Св. Св. Кирил и Методий и техните ученици, с дейците на националното ни възраждане и борците за църковна независимост. Загубим ли тази нишка, ще загубим всичко и най-вече себе си.     През тази година Страстната седмица съвпада с една основополагаща дата в българската история свързана с празника на Възкресение Христово. На 3 април 1860 година, по време на Светата възкресенска литургия, в църквата „Св. Стефан“ в Цариград, българският епископ Иларион Макариополски вместо да изрече името на цариградския патриарх Кирил VІІ обявява пред множеството „Помени Господи всякое епископство православних“. Според църковните канони, отказът на епископа да спомене името на Цариградския патриарх, означава че той отхвърля неговата власт. Думите на Иларион Макариополски били посрещнати с радост от онези 5 800 миряни, които се намирали в църквата и в нейния двор, а година по-късно той и подкрепилите го владици Авксентий Велешки и Паисий Пловдивски платили за смелостта си с три годишно заточение от Цариградската патриаршия. С този акт обаче Иларион Макариополски, подкрепилите го владици и онези 5 800 миряни слагат началото на борбата за църковна независимост на българите, която приключва с успех 10 години по-късно. Тогава, през 1870 година, върху картата на Българската екзархия се появява и съвременната българска нация, която през 1878 година ще породи и новата българска държавност. Държавност, чийто дух винаги ще носи в себе си и думите на Дякон Игнатий, който казва: „В нашата България всички народи ще живеят под едни чисти и свети закони... и за турчина, и за евреина, каквито и да са, за всички еднакво ще е.“   Уважаеми народни представители,  Нека преди светлия празник на Възкресението да си спомним за християнските добродетели на семейните ценности, любовта към ближния, милосърдието и смирението. Нека не само в тези дни, се опитаме да помогнем на страдащите независимо от тяхната религия и етнос. Нека предстоящият празник стане повод да си спомним, че нашата нация и държавност възкръснаха на Великден сред иконите на църквата „Свети Стефан“ в Цариград, а това ни задължава още повече да пазим онзи дух на упорит стремеж към свобода и достойнство, които направиха възможна и появата на новата българска държавност.  Светли празници и нека Бог да бъде с нас!\"    ", "date": "2018.04.05", "title": "ГЕРБ с декларация за Великден: За България християнството е повече от религия!"}
{"url": "https://www.blitz.bg/politika/cherven-oktopod-dushi-mezdra-anton-todorov-nyama-takava-shurobadzhanashchina-snimki_news591374.html", "text": "ГЕРБ почерпи опит от БСП и Хасковогейт, и по същия начин извади \"шуро-зетьо-баджанашки списък\" на назначенията на възлови места в община Мездра. Списъкът бе онагледен, подобно на хасковския, с цветна схема на топлите връзки между общинарите. съобщава Канал 3.Кметът Генади Съ б ков бил отговорен за назначенията, а БСП била окупирала ръководните постове в дирекциите на общинската администрация. Червеният октопод души община Мездра, възкликна Антон Тодоров, който нарече случващото се Мездрагейт 2. От схемата личат снимки и имена на началници в общината - Ива Петрова, която оглавява дирекция \"Хуманитарни дейности\", била майка на лидера на младежкото БСП, бившият общински съветник от БСП Анета Петкова пък била назначена от кмета за шеф на Центъра за личностна подкрепа.  Председателят на Общинския съвет на БСП в града - д-р Илиана Михайлова, пък е управител на многопрофилната болница. Директор на дирекция \"Местни приходи\" е Пепа Христова, ръководител на БСП-жени, общински съветник и технически сътрудник на партията. Списъкът продължава с още червени роднинства, от които негодуват депутатите от ГЕРБ.", "date": "2018.04.05", "title": "Червен октопод души Мездра! Антон Тодоров: Няма такава шуробаджанащина (СНИМКИ)"}
{"url": "https://www.blitz.bg/politika/nova-deputatka-na-mareshki-sbra-ochite-na-mzhete-v-parlamenta-snimki_news591345.html", "text": "След като безпрецедентно повече от шест месеца й се пазеше място, Елена Аксиева положи клетва и стана депутат от партия „Воля”. Тя зае мястото на Нина Миткова като представител на пловдивски избирателен район, пише Флагман бг.Хубавата Елена предизвика сериозен шум, тъй като мъжете ахнаха при влизането й в пленарната зала.  Тя е съпруга на собственика на охранителна фирма Атанас Пешев.  По неофициална информация Елена Аксиева  отказвала да стане депутат дълго време, тъй като родила бебе през 2017 г.  В мрежата м огат да се намерят атрактивни нейни снимки, свързани с близкото й минало.", "date": "2018.04.05", "title": "Нова депутатка на Марешки събра очите на мъжете в парламента (СНИМКИ)"}
{"url": "https://www.blitz.bg/politika/seksi-deputatkata-ot-volya-spodeli-mnenieto-si-za-parlamenta-i-istanbulskata-konventsiya-snimki_news591371.html", "text": "Имам малко бебе, а първите месеци са най-важни за едно дете. Така обясни Елена Аксиева причината дълго време да не стане народен представител.- Г-жо Аксиева, коя сте Вие?  - За мен най-общо – семейна съм, с две деца. В момента уча икономика и от седем години работя като мениджър на софтуерна компания. - Мислили ли сте, че ще стигнете до парламента?  - Не съм си представяла, че ще стигна до парламента. - Коя ще ви е основната задача?  - Основна задача – една от темите, които много ме вълнуват, е политиките, свързани с жените. Наскоро проведохме една такава среща в Пловдив – кръглата маса, на която се обсъдиха с много хора различни проблематики, свързани с жените, така че още от днес смятам да се заема именно с това. - В тази връзка как гледате на Истанбулската конвенция и тя трябва ли да бъде приета?  - Ами нямам мнение по този въпрос. - Защо в продължение на шест месеца не станахте депутат?  - Защото имах малко бебе, което още е малко – на девет месеца, и както знаете първите месеци са най-важни за едно дете. Нямаше как да се отделя от него.  Снимка: Трафик нюз бг  Снимка: Трафик нюз бг ", "date": "2018.04.05", "title": "Секси депутатката от \"Воля\" сподели мнението си за парламента и Истанбулската конвенция (СНИМКИ)"}
{"url": "https://www.blitz.bg/politika/tsetska-tsacheva-na-zapisite-ot-kamerite-se-vizhda-prestpna-nebrezhnost-pri-byagstvoto-ot-zatvora_news591389.html", "text": "От видяното вчера, при прегледа на записите от камерите, има престъпна небрежност по отношение изпълнение на задължения. Какви конкретно трябва да се установи в хода на разследването. Това каза пред журналисти в Народното събрание министърът на правосъдието Цецка Цачева по повод разследването на бягството от Централния софийски затвор на двама опасни рецидивисти. „Необяснимо е как при режима, правилата, заповедите за разрешени вещи, затворниците са се оказали въоръжени. Особено Пелов, който е с огнестрелно оръжие“, посочи тя и потвърди, че е била изненадана от това, което е видяла на записа.     „След като се запознах със ситуацията информирах министър-председателя и по негово предложение, с което изцяло съм съгласна, поисках оставките на временно изпълняващия длъжността главен директор на ГД „Изпълнение на наказанията“ и на директора на затвора“, обясни Цецка Цачева, цитирана от Фокус.     „Двамата изразиха готовност за оставка, коректно е. Това са мъже, които знаят как се носи отговорност при пряко неизпълнение на функции и задачи“, каза още тя.     Попитана ще се засили ли охраната на затвора след случая с избягалите затворници тя коментира: „Разговарях с временно изпълняващите длъжностите главен директор на ГД „Изпълнение на наказанията“ и директора на затвора, че държа в най-кратко време да се каже какво е необходимо в две посоки - човешки фактор и надзирателно-охранителната техника“.    ", "date": "2018.04.05", "title": "Цецка Цачева: На записите от камерите се вижда престъпна небрежност при бягството от затвора"}
{"url": "https://www.blitz.bg/svyat/izvnredno-yuliya-skripal-progovori_news591442.html", "text": "Юлия Скрипал е разпространила официално изявление от болницата, в която се възстановява. Нейните думи са публикувани от лондонската полиция, съобщават местни медии. 33-годишната дъщеря на бившия полковник от руското Главно разузнавателно управление (ГРУ) Сергей Скрипал, която бе намерена в безсъзнание след отравяне с нервнопаралитичното вещество \"Новичок\" (\"Новак\") на 4 март в югозападния английски град Солсбъри, днес е разпространила съобщение, в което се казва:  \"Събудих се преди повече от една седмица и съм щастлива, че могат да кажа, че се чувствам все по-добре с всеки изминал ден. Сигурна съм, че вие разбирате, че целият този епизод е нещо дезориентиращо и се надявам, че ще уважавате моя личен живот и този на семейството ми по време на периода на моето възстановяване. Благодарна съм за грижите към мен и за многото послания, които получих. Имам много хора, на които да благодаря за възстановяването ми и особено бих искал да спомена хората от Солсбъри, които ми помогнаха, когато баща ми и аз бяхме обездвижени. Освен това бих искал да благодаря на служителите в болницата в Солсбъри за тяхната грижа и професионализъм, допълва Юлия Скрипал.  Юлия Скрипал обаче не споменава за състоянието на нейния баща.  .  Това е първо изявление на Юлия Скрипал след отравянето й на 4 март.", "date": "2018.04.05", "title": "Извънредно: Юлия Скрипал проговори!"}
{"url": "https://www.blitz.bg/svyat/dzhena-dyun-s-prvi-dumi-za-shokirashchata-si-razdyala-s-chaning_news591435.html", "text": "Джена Дюън наруши мълчанието си след обявяването на раздялата със съпруга ѝ Чанинг Тейтъм. След 9-годишен брак двойката написа съобщение, в което обявиха решението си. Тогава се появиха и слухове, че те са се разделили заради прекаляването на Чанинг с чашката и заради многобройните му флиртове по различни купони.37-годишната актриса отрече, че пиенето е допринесло за разпадането на брака на холивудската двойка в изявление, публикувано до Daily Mail, предава tialoto.bg.  Представител на звездата пише: „Щастлив съм да поясня, че абсолютно нищо от тези слухове не е вярно. Причината, поради която изказването ни беше толкова положително е, че това е реалната ситуация.“ По-рано се говореше, че Тейтъм пие и излиза твърде много за вкуса на жена си, а също и флиртува с други жени. Чанинг и Джена изглежда водеха много щастлив живот. Те споделяха често снимки с хубавите си моменти в социалните мрежи, затова и новината за тяхната раздяла дойде като голяма изненада за феновете им. От брака си двамата имат дъщеря – Евърли.", "date": "2018.04.05", "title": "Джена Дюън с първи думи за шокиращата си раздяла с Чанинг"}
{"url": "https://www.blitz.bg/svyat/sauditska-arabiya-s-prvi-film-v-kino-ot-35-godini-nasam-eto-s-koya-prozhektsiya-startira-sled-padaneto-na-zabranata_news591461.html", "text": "\"Черната пантера\" е първият филм, който се излъчва в саудитските кина след 35 години забрана, която ще бъде отменена следващия месец, пише Guardian. Премиерата му в Рияд се очаква на 18 април като част от сделка на американската верига AMC, която ще открие 40 кина в саудитски градове през следващите пет години.Саудитска Арабия е имала няколко кина през 70-те години на миналия век, но духовници ги затварят във връзка с нарастващото ислямистко влияние в целия арабски регион по това време.  През 2017 г. правителството заяви, че ще премахне забраната като част от амбициозните икономически и социални реформи, наложени от принц Мохамед бин Салман. Понастоящем той обикаля САЩ, търсейки инвестиции, за да разшири икономиката и да намали зависимостта от петрола. Саудитските араби са запалените потребители на западни медии и култура. Въпреки забраната за кино, холивудските филми и последните телевизионни сериали са широко гледани и обсъждани. Първото кино на AMC ще бъде разположено във финансовия район \"Крал Абдула\" в сграда, която първоначално е предназначена за симфонична концертна зала, коментира изпълнителният директор на AMC Адам Арон. Основната зала включва около 500 кожени седалки, оркестър и тераса, както и мраморни бани, допълва той. До средата на лятото ще бъдат добавени още три екрана. \"Смятаме, че това ще бъде най-красивият киносалон в света\", обяснява Арон. За население над 32 милиона души, повечето от които са на възраст под 30 години, Саудитска Арабия иска да създаде около 350 кина с над 2500 екрана до 2030 г. \"Възстановяването на кината ще помогне за засилване на местната икономика, като се увеличат разходите на домакинствата за развлечения и същевременно се подкрепят създаването на работни места\", коментира министърът на културата Ауад Алауад. Адам Арон допълва, че очаква същите версии на филми, показани в страни като Дубай или Кувейт, да са подходящи и за Саудитска Арабия. \"Холивуд отдавна се е занимавал с чувствителността на Близкия изток и съответно е коригирал филмовия продукт\", допълва той.  ", "date": "2018.04.05", "title": "Саудитска Арабия с първи филм в кино от 35 години насам! Ето с коя прожекция стартира след падането на забраната"}
{"url": "https://www.blitz.bg/svyat/ellinotourkika-putin-razpolaga-raketi-v-srbiya-ministrt-na-otbranata-podgotvya-stranata-za-nay-loshoto_news591432.html", "text": "Сърбия вече получи четири бойни самолета МиГ-29 подарък от Русия, а експерти от двете страни \"обсъждат детайли от руския план за разполагане на ракети с ядрени бойни глави и други видове бойна техника\". Това съобщава изданието Ellinotourkika, цитирано от epicenter.bg. \"Ние трябва да се подготвим за най-лошото\", заяви министърът на отбраната на Сърбия в момент, когато събитията на Балканите се развиват с главозамайваща скорост, а някои източници съобщават за руска база в Прешево, Южна Сърбия, където се наблюдавало сериозно придвижване на сръбски танкове и бронирана бойна техника. Същите източници съобщават и за движение на ракетни комплекси \"Искандер-М\" с ядрени бойни глави.В същото време медиите в Сърбия съобщават, че първата оръжейна сделка между Белград и Москва вече е финализирана. Става въпрос за доставката на четири щурмови вертолета - убийци на танкове - Ми-35, други четири вертолета Ми-17, танкове Т-72, БМП-2 и други видове бойно оборудване, информацията за което засега се пази в тайна. Решението за сделката е взето на срещата на министрите на отбраната Сергей Шойгу и Александър Вулин.  \"Ние обсъдихме и нашето бъдещо военно и техническо сътрудничество, модернизацията на изтребителите МиГ, както и други въпроси за въоръженията. Длъжни сме да се подготвим за най-лошия сценарий\", добавил многозначително Вулин. Мобилизацията и информациите за руска база в Южна Сърбия предизвиква безпокойство по целия балкански регион, включително Гърция. По информация на източниците, новата руска база \"се разгръща\" в района на Прешево, след секретно споразумение, сключено преди два месеца и ще бъде въоръжена с ракети със среден обсег.  В резултат от това пребазиране на руските мобилни пускови ракетни комплекси, всички военни обекти на НАТО в радиус от минимум 500 км ще бъдат в зоната на гарантираното поразяване. И това е според официалните характеристики на комплекса, за които има открити руски източници. В Пентагона са убедени, че \"Искандер\" има далеч по-голям обсег.  В съчетание с вече разположените в Калининградска област ракетни комплекси, такива страни като Германия и Полша ще бъдат в обсега на руските ракети, които ще бъдат обслужвани от руски специалисти. Това е особено важно, подчертава изданието, тъй като регионът на Прешево е близо до границата с Косово и ще стане основа, на която руснаците ще контролират Балканите в един потенциален конфликт между САЩ и Русия на полуострова.  Този тактически ход на руския президент е пряко свързан с отговора на американските бази в Косово, Скопие и България и безусловно се явява стъпка към контрол над Балканите, явно оказвайки влияние върху страни като Гърция, Италия, Австрия, Косово и Албания. Сръбските власти, продължава изданието, са се споразумели с Москва и наградите, които ще получат, ще бъдат много сериозни, включително доставки на \"напредничави\" оръжейни системи.", "date": "2018.04.05", "title": "Ellinotourkika: Путин разполага ракети в Сърбия! Министърът на отбраната подготвя страната за \"най-лошото\""}
{"url": "https://www.blitz.bg/analizi-i-komentari/bild-moskva-ima-s-kakvo-da-unishchozhi-berlin-i-bez-novoto-superorzhie-na-putin_news590937.html", "text": "За Европа въоръженията, с които се похвали Путин, имат второстепенно значение, защото за нея отсега има твърде реална и съвсем близо заплаха. За нея пише германският журналист Петер Тиде в материала под заглавие „BILD auf der Spur von Putins Atom-Raketen”. В статията става дума за ракетите „Искандер”, които заплашват Европа и могат да унищожат Берлин, намиращ се на по-малко от 500 км от стартовите позиции на ракетите в Калининград, насред източните територии на ЕС между Полша и Литва.     Журналистът Петер Тиде тръгва от Солдатов по пътечки през гората и достига до голяма жълта врата с емблемата на руските ракетни войски. До 2000-та година тук са се намирали ядрени оръжия, насочени към Германия и Западна Европа.     Опасността се завръща в горите около Солдатов и там по цялата Калининградска област отново се разполагат подразделения на ядрените сили на Русия, пише таблоидът Bild. Този път те не са насочени към цялата Западна Европа, а към бившите съюзници Полша, Чехия, източната част на Берлин, Прибалтика и Скандинавието.     Според автора на публикацията, новата задача на руските подразделения в региона е да „създадат заплаха за новия враг на неговия праг”. Например в Черняховск (някога наричан Инстербург) на час пътуване с кола се разполага 152-а руска гвардейска ракетна бригада. Подобни подразделения постоянно се разполагат в горичките и низините, обикновено край малки рекички добре замаскирани сред дървета и хълмове. В района непрекъснато се разместват съвременни мобилни ракети „Искандер”, затова пътищата са разбити до неузнаваемост. Патрули постоянно контролират периметъра.     Техниката и цели подразделения се преместват и си сменят местоположението, обаче една местност винаги остава без изменения в продължение на десетилетия. Според Bild, става дума за двете съседни села Колосовка и Переславское източно от Калининград. Според журналиста, именно там се намира централният команден пункт на стратегическите ядрени войски на Русия в региона – „ядреният форпост на Путин насред Източна Европа”.     В Переславское невзрачен път, минаващ сред съветски панелни сгради, води към командния център на ядрените сили на Русия в региона, откъдето в случай на война се управлява старта на ракетите. Именно тук пристигат заповедите от московския Кремъл на около 1000 км и именно тук решават кога и къде трябва да се преместят руските ракети, отбелязва Bild.    Превод и редакция: БЛИЦ    ", "date": "2018.04.05", "title": "Bild: Москва има с какво да унищожи Берлин и без новото супероръжие на Путин"}
{"url": "https://www.blitz.bg/svyat/shcho-za-avtomobilen-tank-prodava-izrael_news591313.html", "text": "Израелските компании Gaia Automotive Industries и Elbit Systems продават на Филипините 13-тонни триосни автомобили Amir 6x6, снабдени с 30-мм оръдия на автоматичен купол Elbit UT30 в рамките на новата програма AFV „Horizon 2”. Съобщението е на israeldefense.com. Gaia 6x6 AMIR е последното попълнение към семейството AMIR, съчетаващо високо равнище на оцеляване и защита от мини, с повишени тактически способности. Предлага се и опция за осигуряване на защита от реактивни боеприпаси.     Компанията Gaia Automotive Industries Ltd. произвежда основно бронетанкова техника и специализирани транспортни средства (например противопожарни машини). /  БЛИЦ    ", "date": "2018.04.05", "title": "Що за автомобилен танк продава Израел?"}
{"url": "https://www.blitz.bg/svyat/v-rusiya-presmetnakha-kolko-nabroyavat-amerikanskite-voyski-v-aziya_news591379.html", "text": "Заместник-началникът на Главно оперативно управление на руския Генерален щаб Игор Костюков обяви, че в Азиатско-Тихоокеанския регион (АТР) се намират около 400 хил. американски военни, пише ria.ru. Тези войски служат за бързо разполагане във всяка една точка в АТР. Сега в региона функционират над 50 големи военни бази, като общо военните обекти са над 200, обявил Костюков по време на Московската конференция по международна сигурност. /  БЛИЦ    ", "date": "2018.04.05", "title": "В Русия пресметнаха колко наброяват американските войски в Азия"}
{"url": "https://www.blitz.bg/svyat/koshmar-v-gruzinska-mina-shest-dushi-zaginakha-drugi-trima-v-bolnitsa_news591367.html", "text": "Шестима миньори са загинали при инцидент в грузинския град Ткибули, съобщава министерството на вътрешните работи на страната. Още няколко души са получили наранявания и са настанени в болница. Според министерството е рухнала стена в мината и е затрупала работниците.     Започнало е разследване. Ранените са трима души.     Президентът Гиорги Маргвелашвили изказа съболезнования на близките на загиналите и заяви, че трагичният инцидент е показателен за драматичната ситуация с условията на труд в бранша.    ", "date": "2018.04.05", "title": "Кошмар в грузинска мина! Шест души загинаха, други трима – в болница"}
{"url": "https://www.blitz.bg/svyat/estoniya-km-sashch-dayte-ni-peytrit-za-da-sdrzhame-rusiya_news591361.html", "text": "Президентката на Естония Керсти Калюлайд поиска на естонска земя да бъдат разположени американски военни и ракети \"Пейтриът\", за да се осигури надеждно възпиране на Русия, предаде Франс прес. Калюлайд даде интервю на АФП във Вашингтон, където бе на посещение заедно с колегите си от Латвия и Литва.Разполагане на американски войски и бойна техника ще укрепи присъстващите в Естония сили на НАТО, което би било реакция на все по-войнствената позиция на Москва, каза естонската консервативна лидерка.  \"Искаме да гарантираме, че и териториите, и войските на НАТО са добре защитавани\", продължи тя. \"Трябва да гарантираме защита и подкрепа от въздуха за тези войски. Нуждаем се от надеждни възпиращи сили\". Президентката на Естония посочи, че този въпрос не е обсъждан на срещата във вторник в Белия дом на тримата балтийски президенти с Доналд Тръмп - който обикновено не е въодушевен към разполагане на американски военни ресурси в чужбина - но че разговорите между двете страни продължават. Основни американски събеседници по въпроса са министърът на отбраната Джим Матис и вицепрезидентът Майк Пенс. НАТО разположи в Естония британски, френски и датски военни, но според Керсти Калюлайд разполагането на американски войски ще придаде на присъствието на НАТО друго измерение. \"Предпочитаме двустранно споразумение за постоянно разполагане на военни на принципа на ротацията\", обясни тя. \"Някои смятат, че на НАТО й е нужно много време, за да реагира, а със САЩ реакцията може да е по-бърза\", каза президентката на Естония. Според нея Западът трябва да прояви \"стратегическо търпение\" към териториалните амбиции, приписвани на Русия\", и наред с това да поддържа и дори да засилва икономическите санкции. \"След Солсбъри възникнаха много въпроси за възможността да се предприемат мерки срещу руските пари в различни страни, и според мен си струва да се опита\", каза Калюлайд. Руският президент Владимир Путин \"обеща да насочи вниманието си към руската икономика. Надявам се, че ще го направи\", добави тя в интервюто за Франс прес.", "date": "2018.04.05", "title": "Естония към САЩ: Дайте ни \"Пейтриът\", за да сдържаме Русия"}
{"url": "https://www.blitz.bg/svyat/s-voynstvena-rech-ministr-kamenos-nasochi-golyama-grtska-voyska-km-granitsata-s-turtsiya_news591386.html", "text": "Гръцкият министър на отбраната Панос Каменос разпореди да бъдат изпратени допълнителни войски на островите в Егейско море и в граничните райони с Турция. Каменос заповяда в района на островите на река Марица да се разположат още 7000 войници. „Ако се опитат да оспорят и една педя от нашата територия, ние обединените гърци ще ги унищожим“, заяви министърът по време на военно обучение на остров Икария, съобщава „Грийк рипортър”.     Според него „целият гръцки народ трябва да внимава, защото врагът непрекъснато провокира“.     „Ние не се страхуваме, но няма да падаме на колене заради техните провокации, заплахи и обиди. Те ни правят по-силни“, каза още Каменос, който е и лидер на дясната националистка партия „Независими гърци“.     Тази седмица комисията по отбрана в гръцкия парламент одобри в спешна процедура увеличаване на военните разходи с 1 млрд. евро, на фона на засилващото се напрежение с Турция.     Сумата е предвидена за модернизация на 85 изтребителя F-16 и двете ескадрили Mirage-200, които са на въоръжение, както и за гръцкия флот.     Междувременно премиерът Алексис Ципрас отново призова Турция „в знак на добра воля“ да освободи двамата гръцки войници, които бяха арестувани миналия месец, след като пресякоха турската граница в района на Марица.     Той също така изрази загриженост, като подчерта „нарастващите провокации“ на Анкара.     „В последно време тя засили провокациите и допринесе за ескалацията на ситуацията на всички фронтове“, каза Ципрас на правителствено заседание.    ", "date": "2018.04.05", "title": "С войнствена реч министър Каменос насочи голяма гръцка войска към границата с Турция"}
{"url": "https://www.blitz.bg/obshtestvo/izvnredno-v-blits-sdiite-opravdali-kilrite-pusnakha-i-mogshch-arabin-obvinen-v-prisvoyavaneto-na-milioni-ot-lekarstva_news591436.html", "text": "Тежък скандал е на път да изпепели крехкото доверие на нашите сънародници в правораздавателната система. БЛИЦ научи, че съдебният състав, който оправда килърите на Кирил Киров-Киро Японеца, пуснал с лека ръка кмета на Септември, а преди това и страшилището Ценко Чоков, отново се е прочул със скандално решение. Преди минути съдиите Петя Колева, Даниела Врачева и Димчо Георгиев са освободили от ареста сириеца с български паспорт Амир ал Хосейни, фармацефт. Той бе задържан за далавера с лекарства, която по нанесени щети на държавния бюджет е не по-малка от тази с \"КТБ\".  На всичкото отгоре Хосейни е подсъдим и по други два процеса.  Тези факти, обаче изглежда никак не са стреснали съдиите Колева, Врачева и Михайлов. И те с лека ръка са пуснали по живо, по здраво обвиняемия арабин, въпреки тежестта на събраните срещу него доказателства и многобройните свидетелски показания.  Още по-странното в случая е, че само преди два дни друг състав на Специализирания съд е отказал да освободи Хосейни. Изглежда неговите защитници са търсили друг съдебен състав, от който са разчитали по-милостиво решение за клиента си.  И вероятно съдбата се е оказала благочестива към Хосейни и то точно в навечерието на един от най-светлите християнски празници Великден.  Знаково е, че Колева, Врачева и Георгиев са се разпоредили за освобождаването на задържания арабски гражданин на Велики четвъртък - най-важният ден от Страстната седмица. На този ден християните си припомнят Тайната вечеря, молитвата на Христос в Гетсиманската градина, предателството на Юда, съдът на Пилат Понтийски над Исус.  А нашенският съд в лицето на спецапалетивните магистрати, е решил да се изплюе в лицата на колегите си, които положиха кански усилия да разкрият дейността на Хосейни.  Важното е, че Бог вижда всичко и няма как да бъде излъган, а веднъж вече той е изгонил търговците от храма! Ивайло КРАЧУНОВ    ", "date": "2018.04.05", "title": "Извънредно в БЛИЦ! Съдиите, оправдали \"Килърите\", пуснаха и могъщ арабин, обвинен в присвояването на милиони от лекарства!"}
{"url": "https://www.blitz.bg/obshtestvo/sheft-na-antikoruptsiya-plamen-georgiev-vzrazi-na-opitite-na-syuza-na-sdiite-da-manipulirat-obshchestvoto_news591422.html", "text": "Шефът на КПКОНПИ (Комисия за борба с корупцията и отнемане на незаконно придобитото имущество) Пламен Георгиев изрази възраженията си срещу опитите на Съюза на съдиите в България да манипулират обществото. Съюзът на съдиите многократно се опита да манипулира общественото мнение по отношение на Пламен Георгиев. Висшият държавен служител отговори с отворено писмо до председателя на НС, ВСС и Европейската комисия.  Ето какво пише в него:  ДО  ПРЕДСЕДАТЕЛЯ НА НАРОДНОТО СЪБРАНИЕ  ВИСШИЯ СЪДЕБЕН СЪВЕТ  ЕВРОПЕЙСКАТА КОМИСИЯ     УВАЖАЕМИ ДАМИ И ГОСПОДА,  Обръщам се към вас във връзка с опит за грубо погазване на Европейската конвенция за защита правата на човека и основните свободи от неправителствената организация Съюз на съдиите в България – сдружение на магистрати, призвани априори да бранят и защитават законността и основните човешки права. Повод е тяхно открито писмо от 4 април 2018 г., което презумира, че аз като ръководител на висш държавен орган нямам право в интервю да изказвам мнение по съдебно решение. Става дума за позиция, изразена от мен пред специализираното интернет издание „Правен свят“, в която коментирам въпросите, с които съдия от Софийски градски съд се обръща към съда в Люксембург в преюдициално запитване по дело, по което оглавяваната от мен Комисия е страна.  Изразената от Съюза на съдиите в България позиция е в разрез с чл. 10 от Конвенцията, който еднозначно постановява, че „всеки има право на свобода на изразяването на мнения. Това право включва свободата да отстоява своето мнение, да получава и да разпространява информация и идеи“. Нещо повече, концепцията, че ръководител на висш държавен орган трябва да търпи ограничения в свободата на мнение, нарушава чл. 14 от Конвенцията, според който упражняването на права не може да бъде обект на дискриминация по никакъв признак.  Текстът на Конвенцията в чл. 10 дава възможност на държавите да ограничават свободата на словото чрез законодателство, което забранява увреждането на репутацията и нарушаването на правата на другите, както и такова, което способства за поддържане на авторитета и безпристрастието на правосъдието. Но тези ограничения в не по-малка степен важат и за съдиите и техните организации, които по дефиниция са призвани да бранят както авторитета на съда, така и безпристрастността на правосъдието.  От тази гледна точка бих обърнал внимание на твърденията в тяхното открито писмо, а именно: „господин Георгиев съвсем еднозначно изразява своята позиция, че това запитване е било ненужно за правилното решаване на делото, че също така ненужно ще го забави“, както и че „институтът на преюдициалното запитване е в тежест на Българската държава“. Подобни твърдения, ако биха били верни, биха били груба намеса в работата на български съд и неуважение към съда в Люксембург. Само че те не отговарят на изразената от мен позиция. В нея няма дори намек за това кое би било „правилното“ решаване на делото, а единственият ми коментар по сроковете е, че „времето, за което ще се стопира дейността на Комисията, е голямо.“ Колкото до мнението ми за съда в Люксембург, от думите ми, че „това е много сложно производство“ трудно може да се направи предположение, че го смятам за процедура, която е „в тежест за Българската държава“.  В допълнение, на директен журналистически въпрос дали виждам скрит умисъл в действията на съдиите от Софийския градски съд отговарям „Не мога да коментирам такъв въпрос, просто излагам фактите.“ Поради тази причина изводът в писмото на Сюъза на съдиите в България „може да се приеме, че в цялост интервюто внушава, че българският съд е некомпетентен, зависим, обвързан“ е извод в сферата на личното мнение и усещанията, с които българското законодателство не се занимава.  Нещо повече, в този дух е и Конституционно Решение № 13 от 13 октомври 2012 г., което обявява за противоконституционни текстове от Закона за отнемане в полза на държавата на незаконно придобито имущество и в частност формулировката на чл. 3, ал. 1 в частта “и да се възстанови чувството за справедливост у гражданите” с мотива, че чувството за справедливост, както и поначало всички чувства, не са обективни факти.  В отвореното си писмо Съюзът на съдиите в България припомня чл. 4 ал. 1 т.1 от Закона за противодействие на корупцията и за отнемане на незаконно придобитото имущество, който постановява, че в работата си оглавяваната от мен Комисия трябва да се ръководи от принципите на законност и обективност. Същевременно чл. 4 от Закона за съдебната власт постановява, че „Органите на съдебната власт изпълняват функциите си безпристрастно.“ Същото би трябвало да важи в не по-малка степен за съдиите и техните организации, а изопачаването на думите ми хвърля съмнение върху тази безпристрастност.  В същото време Съюзът на съдиите в България не се занимава с изложените в интервюто факти, а именно:  Факт е, че от над 20 искания на страни по дела за преюдициални запитвания до съда в Люксембург това е второто, уважено и изпратено от български съд.  Факт е, че преюдициалното запитване се отправя две години след внасянето на иска от страна на Комисията и отговорите на ответната страна по този иск.  Факт е, че въпросите по запитването повтарят в голяма част мотивите на една от страните по това дело.  Факт е, че делото към този момент не е тръгнало по същество и след повече от 2 години е на етап подготовка на делото в закрито заседание.  Факт е, че България е в наказателна процедура заради Директива 2014/42/ ЕС, която не е транспонирана в българското законодателство и към настоящия момент.  И накрая, факт е, че като страна по делото Комисията научи за решението на съда от медиите, а не от самия съд, както би следвало.  Дотолкова, доколкото Съюзът на съдиите в България се обръща към Народното събрание като орган, който осъществява контрол върху ръководената от мен Комисия, към Виския съдебен съвет като орган, който трябва да защити съда и отделния съдия от „недобросъвестни коментари“ и Европейската комисия в качеството й на „пазител на правото на ЕС“, аз също се обръщам към тези институции с призив за защита на правовия ред и на прокламираните в Европейската конвенция основни права.  Идеята, че представителите на една от властите в страната не могат да бъдат критикувани и следователно са априори непогрешими нарушава всички демократични принципи, на които се основава Европейският съюз, от който България е част. Тази идея за непогрешимост не би следвало да се толерира, независимо дали произтича от представител на законодателната, изпълнителната или съдебната власт.     05 04 2018 г.  С УВАЖЕНИЕ,  ПЛАМЕН ГЕОРГИЕВ  ПРЕДСЕДАТЕЛ ", "date": "2018.04.05", "title": "Шефът на \"Антикорупция\" Пламен Георгиев възрази на опитите на Съюза на съдиите да манипулират обществото!"}
{"url": "https://www.blitz.bg/svyat/trmp-prati-natsionalnata-gvardiya-na-granitsata-s-meksiko_news591326.html", "text": "Американският президент Доналд Тръмп нареди незабавното изпращане на Националната гвардия на Съединените щати на границата с Мексико. Причината - за да помогне при удържането на незаконните имигранти. Според Тръмп положението на границата сега е станало кризисно и това застрашавало безопасността, сигурността и суверенитета на американците.     В подписания от президента меморандум, Националната гвардия има за задача \"да спре потока от смъртоносни наркотици, членове на организирани престъпни групи и други престъпници и незаконно влизащи чужденци в страната\".     Армията вече е пращана там през 2010 г. по заповед на Барак Обама.    ", "date": "2018.04.05", "title": "Тръмп прати Националната гвардия на границата с Мексико"}
{"url": "https://www.blitz.bg/svyat/nyama-proshka-sashch-podpukvat-ruskite-oligarsi_news591356.html", "text": "САЩ планират да наложат санкции срещу руски олигарси, съобщи „Ройтерс“. Решението може да бъде обявено през следващите няколко дни. Очаква се това да бъдат най-агресивните мерки срещу руския елит от страна на американските власти.Санкциите са във връзка с обвиненията за руска на меса в изборите в САЩ. Санкциите може да засегнат хора, близки до руския президент Владимир Путин.  Русия отрича да е оказвала намеса в американските избори. Американският президент Доналд Тръмп често е критикуван, че не взима сериозни мерки спрямо Русия по тази тема. Очаква се санкциите да засегнат 19 физически лица и 5 организации. Сред тях има и групи, свързани с руските разузнавателни служби. Тръмп вече покани Владимир Путин на среща във Вашингтон. Вероятно това ще е основна тема на разговори.", "date": "2018.04.05", "title": "Няма прошка! САЩ подпукват руските олигарси"}
{"url": "https://www.blitz.bg/ikonomika/zapasite-ot-petrol-v-sashch-spadat_news591336.html", "text": "Търговските запаси от петрол в САЩ за миналата седмица са спаднали с 4617 хил. барела – до 425,332 млн. барела, сочат данните от седмичния отчет на министерство на енергетиката на САЩ.Запасите от бензин са спаднали с 1116 хил. барела и съставляват 238,477 млн. барела, съобщава агенция Bloomberg.  Търговските запаси от дестилати се увеличават с 537 хил. барела, достигайки 129,491 млн. барела. Експертите, анкетирани от Bloomberg са очаквали увеличение на запасите от петрол с 2000 хил. барела, понижение на запасите от бензин с 1500 хил. барела и намаляване на запасите от дестилати с 1300 хил. барела.", "date": "2018.04.05", "title": "Запасите от петрол в САЩ спадат"}
{"url": "https://www.blitz.bg/politika/aleksandr-sidi-ot-vmro-drzhavata-ne-se-e-otkazala-ot-sdelkata-za-chez_news591487.html", "text": "Държавата не се е отказала от участие в сделката за ЧЕЗ. Коалиционният съвет не е разглеждал този въпрос, това със сигурност ще стане, когато има някакъв въпрос за гледане. Това заяви в \"Денят на живо\" по Канал 3 от името на Обединени патриоти Александър Сиди, депутат от ВМРО. Той  увери, че ОП не са променили позицията си.  \"За казуса ЧЕЗ от Обединени патриоти винаги сме казвали, че за нас е добре тези дружества да бъдат държавна собственост. И сега не сме променили тази си позиция\", посочи Александър Сиди.     На възражението на водещата Мая Костадинова, че управляващите вече са се отказали, той изтъкна: \"Не сме се отказали - първо, ние нямаме изявление на премиера. Финансовият министър, разбира се, може да е разговарял с премиера, но коалиционният съвет не е разглеждал този въпрос и в крайна сметка не му е времето и мястото сега да се разглежда\".     Той припомни, че продавачът ЧЕЗ не е изразил позицията си относно евентуално участие на българската държава в сделката с \"Инерком\" на Гинка Върбакова.     \"Нямаме мнението на ЧЕЗ. Търговската сделка между двете дружества продължава да си тече. В момента, в който ЧЕЗ каже, че няма против държавата да се включи, тогава ние можем да направим коалиционен съвет, да изложим доводите си и да обявим, че ние задължително искаме държавата да влезе\", каза Александър Сиди.     \"Държавата можеше да поиска от Гинка Върбакова да поиска от продавача ЧЕЗ разрешение държавата да се присъедини в сделката и съответно да се присъедини към закупуването на активите. Дотук това се е случило и ние чакаме становището на ЧЕЗ\", припомни той.     \"Със сигурност ще се гледа на коалиционен съвет тогава, когато има някакъв въпрос за гледане. Все още имаме изказвания, които са разнопосочни и които са в пространството по причината, че няма казус, който да бъде решаван.     Влизането на държавата в сделката, както го казват от опозицията, не е това, което ние говорим: влизането на държавата в управлението на дружеството е нещо съвсем различно\", продължи Александър Сиди     \"Към днешна дата държавата няма място в търговската сделка, дотолкова доколкото това зависи изцяло от продавача (ЧЕЗ). Ние в момента говорим за някаква евентуална възможна позиция на държавата някъде  в бъдещето. И това е целият въпрос. Ние продължаваме в случая с ЧЕЗ да говорим за Нероден Петко.     Продължаваме да не вникваме в детайлите, че това е една търговска сделка между две дружества и на този етап към днешна дата държавата продължава да няма място в тая търговска сделка\", заключи Александър Сиди. ", "date": "2018.04.05", "title": "Александър Сиди от ВМРО: Държавата не се е отказала от сделката за ЧЕЗ"}
{"url": "https://www.blitz.bg/ikonomika/poreden-sriv-bitkoynt-se-obeztseni-do-pod-7000-dolara-za-broy_news591337.html", "text": "Биткойнът се обезцени в сряда под границата от 7000 долара за брой, докато цената и на други криптовалути се понижава, съобщава CNBC, пише Инвестор бг. Най-голямата по пазарна капитализация криптовалута загуби 8% от стойността си, достигайки 6782,64 долара по данни на CoinDesk.Според Мати Грийнспан, старши анализатор в eToro, движенията в посока надолу в момента са свързани по-скоро с това, че трейдърите оценяват активите си в портфолиото, отколкото с опасенията за световна търговска война.  „Сегашните движения имат огромна връзка с начина на управление на портфейлите, като освен това криптовалутите имат все по-голяма корелация с фондовите пазари, особено през последните седмици“, каза още Грийнспан. Етер и рипъл, втората и третата по популярност криптовалути, отчитат сериозни понижения в цената си в сряда. Етерът поевтинява с повече от 9% до 365,31 долара за брой, докато рипълът – с повече от 10% до 50 цента за брой. Криптовалутите като биткойна, които са децентрализирани и не са подкрепени от правителствата по света, са изключително волатилни активи. Чарлз Хайтър, главен изпълнителен директор на CryptoCompare, заяви, че инвеститорите вероятно бягат към по-безопасни активи, тъй като притесненията около протекционизна остават. Биткойнът претърпя изключително лош старт на годината, след като цената му се свлече с 48% през първото тримесечие. За сравнение през декември той достигна връх от близо 20 хил. долара.", "date": "2018.04.05", "title": "Пореден срив: Биткойнът се обезцени до под 7000 долара за брой"}
{"url": "https://www.blitz.bg/layfstayl/konstantin-krie-tmno-minalo-bashcha-mu-go-prebival-sistemno-kato-malk_news591482.html", "text": "Любимецът на фолк феновете Константин крие тъмно минало. Като малък Коцето е бил жестоко малтретиран от своя баща заради оценките в училище. Строгият татко Иван работел в структурите на МВР и често изкарвал лошото си настроение върху синовете си Светослав и Константин.„Рядко се прибираше, но и много често предпочитах да го няма“, споделя сам певецът. Дали от страх, че ще бъде наказан и бит с твърдия колан, но Коцето бил прилежен ученик и често носел шестици.  Родителят милиционер искал да вижда само отлични оценки в бележника на по-малкия си син. За всяка по-ниска бележка от шестица безцеремонни го налагал с кожения си колан, твърди „Уикенд“.  „Като го видех, първата ми мисъл беше да узная къде е коланът“, призна чалга звездата.", "date": "2018.04.05", "title": "Константин крие тъмно минало! Баща му го пребивал системно като малък"}
{"url": "https://www.blitz.bg/layfstayl/razkrikha-za-grozna-krazhba-na-gadzheto-na-preslava-pavel-obral-dve-babi-s-izmama-ostavil-gi-bez_news591450.html", "text": "Гаджето на Преслава съвсем наскоро е ограбил две психично болни баби, алармираха пред „Уикенд” познати на певицата. Павел Лазаров, от когото звездата е бременна, е отнел с измама скъпите наследствени апартаменти на възрастните жени и ги изпратил да живеят в панелки в краен квартал на София.Двете пенсионерки, които Павел ограбил, били съседки, имали жилища в стари аристократични тухлени кооперации в центъра на София. Сградите били в непосредствена близост до НДК, а всеки от апартаментите имал пазарна цена поне 200 бона в евро. Както много възрастни хора в центъра на столицата обаче, и тези живеели съвсем сами, пенсиите им били доста ниски, нямало на кого да разчитат нито за съвет, нито за помощ. Знае се, че именно такива хора най-често стават жертви на безскрупулните имотни измамници.   Павел успял да примами бабите да разпишат документи, че заменят скъпите си жилища за панелни гарсониери в квартал „Обеля”, чиято цена е 6 пъти по-ниска. Когато жените усетили, че са измамени, вече било прекалено късно. Те не посмели дори да се оплачат в полицията, защото мъжът на Преслава ги заплашил със саморазправа.  „ ”, твърдят познати на Преслава.  Според тях, Павел няма никакво намерение да живее в отнетите с измама апартаменти, тъй като жена му има огромни палати, в които ще се разполага и той, и бъдещият наследник, който ще му се роди. Апартаментите до НДК се нуждаели от основен ремонт, за който Лазаров нямал намерения да плаща. И в сегашния си запуснат вид обаче те имали достатъчно добра цена заради невероятната си локация.", "date": "2018.04.05", "title": "Разкриха за грозна кражба на гаджето на Преслава! Павел обрал две баби с измама, оставил ги без..."}
