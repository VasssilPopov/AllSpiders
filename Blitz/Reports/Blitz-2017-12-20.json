{"url": "https://www.blitz.bg/svyat/trmp-gotvi-ogromna-finansova-sekira-za-vsichki-koito-sa-protiv-reshenieto-mu-za-yerusalim_news566145.html", "text": "\n Президентът на САЩ Доналд Тръмп заплаши днес да спре финансовата помощ за страните, които гласуват в ООН в подкрепа на проекторезолюцията срещу  . Това съобщи Ройтерс. \n\"Те получават стотици милиони, дори милиарди долари, а ще гласуват срещу нас. Е, ние следим тези гласувания. Нека да гласуват срещу нас. Ще спестим доста пари. Не ни засяга\", заяви Тръмп. \nОбщото събрание на ООН е свикало за утре специална сесия по искане на арабски и мюсюлмански страни по повод предизвикалото спорове решение на САЩ, уточнява bTV. \n", "date": "2017.12.20", "title": "Тръмп готви огромна финансова секира за всички, които са против решението му за Йерусалим"}
{"url": "https://www.blitz.bg/svyat/ot-30-mart-2019-g-svett-i-po-spetsialno-evropa-nyama-da-e-sshchata_news566065.html", "text": "\n Преходният период на Брекзит, по време на който правилата на ЕС ще продължат да се прилагат спрямо Великобритания след излизането й, трябва да продължи от момента, в който тя напусне блока през март 2019 г. до края на 2020 г. Това съобщиха от Европейската комисия. \nДнес ЕК изпрати препоръка до Съвета на ЕС да започне обсъжданията във връзка със следващия етап от организираното оттегляне на Обединеното кралство от общността. \nВ новите указания за водене на преговорите се съдържат допълнителни подробности относно евентуалните преходни договорености. \nВ тях се посочва, че Обединеното кралство ще продължи да участва в митническия съюз и в единния пазар и ще прилага всички съществуващи регулаторни, бюджетни, надзорни, съдебни и правоприлагащи инструменти и структури на Съюза. \nОт 30 март 2019 г. нататък обаче то ще се счита за трета държава и повече няма да бъде представено в институциите, агенциите, органите и службите на ЕС. \nС това ще започне преходният период, който трябва да бъде ясно определен и точно ограничен във времето. От Еврокомисията препоръчват той да приключи най-късно на 31 декември 2020 г.  \nИзточник:  \n \n", "date": "2017.12.20", "title": "От 30 март 2019 г. светът, и по специално Европа, няма да е същата!"}
{"url": "https://www.blitz.bg/svyat/trima-nashentsi-zavrtyakha-takava-shashma-v-tsentra-na-rim-che-chak-karabinerite-onemyakha-desetki-dushi-sa-uzhileni-s-tlsti-pachki_news566068.html", "text": "\n Фалшив банкомат, дело на трима българи, е изкопирал информациите от десетки кредитни и дебитни карти на туристи в центъра на Рим. Това съобщава в. \"Кориере дела сера\". \nСамо за половин ден фалшифицираното с български оригинални части устройство за теглене на пари на филиал на банка Уникредит успяло да изкопира нелегално кодовете на картите на много туристи и римляни. \nНикой от тях не усетил, че машината за теглене на пари до стълбището на Испанския площад е модифицирана от пирати. 28-годишен и 55-годишен са майсторите на ужилването, за което избрали възможно най-оживеното място в сърцето на Рим, уточнява Канал 3. \nВ хотелска стая на близката улица ги чакал и техният съучастник - 44-годишен българин. В стаята били открити 12 магнитни клонирани карти, една карта със запаметени десетки информации за кодове, пари и компютър. \nУдарът на българите бил усетен от карабинерите от централния участък в Рим, които проверяват всяка сутрин банкоматите в историческия център. В случай на забелязани аномалии по устройствата карабинерите причакват наблизо появата на престъпниците. \nПо същия начин били заловени и тримата българи. Все още не е ясно дали са действали и в други зони на Рим. Всичко това става само дни, след като италианските карабинери удариха по банда, специализирана в този тип престъпления и действаща в цяла Европа. \nАрестувани са престъпници не само в Рим, а и в България. Предполага се, че последните трима арестувани българи са част от друга банда. В момента те се намират в затвора \"Реджина Чели\". \n", "date": "2017.12.20", "title": "Трима нашенци завъртяха такава шашма в центъра на Рим, че чак карабинерите онемяха! Десетки души са ужилени с тлъсти пачки"}
{"url": "https://www.blitz.bg/svyat/rusiya-za-vtori-pt-v-istoriyata-si-pokori-kavkaz_news566074.html", "text": "Директорът на руската Федерална служба за сигурност (ФСС) Александър Бортников обяви за практически пълна ликвидиране на нелегалното въоръжено движение в Северен Кавказ. Ако тези думи се потвърдят, това ще означава, че руската държава за втори път след 1864 г. одържала победа над кавказкия бандитизъм. Можело да възникнат инциденти например в Ингушения или Дагестан, но те щели да са спорадични и изолирани.\nВойната в планинските региони избухна преди повече от 25 г., прехвърляйки се от република в република. През 2006 г. официално завърши „контратерорът” в Чечня, но терорът се възроди в Дагестан. През последните 5 г. за престъпления, свързани с тероризъм и екстремизъм, са осъдени над 9500 души. Същевременно за този период аналогичните престъпления са намалели 10 пъти. Тази година са предотвратени 23 терористични акта. \n  \nЕдна от причините е, че много бандити заминаха за Сирия и доста от тях останаха там завинаги. Второ, настъпиха съществени изменения в политическата система в Северен Кавказ, като бяха ликвидирани повечето финансови източници на терористите, твърди политологът Денис Соколов от Центъра за социологически изследвания Ramcom пред discussio.ru. \n  \nВажна роля изиграли и приетите закони от Държавната Дума през последните години – Закон за борба с вербоването, за телефонния тероризъм. \n  Превод и редакция: БЛИЦ \n \n", "date": "2017.12.20", "title": "Русия за втори път в историята си покори Кавказ"}
{"url": "https://www.blitz.bg/politika/pirinski-komisiyata-zagrbva-sotsialniya-stlb_news566092.html", "text": "\n \"На 17-и ноември президентите на трите европейски институции - Парламента, Комисията и Съвета на ЕС, лично и тържествено прокламираха Европейския стълб за социални права - документ-декларация на 20 принципа и права в три области: равни права и достъп до пазара на труда; справедливи условия на труд; социална защита и включване. Вчера, 13-ти декември Европарламентът обсъди в пленарна зала първите стъпки за изпълнението на Стълба за социални права\", това заяви евродепутатът Георги Пирински, който е и член на ЕП. \n \n \nВ изказването си евродепутатът социалист Георги Пирински цитира президента Юнкер, според когото ролята на Комисията главно се изчерпвала с даването на препоръки на страните-членки в рамките на т.нар. Европейски семестър за координиране на политиките. \nПирински посочи, че това е съвършено недостатъчно, тъй като всъщност от Комисията се очакват преди всичко приоритетни действия и законодателни предложения за практически ефект от благозвучните намерения. \nНещо повече - с предложението си за включване на т.нар. Фискален пакт в основните договори на ЕС, Комисията на практика допълнително затяга режима на автоматични бюджетни ограничения, т.е. на остеритет. Това на практика всъщност е нов съществен удар по Социална Европа - факт, който хората няма да пропуснат да отбележат!\n", "date": "2017.12.20", "title": "Пирински: Комисията загърбва социалния стълб"}
{"url": "https://www.blitz.bg/svyat/siriysko-bebe-zagubilo-okoto-si-sled-vzdushen-udar-razplaka-sveta-snimka_news566075.html", "text": "\n Снимка на сирийско бебе, загубило едното си око след въздушен удар, нанесен от силите на режима, стана символ в кампания за солидарност в социалните мрежи. В рамките й много интернет потребители споделят снимка на самите себе си, в която закриват с ръка едно от очите си, предаде Франс прес.  \nОт няколко дни хаштагът \"#СолидарностСКарим\" (#Solidarity with Karim) е все по-споделян в Туитър и Фейсбук. Кампанията започната от фотографи на свободна практика в Източна Гута, последния бастион на бунтовниците близо до Дамаск. При въздушен удар в този регион на 29 октомври бебето, което тогава е на 40 дни, е тежко ранено в едното око, а майка му е убита, съобщиха семейството му и лекарят, който се е грижил за него. Кампанията стигна до Съвета за сигурност на ООН. Постоянният представител на Великобритания Матю Райкрофт публикува снимка на самия себе си, седнал на кръглата маса и криещ окото си с ръка. \n\"Предупреждаваме за опасностите от бездействието, което води до смъртта на още хора. Още училища ще бъдат бомбардирани. Още деца ще бъдат ранени\", пише Райкрофт в туита, който придружава снимката. Той призовава за слагане на \"край на бомбардировките и обсадата на Източна Гута\". Турски министри, чиято страна подкрепя в Сирия бунтовниците срещу режима на президента Башар ал Асад, също публикуваха в Туитър снимки на раненото бебе. \n \n", "date": "2017.12.20", "title": "Сирийско бебе, загубило окото си след въздушен удар, разплака света (СНИМКА)"}
{"url": "https://www.blitz.bg/svyat/nyama-da-povyarvate-kak-papata-otpraznuva-rozhdeniya-si-den-snimka_news566107.html", "text": "\n Всеки ученик от началното училище знае, че е учтиво да поканите целия клас на рождения си ден. Но какво правите, ако сте папата? \n Събирате група деца и ги каните на пицария. \n Папа Франциск, който в неделя навърши 81-годишна възраст, отпразнува рождения си ден с дълга близо 4 метра пица, пише profit.bg. \n Тъй като папата вероятно не може да я изяде сам (пък и лакомията е смъртен грях), той поканил група деца от Педиатричната клиника на Ватикана да споделят празника му. \n След като духнал свещта, той казал на децата, че неговото желания за рождения му ден е да ги гледа как изяждат всичките четири метра пица, защото това ще ги накара да растат. \n \n Папа Франциск е известен с любовта си към добра пица. Той казва пред списание TIME  през 2015 г., че единственият недостатък на това, че е водач на католическата църква, е, че не може да се измъква за по парче пица. \n По-късно папа Франциск направи седмичното си представяне пред тълпата, съобрана на площад Свети Петър. Там хиляди деца също му честитиха рождения ден. \n Миналата година папата посрещна 80-ата си годишнина на закуска с бездомници от различни националности. \n", "date": "2017.12.20", "title": "Няма да повярвате как папата отпразнува рождения си ден (СНИМКА)"}
{"url": "https://www.blitz.bg/analizi-i-komentari/ruskata-operatsiya-v-siriya-kak-voyuvakha-morskite-pekhotintsi_news566091.html", "text": "Участието на руските военнослужещи в сухопътните бойни действия в Сирия е една от най-премълчаваните теми в РФ. Отначало Кремъл постоянно подчертава, че там воюва само руската авиация, дори съществуваше официално определение „операция на ВКС на РФ в Сирия”. БЛИЦ ще разкаже в една поредица как се представиха руските военнослужещи от другите родове войски: морски пехотинци, артилеристи, военни полицаи, танкисти, сапьори, ракетчици от ПВО, понтониери...\nПърви в Сирия се появяват морските пехотинци от 810-та бригада на Черноморския флот. Именно сред тях беше Александър Позинич, който загина на 24 ноември 2015 г., докато спасяваха екипажа на сваления от турците руски фронтови бомбардировач Су-24. \n  \nЗадача на морските пехотинци става охраната на база Хмеймим и нейната отбрана от възможни атаки по суша. В руския Генерален щаб още помнят как на 23 юни 1988 г. на летището в Кабул (Афганистан) една ракета унищожава 8 щурмовика Су-25. \n  \nПомощ на морските пехотинци оказват танковете Т-90: съдейки по фотографиите танкистите са заели господстващите височини, откъдето могат да контролират и прикриват подходите към авиобаза Хмеймим. \n  \nПо не секретна информация, през зимата на 2015-2016 г. в Сирия се появяват подразделения на 7-а десантно-щурмова и 34-а мотострелкова бригада. Тези бригади носят в пълното си наименование думата „планинско-стрелкови”, техният състав е обучен и специално снабден за водене на бойни действия в сложна гориста местност, като тази около Хмеймим. Планинските стрелци се появяват в Сирия веднага след гибелта на руския бомбардировач. Тогава изглеждало възможно нахлуването на турски военни в района. \n  \nРуски морски пехотинци и десантчици активно участват в съпровождането на колони с хуманитарни товари, охраняват журналисти. При изпълнение на такива задачи загива военнослужещ, мнозина са ранени. Беше загубен брониран автомобил „Тигър”, негова фотография беше публикувана от екип на телевизия ANNAnews. \n  Екип на БЛИЦ (по публикации в руски медии) \n \n", "date": "2017.12.20", "title": "Руската операция в Сирия: Как воюваха морските пехотинци"}
{"url": "https://www.blitz.bg/layfstayl/shoubiznes/razkrita-magi-zhelyazova-zabegna-da-peche-golo-tyalo-v_news566067.html", "text": "На втори меден месец се радва Маги Желязкова. Манекенката и бивша Мисис България избяга от студеното време в Доминикана, заедно с новия си съпруг Георги Сидеров, пише hotarena.net.\nЕкзотичното пътуване съвсем не е случайно избрано през зимата, когато дърво и камък се пукат от студ в София. Моделката не крие, че не понася лошото време и при всеки повод бяга на някое топло и слънчево място. \nРазбира се, Маги не прави компромиси с удобствата и избира само 5-звездни комплекси за почивките си. Тя дори си пусна кадър от ваканцията, предизвиквайки въздишки у феновете. \n„ , пишат на Маги във Фейсбук фенове.\n", "date": "2017.12.20", "title": "Разкрита! Маги Желязова забегна да пече голо тяло в..."}
{"url": "https://www.blitz.bg/svyat/bild-senzatsionno-rusiya-e-trenirala-bombardirovki-na-zapadnoevropeyska-kritichna-infrastruktura-po-vreme-na-uchenieto-zapad-2017-s-tsel-shokova-kapitulatsiya_news566011.html", "text": "\n За разлика от официалните твърдения на Москва, проведените по-рано тази година военни учения „Запад 2017“ не са имали чисто отбранителен характер. Медийно разследване показва, че военнослужещите на Русия са отработили т.нар. шокова кампания срещу страните от Западна Европа и НАТО, пише германското издание Focus. \nСъответните твърдения бяха разпространени най-напред от вестник BILD, уточнява Агенция \"Фокус\". Те са базирани на информация, представена от източници от разузнавателни служби. \nСъгласно думите им, в последните два дни от провеждането на „Запад 2017“ руските военновъздушни сили, задействани в маневрите, са извършили симулационни полети над Балтийско и Северно море, в рамките на които са репетирали бомбардировки на западноевропейски обекти, приближавайки се до германското и датското крайбрежие от Северно море, и от Балтийско море от шведската, финландската и полската територия. \nСмята се, че е отработено изстрелването на крилати ракети. В случай на извънредна ситуация, техните цели трябва да включват „критичната инфраструктура - летища, пристанища, власт и т.н.“, с цел да бъде предизвикан шок в гражданите, които ще принудят правителствата си да търсят мир с Русия. \n", "date": "2017.12.20", "title": "BILD сензационно: Русия е тренирала бомбардировки на западноевропейска \"критична инфраструктура\" по време на учението \"Запад 2017\" с цел \"шокова капитулация\""}
{"url": "https://www.blitz.bg/svyat/strakh-v-kanada-sinagogi-iz-tsyalata-strana-poluchikha-pisma-ss-zaplakhi-za-koleda_news566014.html", "text": "В Канада неизвестни разпратиха писма със заплахи и антисемитски призиви по случай Ханука. Посланията са били получени най-малко от осем синагоги из цялата страна.\nСпоред информация на телевизия CBC, писмата по случай Ханука са пристигнали в синагоги в Монреал, Торонто, Кингстън и Хамилтън, а също и в Едмънд. Органите на реда вече са започнали разследване. Инцидентът е разглеждан като опит за разпалване на верска нетърпимост. \nПремиерът на Канада Джъстин Трюдо изрази своята подкрепа за еврейската община. Превод и редакция: БЛИЦ \n \n", "date": "2017.12.20", "title": "Страх в Канада! Синагоги из цялата страна получиха писма със заплахи за Коледа"}
{"url": "https://www.blitz.bg/svyat/veche-mozhe-da-se-obadite-na-ilon-msk-eto-kak_news566010.html", "text": "\n Илон Мъск има 16.7 млн. последователи в Twitter, като част от тях вчера научиха нещо, което той вярваше, че е изпратил само на главния технически директор на Oculus Джон Кармак – телефонния си номер. \n„Имаш ли минутка да поговорим? Телефонът ми е...“, написа Мъск към Кармак, но малко по-късно изтри туита си. \nПостът веднага породи редица спекулации, пише Bloomberg, за това, че 46-годишният Мъкс се опитва да привлече Кармак към някой от своите бизнеси, включващи производителя на електрически автомобили Tesla, компанията за космически туризъм SpaceX, компанията за проучвания в сферата на изкуствения интелект OpenAI, Neuralink, която работи, за да свърже човешкия мозък с компютър, а също и The Boring Company, която цели изграждането на мрежа от тунели, за да се избегне трафикът в големите градове. \nГоворител на Facebook, която е собственик на Oculus, заяви, че Кармак не възнамерява да напуска компанията. Представители на Tesla и Space Exploration Technologies Corp. не бяха открити за коментар от Bloomberg. \nПрипомняме, че Facebook придоби Oculus за сумата от 2 млрд. долара през 2014 г. Кармак има сериозна роля при изобретяването на технологията зад Oculus, което обаче доведе до дело за откраднати търговски тайни от бившия му работодател ZeniMax Media. \nКомпанията спечели и сумата от 500 млн. долара, а това доведе и до оттеглянето на основателя на Oculus Палмър Лъки. \nВ кариерата си преди Oculus Кармак основа компания за космически туризъм, която обаче, след като изхрачи милиони долари, престана да същестува през 2013 г. През 2015 г. Мъск публикува снимка на дрон на SpaceX и сподели, че с това цели да върне Кармак към космическите разработки.  \nИзточник: \n", "date": "2017.12.20", "title": "Вече може да се обадите на Илон Мъск, ето как"}
{"url": "https://www.blitz.bg/lyubopitno/nauka-i-tekhnologii/meditsinsko-chudo-rodi-se-zdravo-momichentse-ot-embrion-zamrazen-predi-24-godini_news566017.html", "text": "В американския щат Тенеси съпружеската двойка Бенджамин и Тина Гибсън станаха родители на необичайно дете. Момичето се появи на бял свят от ембрион, който е бил замразен преди 24 години.\n26-годишната Тина Гибсън е забременяла през март тази година, след като в матката ѝ е бил поставен ембрионът. На 25 ноември е станало и самото раждане. Появилото се на бял свят дете е напълно здраво. Щастливите родители кръстиха момиченцето Ема. \nИзследователите от Университета на Тенеси отбелязват, че става дума за уникален случай. Това е нов рекорд по продължителност за съхраняване на замразен ембрион, от който на бял свят се е появило дете, отбелязва CBS. \nПолучава се, че дъщерята на Тина Гибсън е само с година и нещо по-млада от своята майка.   Превод и редакция: БЛИЦ \n \n", "date": "2017.12.20", "title": "Медицинско чудо! Роди се здраво момиченце от ембрион, замразен преди 24 години"}
{"url": "https://www.blitz.bg/layfstayl/skorost/litseto-na-razrukhata-taka-li-veche-tryabva-da-se-dvizhat-vsichki-po-ptishchata-v-kiev-snimka_news566019.html", "text": "В украинската столица бе забелязан необичаен джип – на вериги. Потребителите в мрежата вече похвалиха шофьора за находчивостта, пояснявайки, че само подобен автомобил може спокойно да пътува из улиците на Киев, които никой не бърза да почисти.\nСъдейки по регистрацията, автомобилът с веригите е пристигнал в Киев от Лвов. \nПодобни вериги за автомобили любителите могат да си купят в интернет, например, в сайта  Aliexpress. Превод и редакция: БЛИЦ", "date": "2017.12.20", "title": "Лицето на разрухата: Така ли вече трябва да се движат всички по пътищата в Киев? (СНИМКА)"}
{"url": "https://www.blitz.bg/svyat/glavnata-koledna-elkha-na-italiya-predizvika-strashen-skandal-snimkivideo_news566016.html", "text": "В Италия подготовката за Коледа не мина без скандали. Недоволството на гражданите бе предизвикано от главната елха на страната. Поставена на площад \"Венеция\" в Рим, зелената красавица е изгубила почти всичките си иглички още преди настъпването на празниците.\nДървото бе докарано на 8 декември. За доставката му от Трентино бяха похарчени близо 50 000 евро. За предназначението ѝ обаче, да създава празнична атмосфера, напомнят само 600 сребристи топки, които висят на почти голите ѝ клони. \nЖителите на Рим нарекоха елхата „плешива“ и я осмиват в социалните мрежи, сравнявайки увехналото дърво със залязващата слава на вечния град. За всичко е виновен, според римляните, кметът на града Вирджиния Раджи. \nТрябва да се отбележи, че това не е първият път, в който кметът на Рим трябва да търпи критики. Според жителите на италианската столица, пътищата в момента са в ужасно състояние, твърде е мръсно, а градските градинки са се превърнали в бунища. Превод и редакция: БЛИЦ \n \n   \n \n \n \n", "date": "2017.12.20", "title": "Главната коледна елха на Италия предизвика страшен скандал (СНИМКИ/ВИДЕО)"}
{"url": "https://www.blitz.bg/svyat/doklad-na-svetovnata-meteorologichna-organizatsiya-km-oon-pokazva-plasheshcho-rekordni-danni-za-2017-g_news566022.html", "text": "\n Периодът от януари до ноември тази година попадна в тройката на най-топлите месеци, откакто се водят наблюдения за времето и климата, съобщиха световните агенции. \nТе се позоваха на доклад на Световната метеорологична организация към ООН със седалище в Женева. \"Първите 11 месеца на 2017-а са били трети в класацията на най-топлите, като отстъпиха само на 2016 и 2015 година\", се казва в доклада. \nВ документа се изтъква, че споменатите 11 месеца се характеризират със \"значително по-топли условия върху по-голямата част от повърхността на сушата и на световния океан\". \nВъпреки че годината още не е завършила, СМО прогнозира, че глобалните температури на сушата и на океана ще се наредят сред най-високите, откакто се водят измервания. 2017-а ще бъде и най-топлата година, в отсъствието на усилващия топлината феномен \"Ел Ниньо\". Потвърждава се дългосрочната тенденция за затоплянето на климата, наблюдавана от края на 70-те години и най-вече от началото на това столетие. \nПрез месец ноември тази година бяха регистрирани с 2 градуса по Целзий по-високи температури от обичайните в западната част на САЩ, в Канада, в Аляска, в западната част на Азия и в руския Далечен изток. При това в Арктика температурата расте с два пъти по-високи темпове, отколкото са средните за света.\n", "date": "2017.12.20", "title": "Доклад на Световната метеорологична организация към ООН показва плашещо рекордни данни за 2017 г."}
{"url": "https://www.blitz.bg/layfstayl/ptuvane/ad-po-ptishchata-km-turtsiya-i-rumniya_news565963.html", "text": "Интензивен е трафикът за товарни автомобили на изхода на границата с Турция и в двете посоки на границата с Румъния. Това съобщиха от пресцентъра на ГД „Гранична полиция“.\nДанните са към 6.00 часа. На границата със Сърбия, Македония и Гърция движението се извършва нормално на всички гранични контролнопропускателни пунктове. От 11 декември 2017 г. на ГКПП \"Кулата\" поради ремонтни дейности гръцките власти са затворили за движение крайно дясно трасе /за товарни автомобили/ за излизане от Р България. Ремонтът ще продължи няколко дни. \n", "date": "2017.12.20", "title": "Ад по пътищата към Турция и Румъния"}
{"url": "https://www.blitz.bg/svyat/zapechatakha-na-video-18-kak-strastna-dvoyka-pravi-seks-v-taksi-snimki_news565946.html", "text": "Похотлива двойка в Русия се качи в такси и докато се придвижвали към дома си, те решили да се посветят на интимни ласки на задните седалки, независимо от това, че са на обществено място и шофьорът вижда какво се случва.\nСлед като влезли в колата, младата жена веднага седнала върху кавалера си. Те, обаче, не знаели, че таксиджията е видеоблогър, доста познат в YouTube, който има много последователи и ще направи тяхното аморално поведение достояние на цялата мрежа.  \nДокато двойката се наслаждава без притеснение на сексуалната си близост, на кадрите може да се види как притесненият шофьор се усмихва и се опитва да игнорира случващото се зад него.  \nВ един момент двойката пита таксиджията дали може да ги остави сами за малко, за да достигнат до края на интимните си занимания, без да бъдат наблюдавани. За тяхно неудоволствие, обаче, шофьорът им отказва категорично и им казва да отидат до някоя кръчма и там да задоволяват страстите си. След това двамата любовчии са принудени да платят и да напуснат колата.  Превод и редакция: БЛИЦ \n  \n", "date": "2017.12.20", "title": "Запечатаха на ВИДЕО 18+ как страстна двойка прави секс в такси (СНИМКИ)"}
{"url": "https://www.blitz.bg/svyat/eto-kakvo-se-sluchva-za-prvi-pt-v-istoriyata-s-britanskite-voenni-korabi_news565947.html", "text": "За първи път в своята история Великобритания не разполага с военни кораби в открито море никъде по света, пише авторитетното британско издание Times, цитирано от \"Фокус\". Според представител на военните, фактът, че всички британски бойни кораби са се прибрали в родината си, е „стратегически срам за страната и стратегически срам за министерството на отбраната“\nВсички шест кораба „разрушител“ тип 45 се намират в пристанището в Портсмут заради комбинация от технически проблеми, рутинен преглед и липса на екипаж, като освен това голяма част от моряците са поискали отпуск за Коледа. \nПо същите причини 23-те бойни фрегати са на котва в Портсмут и Девънпорт. \nИзданието отбелязва, че все пак един от корабите от „Флота на Нейно величество“ изпълнява охранителна мисия в родни води. \n", "date": "2017.12.20", "title": "Ето какво се случва за първи път в историята с британските военни кораби"}
{"url": "https://www.blitz.bg/stsena/instagram-senzatsiyata-demi-rouz-pozira-naplno-gola-za-da-zaradva-milionite-si-posledovateli-snimki-18_news565952.html", "text": "Британската красавица е известна със страхотното си тяло и постоянно публикува снимки в мрежата, на които е облечена само по бельо. Този път обаче Деми Роуз предприе смело решение и свали абсолютно всички дрехи.\nРодената в Бирмингам сексапилна моделка показва изумителните извивки на тялото си и обяснява на феновете си, че това е нейният начин да празнува достигането на 6 милиона свои последователи в \"Инстаграм\", съобщава \"Дейли мейл\". \nКрасивата брюнетка зашеметява всички с визията си, като провокативно позира напълно гола, легнала в леглото.  Превод и редакция: БЛИЦ \nВижте откровените фотографии: \nЕто още няколко провокативни снимки на сексапилната моделка: \n \n", "date": "2017.12.20", "title": "\"Инстаграм\" сензацията Деми Роуз позира напълно гола, за да зарадва милионите си последователи (СНИМКИ 18+)"}
{"url": "https://www.blitz.bg/intsidenti/stikhii/silno-zemetresenie-udari-ostrov-krit-tazi-zaran_news565957.html", "text": "Земетресение с магнитуд 4,5 по Рихтер е регистрирано на гръцкия остров Крит около 6:20 часа местно време. Това съобщава Европейският средиземноморски сеизмологичен център.\n Епицентърът му се е намирал на дълбочина 10 километра под земната повърхност и на около 80 километра от Палеохора. \n Информация за жертви и разрушения не се съобщават.  Превод и редакция: БЛИЦ \n", "date": "2017.12.20", "title": "Силно земетресение удари остров Крит тази заран"}
{"url": "https://www.blitz.bg/layfstayl/za-damite/pretsakana-mis-germaniya-zalyubi-bogatash-ot-mankhatn-koyto-ya-zarazi-s-venericheska-bolest-napravi-bebe-a-posle-ya-zakhvrli_news565959.html", "text": "31-годишната моделка Елин Мари Масел от Хамбург иска 15 милиона долара от 47-годишния бизнесмен от Манхатън Робърт Чарлз Гибънс.\n Робърт, генерален директор на Autonomy Capital в Манхатън, е бил женен и е имал деца, когато през 2014 година се е срещнал с победителката в конкурса \"Мис Германия\".  \n Робърт засипал своята нова приятелка с щедри подаръци и обещания. Дамска чанта Faberge, СПА процедури в най-добрите салони в Манхатън, разкошна екскурзия в Бразилия за World Cup и така нататък. Освен това, Елин е мечтала за ферма за щрауси, а Робърт ѝ обещал да помогне за откриването на бизнеса в Уганда. В замяна той е искал само едно - секс без презерватив. \"Той обеща да ни купи голямо имение в Канада и ферма за щрауси в Уганда... много неща обещаваше\", разказва Елин.    \n Веднага след първата седмица на интимност Елин забелязала симптоми на папиломен вирус и отишла на лекар, който потвърдил нейните опасения. Момичето нямало други партньори и обвинило за болестта Робърт. \"Той не ми каза нищо за болестта си, докато не легнахме заедно в леглото. Въпреки това, аз продължих връзката си с него, все пак той плащаше за живота ми в Манхатън\", казва още Елин.   \n След известно време Елин забременяла. Тази новина изкарала извън кожата финансиста и той просто казал на Елин да направи аборт. Той също ѝ казал, че няма никакво намерение да издържа нея и детето, докато \"тя става дебела и ужасна\". \"Адвокатът му ми каза, че ще ми дадат пари за аборт, но не и пари за издръжка на детето, затова аз реших да махна бебето. Мислех си, докато той не напусне жена си, да не правя рисковани стъпки\", споделя красавицата.   \n След три години обаче връзката им се изчерпала. Робърт престанал да обръща внимание на Елин, а след това й казал, че няма намерение да напуска жена си. Тогава Елин решила да осъди Робърт за заразяването с болестта и принудителния аборт. Тя иска компенсация в размер на 15 милиона долара.  \n Превод и редакция: БЛИЦ \n   \n", "date": "2017.12.20", "title": "Прецакана: \"Мис Германия\" залюби богаташ от Манхатън, който я зарази с венерическа болест, направи ѝ бебе, а после я захвърли"}
{"url": "https://www.blitz.bg/analizi-i-komentari/novite-upravlyavashchi-vv-viena-gledat-s-dobro-oko-km-moskva_news565948.html", "text": "Националистическата Австрийска партия на свободата (АПС), чийто лидер Ханс-Кристиян Щрахе е известен с одобрението си за референдума в Крим и суровата критика на Еромайдана в Киев, получи ключови постове в правителството на страната: вицеканцлер, министри на външните работи и отбраната. Националистите дойдоха на власт след споразумение с консервативната Народна партия и с нейния лидер Себастиян Курц. За Русия издигането на АПС означава появяването на посредник за преговори в самия център на Европа, коментират руски медии.\nМосква и АПС имат отдавнашна история на взаимоотношенията. През 2014 г. като наблюдател на референдума в Крим пристигна бъдещият вице-кмет на Виена, представителят на АПС Йохан Гуденус. Оттогава лидерът на партията Хайнц-Кристиян Щрахе многократно е критикувал позициите на НАТО и ЕС по отношение на Русия. \n  \nТочно преди година между АПС и партията „Единна Русия” беше сключено споразумение за сътрудничество. Щрахе и бившия кандидат за президент Норберт Хофер посетиха Москва. „Новото коалиционно правителство на Австрия, в което почти по равно ще влязат представители на „Народната партия” и АПС, е способно да измени политиката на една от водещите страни в Европа, включително и международната компонента” – казал за ria.ru заместник-секретарят на Генералния съвет на „Единна Русия” Сергей Железняк. \n  \nАко наистина последват промени, те могат да бъдат положителни за Русия, се надяват руски политици. Хайнц-Кристиан Щрахе, ставайки вице-канцлер, остро критикува събитията на украинския Майдан, в който се виждат очевидни признаци на заговор. \n  \n„Сега ние знаем, че тогава роля изиграли западните спецслужби” – казва Щрахе. Що се отнася до бъдещето на Крим, то лидерът на АПС вижда два варианта: или признаване на полуострова в състава на Русия или провеждане на повторен референдум в обозрими срокове под контрола на международни сили. \n  Превод и редакция: БЛИЦ \n \n", "date": "2017.12.20", "title": "Новите управляващи във Виена гледат с добро око към Москва"}
{"url": "https://www.blitz.bg/svyat/mashina-otksna-skalpa-na-momiche-lekari-spasyavat-zhivota-mu-nad-20-chasa-snimki_news565984.html", "text": "Каси Барнс е работила с машина за обработка на овча вълна, когато внезапно в устройството попаднали и нейните дълги коси. До момичето работили баща ѝ и нейният приятел, но те само с ужас могли да гледат какво се случва, без да могат да ѝ помогнат - моторът направо откъснал скалпа ѝ от тила ѝ, пише в. \"Сън\".\n \nКаси веднага била откарана в болницата в Сидни, където била подложена на 20 часова операция. За да ускорят процеса на възстановяване, лекарите вкарали момичето в медикаментозна кома, ограничавайки движението на главата ѝ. Откъснатата кожа обаче така и не могло да бъде пришита, въпреки последвалите няколко операции.  \n \n В момента момичето има само един вариант - изкуствена кожа, която ще струва доста на нейните роднини. Засега момичето не е в състояние да работи, а сметките за лечението ѝ постоянно нарастват. При това семейството ѝ се разкъсва между Сидни и Южен Уелс, където се намира тяхната ферма.  \n \n За щастие, само за няколко дни Каси е успяла да събере необходимата сума за своето лечение чрез сайта за групово финансиране GoFundMe. Хора от целия свят са дарили на младата жена над 32 000 долара.  \n Превод и редакция: БЛИЦ \n", "date": "2017.12.20", "title": "Машина откъсна скалпа на момиче, лекари спасяват живота му над 20 часа (СНИМКИ)"}
{"url": "https://www.blitz.bg/svyat/vizhte-kak-v-kitayskata-armiya-parkirat-tank-s-drift-video_news565936.html", "text": "В мрежата се появи видео с упражнения на китайски войници, по време на които те извършват дрифт на танковете и ги паркират в тясно пространство. Видеоклипът е публикуван в YouTube от китайския канал CGTN.\nВоенният трябвало да паркира танка три пъти на дължина около 11 метра на 38-метрова платформа. При всеки следващ път мястото за маневри намалявало. Танкистът успял да паркира три пъти, без да удари поставените бариери. Превод и редакция: БЛИЦ \n  \n", "date": "2017.12.20", "title": "Вижте как в китайската армия паркират танк с дрифт (ВИДЕО)"}
{"url": "https://www.blitz.bg/stsena/pochina-aktrisata-koyato-desetiletiya-ozvuchavashe-dafni-ot-skubi-du-snimki_news565938.html", "text": "Актрисата Хедър Норт, чиито глас озвучаваше героинята от анимационния филм \"Скуби-Ду\" Дафни Блейк, е починала миналия месец, съобщава TMZ.\nСпоред изданието актрисата е починала у дома си в Лос Анджелис след продължителна болест. Хедър си отиде от този свят на 71 години. \nВъпреки участието на Норт в различни телевизионни проекти, тя остана най-известна с гласа на Дафни от анимационния сериал \"Скуби Ду. Актрисата озвучаваше червенокосата  детективка от 1970 до 1997 година. Превод и редакция: БЛИЦ \n", "date": "2017.12.20", "title": "Почина актрисата, която десетилетия озвучаваше Дафни от \"Скуби Ду\" (СНИМКИ)"}
