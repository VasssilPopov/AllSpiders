{"url": "https://www.blitz.bg/zdrave/3-vitamina-koito-gubim-prez-lyatoto_news540277.html", "text": "\n През последните няколко години все повече специалисти съветват да си набавяме нужната доза витамини по различни начини, като за предпочитане е, разбира се, чрез прием на плодове и зеленчуци. Въпреки това има редица хора, които не могат да задоволят нуждите на организма си по „натурален\" начин и включват в ежедневната си програма приема на витамини под формата на добавки. Но колко от нас са се замисляли, че нуждите на организма се променят спрямо сезоните? \n Дори и през летния сезон е необходимо да компенсираме загубата на важни за организма ни витамини. Топлината, влажността и лъчите на слънцето могат да отнемат от тялото ни важни хранителни вещества, тъй като през по-топлите и горещи дни то реагира на температурните промени. В този период потоотделянето е засилено, като по този начин губим ценни витамини и минерали. Ето защо е необходимо да си ги набавим обратно по подходящ начин. \n \n Според редица учени UV радиацията в слънчевата светлина предизвиква недостиг на витамин А, което води до нарушаване нормалните функции на кожата. Първият открит витамин е изключително силен антиоксдант и участва в окислително - възстановителните процеси на организма. Освен това е в състояние да повлияе и дори да предотврати някои кожни заболявания. Но също така той помага за възстановяването на увредената от слънцето кожа. Важно е да се отбележи, че употребата на витамин А трябва да бъде консултирана с медицинско лице, тъй като приемът в големи дози може да има сериозни, дори животозастрашаващи странични ефекти. Ако все пак държите да си набавите витамин А по естествен начин, консумирайте моркови, тиква, тъмни листни зелени зеленчуци, жълти чушки, киви, ягоди и други храни, богати на витамина. \n \n От 1930 г. насам научните изследвания, посветени на известния на всички ни витамин С, показват, че той помага на тялото да отговори на топлинния стрес. Ежедневният му прием също така скъсява продължителността на времето, необходимо на тялото да се адаптира към новата по-гореща среда - период, известен като топлинна аклиматизация. Предварителните изследвания показват, че освен мощен антиоксидант, витамин С може да играе ролята и на естествен антихистамин. Употребата му би могла да помогне за редуциране на симптомите, характерни за сезонния алергичен ринит. Според учените това свойство има най-добър ефект, когато приемът на витамин С се комбинира със съответната назначена антиалергична терапия, тъй като витаминът играе ролята на стествен антихистамин и подсилва имунната система. Всичко това е сред основателните причини, поради които е хубаво да си набявяме витамин С, дори и да е лято. Съдържанието на аскорбиновата киселина във витамина спомага за запазването доброто състояние и функциониране на потните жлези. Витамин С е също и превантивна мярка по отношение предпазването на тялото от топлинен удар и обриви, характерни за летните месеци. Ако държите да си набавяте витамина посредством плодове и зеленчуци, то наблегнете на консумацията на храни, богати на витамин С, основно цитруси и домати. \n \n Витамин Е е от ключово значение за силния имунитет, здравата кожа и очите. Той има антиоксидантни свойства, които помагат кожата да се предпази от увреждане при излагане на ултравиолетовите лъчи. Ненапразно витаминът е и неизменна съставка в повечето слънцезащитни кремове. Но той може да се използва и за повишаване на физическата издръжливост и мускулната сила. Според учените количеството витамин Е намалява в кожата, когато е изложена на слънчева светлина и замърсители от околната среда. Витамин Е работи отвътре навън, при орална консумация той намалява възпалението и кожните увреждания, причинени от прекомерното излагане на слънце. Можем да го си го набавим чрез консумация на ядки като фъстъци, лешници и особено бадеми. Ако все пак решим да го консумираме под формата на хранителна добавка, то дневният прием трябва да бъде съобразен със общото ни здравословно състояние, тъй като предозиране с него може да доведе до неприятни последствия. \nИзточник: \"Стандарт\"\n", "date": "2017.08.31", "title": "3 витамина, които губим през лятото"}
{"url": "https://www.blitz.bg/svyat/strashen-vzriv-raztrsi-izmir-ima-postradali_news540261.html", "text": "Осем души са пострадали при експлозия, която разтърси в четвъртък сутринта турския град Измир, съобщава вестник Daily Sabah, цитиран от \"Фокус\".\nИнцидентът се е случил около осем часа сутринта в луксозен квартал на града. По предварителни данни предполагаем терорист е задействал взривно устройсто, поставено в контейнер за отпадъци, при преминаването на автобус. \nСпоред вестник Hurriyet превозното средство е било пълно със затворници. \nНа място са изпратени голям брой сили за сигурност и линейки. В ход е разследване за издирването на отговорните.  \n", "date": "2017.08.31", "title": "Страшен взрив разтърси Измир, има пострадали!"}
{"url": "https://www.blitz.bg/kriminalni/khakeri-razbikha-akaunti-na-znamenitosti-v-instagram_news540252.html", "text": "\n Неизвестни хакери разбиха акаунти на редица знаменитости в социалната мрежа Инстаграм, съобщи тв компанията Си Ен Ен. \nПо нейни данни компютърните пирати са успели така да се сдобият с електронните адреси и телефонните им номера. Те обаче не са успели да откраднат и паролите на засегнатите потребители. Представител на социалната мрежа потвърди пред тв канала, че има пробив в акаунтите, но не разкри конкретни имена на собственици на електронни пощенски кутии. \nСъобщава се, че злоумишлениците са се възползвали от слабо място в интерфейса на социалната мрежа. Представители на Инстаграм подчертаха, че проблемът вече е отстранен.  \n \n", "date": "2017.08.31", "title": "Хакери разбиха акаунти на знаменитости в Инстаграм"}
{"url": "https://www.blitz.bg/svyat/ako-shche-khodite-v-chekhiya-to-tryabva-da-prochetete-tezi-redove-za-da-ne-si-izpatite_news540280.html", "text": "\n От днес властите ще наказват собствениците на заведения, които не са привели помещенията си в съответствие с разпоредбите на закона против тютюнопушенето, пише \"Български новини\". \nДнес официално изтече преференциалният срок от 90 дни, по време на които властите не глобяваха собствениците на барове, кафенета и ресторанти, които не са оборудвали помещенията си по новите изисквания. Законът за борба с тютюнопушенето влезе в сила на 31 май 2017 г. и до 30 август властите предоставиха възможност за предприемачите да изградят бизнеса си според новия закон. \nОт днес заведенията, в които са установени нарушения, ще бъдат глобени до 50 000 крони. \n \n", "date": "2017.08.31", "title": "Ако ще ходите в Чехия, то трябва да прочетете тези редове, за да не си изпатите"}
{"url": "https://www.blitz.bg/daydzhest/khronologiya-na-posledniya-den-na-printsesa-dayana_news540275.html", "text": "\n20 години от смъртта на обичаната британска принцеса Даяна. Тя загина на 31 август 1997 г. при автомобилна катастрофа в Париж. По време на инцидента в автомобила са и Доди ал-Файед и неговият бодигард, както и Анри Пол, който шофира автомобила. Бодигардът на Ал-Файед - Тревор Рийс-Джоунс, който седял на предната пътническа седалка, е единственият, който оцелява. По повод годишнината от кончината на принцесата немското издание \"Билд\" представя хронология на последния ден от живота ѝ. \n9:30 - Даяна и Доди ал-Файед започват деня на яхтата му със закуска. \n12:00 - Двамата тръгват към летището, за да отпътуват към френската столица Париж. Желанието им е било да приключат романтичната си почивка именно в града на любовта. \n13:00 - Отпътуват от летище \"Олбия\" с частен самолет. Журналисти на място информират свои колеги в Париж, че принцеса Даяна ще пристигне там. \n15:20 - Даяна и Доди ал-Файед пристигат на летище \"Льо Бурже\" в близост до Париж. Откарани са от шофьора Филип във вилата \"Уиндзор\", която по-рано е била седалище на херцога на Уиндзор, а от 1987 г. е собственост на бащата на Доди - Мохамед ал-Файед. \n16:20 - Даяна и Доди са в хотел \"Ритц\", за да си починат от пътуването. Тя  използва момента да купи подаръци за рождения ден на принц Хари (на 15 септември) и отива на фризьор. \n19:15 - Даяна и Доди отиват в апартамента си на улица \"Арсен Усе\", в близост до \"Шанз-Елизе\". При тръгването им от хотела бодигардите им се изпокарват с папараци. \n19:45 - Ал-Файед се чува по телефона с братовчедка си от Саудитска Арабия Хасин Ясин и й казва: \"С Даяна се обичаме\". \n21:15 - Даяна и Доди пропускат резервацията си в луксозния парижки ресторант \"При Беноа\" (\"Chez Benoit\") заради блокадата от фотографи и се връщат в ресторанта на хотел \"Ритц\", където е по-спокойно. \n21:50 - Даяна и Доди се срещат в хотел \"Ритц\", но и там в ресторанта ги преследват множество папараци, затова двамата решават да се оттеглят в апартамента си. \n22:07 - Заместник-шефът на охраната на хотела Анри Пол идва в хотела. Той е помолен от Ал-Файед да откара двойката в апартамента им на улица \"Арсен Усе\". Пол прекарва време в лобито на хотела, където консумира алкохол. \n00:17 - След като приключват с вечерята си, двамата пожелават да бъдат откарани в апартамента си. В тунела \"Алма\" обаче лимузината катастрофира. Никой от пътниците не е бил с колан. На място умират принцеса Даяна, Доди ал-Файед и шофьорът. Единствено оцелява бодигардът на принцесата. \nПревод: БЛИЦ\n", "date": "2017.08.31", "title": "Хронология на последния ден на принцеса Даяна"}
{"url": "https://www.blitz.bg/layfstayl/skorost/fenovete-na-ferrari-poshchuryakha-sled-kato-razbrakha-za-tazi-kola-snimki_news540257.html", "text": "\n Ferrari разсекрети новата си спортна кола преди официалната премиера на Международния автомобилен салон във Франкфурт. \nРоудстерът Ferrari Portofino идва, за да смени купето Californai T. Освен това той ще се превърне в първия в семейството на Ferrari, в който е обединено третото поколение технологии за електронно блокиране на диференциала и антибуксуващата система на болидите от Formula 1. \n По думите на инженерите, това ще позволи да се създаде не просто мощна, но и максимално устойчива спортна кола с ниско потребление на гориво, в сравнение с аналогичните модели. \n Сърцето на автомобила е 3.9-литров V8 със система за туин турбо с мощност 391 к.с. Двигателят работи в комбинация със 7-степенна скоростна кутия. До 100 км/ч развива за 3.5 секунди. Максималната скорост на движение е 319 км/ч. \n \n Ferrari Portofino изглежда не по-малко агресивно от събратята си. В конструкцията на купето са видни фирмените елементи – тесни фарове, аеродинамичен покрив и др. \n В салона е на разположение мултимедийна система с 10.2-инчов екран и нова климатична система. Седалките са покрити с кожа и може да се фиксират в 18 положения. \n \n Новото возило ще дебютира на Международния автомобилен салон във Франкфурт, който ще се проведе между 14 и 24 септември. \nИзточник:  \n", "date": "2017.08.31", "title": "Феновете на Ferrari пощуряха, след като разбраха за тази кола (СНИМКИ)"}
{"url": "https://www.blitz.bg/layfstayl/edin-ot-nay-izvestnite-pametnitsi-v-sveta-potva-v-mrak-sled-blizo-dve-desetiletiya_news540258.html", "text": "\n Един от най-известните паметници в света – Айфеловата кула в Париж, ще потъне в тъмнина през следващия месец, съобщава вестник The Local във френската си редакция. \nФарът на върха на кулата, който осветява близо две десетилетия небето над френската столица, ще бъде подложен на ремонт, който ще продължи до октомври, става ясно от съобщение, публикувано на уебсайта на световноизвестния паметник. \nЛъчът, който свети на 80 км, бе пуснат на 31 декември 1999 г. за посрещането на новото хилядолетие. \n", "date": "2017.08.31", "title": "Един от най-известните паметници в света потъва в мрак след близо две десетилетия"}
{"url": "https://www.blitz.bg/svyat/golyama-tragediya-v-mumbay-sled-rukhnala-sgrada-snimkivideo_news540262.html", "text": "\n Спасителите търсят най-малко 30 души под рухнала сграда в Мумбай, съобщава Би Би Си. Смята се, че сградата в гъсто населения район \"Бенди Базар\" е на повече от 100 години. Различни агенции споменават за до 4 загинали към момента. \n На обекта са изпратени линейки, пожарни и спасители от силите за помощ при бедствия. Мумбай се възстановява от силни дъждове и наводнения. \n \n Строителните аварии не са необичайни в Индия, особено по време на сезона на мусоните. Лошите строителни стандарти и старите неподдържани сгради са чести причини за инциденти. \n  \n \n \n \n \n \n \n \n \n", "date": "2017.08.31", "title": "Голяма трагедия в Мумбай след рухнала сграда (СНИМКИ/ВИДЕО)"}
{"url": "https://www.blitz.bg/dnes-cherpiat/izvestnite-rozhdenitsi-na-31-avgust_news540260.html", "text": "\n Днес повод за празнуване и почерпка имат: \n  У нас: Ваня Щерева , актриса, певица и писателка Проф. Димитър Костов , юрист, бивш председател на ЦИК Елена Поптодорова , дипломат, член на борда и директор по евроатлантическите въпроси в Атлантическия клуб, бивш посланик на България в САЩ Илия Костов , сценарист и режисьор Акад. Крум Дамянов,  скулптор Любослав Пенев,  футболист Инж. Прошко Прошков , зам.-председател на СОС Проф. д-р Стоян Миланов , бивш директор на “Пирогов” По света: Ван Морисън , артистичното име на Джордж Айвън Морисън, северноирландски певец, автор на песни и музикант, носител на шест награди \"Грами\" и награда \"Брит\" за изключителен принос към музиката Дейвид Полицер , американски физик, Нобелов лауреат през 2004 г. за „откриването на асимптотичната свобода в теорията за силното ядрено взаимодействие“ Джеф Харди , американски кечист, бивш шампион на федерацията и шампион в тежка категория на WWE, претендент №1 за Интерконтиненталното първенство Ицхак Пърлман , израело-американски цигулар, диригент и педагог. Той е един от най-значимите цигулари на късния 20-и в. Кристина Лили , колумбийска актриса, станала известна с участията си в различни теленовели, между които „Вълча кръв“, „Трима братя, три сестри“ (Габриела Елисондо), „Жената в огледалото“  (Рехина Солер), „Имението“ (Еделмира Гереро), „Предпоследна целувка“, „Измамница“ и  др. Мики Джеймс , бивша американска кечистка, 5-кратна шамипонка при жените в периода 1999 – 2010 Олек Крупа , полски актьор, известен от филмите „Девет седмици и половина“, „Сам вкъщи 3“, „Синя жилка“, „В тила на врага“ и в много от епизодите на „Закон и ред“ Пепе Рейна , (Хосе Мануел Рейна Паес), испански футболист, вратар на италианския клуб \"Наполи\" и националния отбор на Испания Рания ал-Ясин , кралица на Йордания, получила тази титла  на 22 март 1999 г. със специален указ на своя съпруг Абдула II Ричард Гиър , американски актьор, носител на \"Златен глобус\" за изпълнението си в мюзикъла „Чикаго“. Става известен през 90-те години с филми като „Хубава жена“, „Първичен страх“, „Чакала“, „Булката беглец“ Роберт Кочарян , президент на Армения в периода 1998 – 2008 г. Рудолф Шенкер,  германски китарист и автор на текстове и на създадената през 1965 година рок група \"Скорпиънс\" Хасан Насрала , шиитски духовен водач, генерален секретар на ливанското шиитско движение \"Хизбула\" \n \n", "date": "2017.08.31", "title": "Известните рожденици на 31 август"}
{"url": "https://www.blitz.bg/svyat/makron-shche-predstavi-plan-za-ikonomicheska-reforma_news540204.html", "text": "Френският президент Еманюел Макрон ще представи в четвъртък плана на своето правителство за икономическа реформа, предава AFP, цитирана от Фокус.\nИдеята за промени, които да намалят безработицата беше една от главните платформи на предизборната му програма. Очаква се промените да отслабят работническите синдикати и да позволят на работодателите да договарят много от условията на работа директно със своите служители.  \nМакрон заяви, че „ние сме единствената голяма икономика в Европейския съюз, която не е победила масовата безработица повече от три десетилетия“.  \nСлед като бъде публикуван, планът на президента трябва да бъде приет и от народното събрание през септември.\n", "date": "2017.08.31", "title": "Макрон ще представи план за икономическа реформа"}
{"url": "https://www.blitz.bg/svyat/pone-25-dushi-sa-zaginali-po-vreme-na-uragana-kharvi_news540201.html", "text": "Поне 25 души са загинали в следствие на урагана „Харви“, 17 се намират в неизвестност, предава Reuters, цитиран от Фокус.\nOт агенцията напомнят, че 32 хил. жители на Тексас бяха принудени да потърсят убежище, след като районът бе ударен от природното бедствие. В сряда циклонът премина в съседния щат Луизиана, като според властите „най-лошото все още не е приключило“.  \n \n", "date": "2017.08.31", "title": "Поне 25 души са загинали по време на урагана \"Харви\""}
{"url": "https://www.blitz.bg/svyat/trmp-prizova-za-mirno-reshenie-na-krizata-s-katar_news540205.html", "text": "Американският президент Доналд Тръмп разговаря с краля на Саудитска Арабия Салман. Според него кризата около Катар трябва да се реши по дипломатичен път, предава ANI news, цитиран от Фокус.\nОт своя страна, саудитският държавен глава е изразил съболезнованията към семействата, които са изгубили близки след урагана „Харви“.  \nОт изданието припомнят, че Саудитска Арабия, Бахрей и Обединените арабски емирства прекъснаха своите дипломатически отношения с Катар, като обвиниха страната, че подкрепя тероризма. \n", "date": "2017.08.31", "title": "Тръмп призова за мирно решение на кризата с Катар"}
{"url": "https://www.blitz.bg/svyat/20-godini-bez-printsesa-dayana_news540216.html", "text": "\n 20 години от смъртта на обичаната британска принцеса Даяна. Тя загина на 31 август 1997 г. при автомобилна катастрофа в Париж. По време на инцидента в автомобила са и Доди ал-Файед и неговият бодигард, както и Анри Пол, който шофира автомобила. \n Бодигардът на ал-Файед - Тревор Рийс-Джоунс, който седял на предната пътническа седалка, е единственият, който оцелява. \n Инцидентът става в тунела Понт де л'Алма. Колата се блъска в тринадесетата колона на тунела. Анри Пол и Доди ал-Файед загиват на място. Двулентовият тунел е бил построен без метални прегради между колоните, в резултат на което и най-малкото отклонение от посоката на движение лесно би се превърнало в директен сблъсък с колоните.  \nДаяна получава сериозни наранявания на сърцето и вътрешен кръвоизлив. Транспортирана е с линейка до болницата, но по пътя получава два сърдечни пристъпа и въпреки опитите на лекарите умира в 4.00 ч. сутринта местно време. \n  \n18-месечното френско съдебно разследване приключва през 1999 г. с изявлението, че автомобилната катастрофа, при която умира принцесата, е причинена от Анри Пол, който загубил контрол над колата при висока скорост и под влияние на алкохол. Кръвният анализ показал, че съдържанието на алкохол в кръвта му било три пъти повече от допустимите норми.\n Любопитен факт е, че бащата на Доди - Мохамед ал-Файед, собственик на „Хародс\" и на хотел „Риц\", твърди, че  катастрофата е резултат от конспирация  и е ръководена от MI6 по инструкции от принц Филип, херцог на Единбург. \n През 2007 г. в Кралския съд започва ново разследване. На 7 април 2008 г. съдебният състав потвърждава решението си - Даяна е загинала поради невнимателното шофиране на Анри Пол и поради  преследването от страна на фотографите . \n", "date": "2017.08.31", "title": "20 години без принцеса Даяна"}
{"url": "https://www.blitz.bg/svyat/trmp-predlozhi-da-se-promeni-klyuchova-reforma-v-sashch_news540218.html", "text": "\n Американският президент Доналд Тръмп призова за реформиране на данъчния кодекс на САЩ, за да стане по-опростен за физическите лица и да се намали ставката за компаниите, предаде ДПА.  \n\"Това е възможност, която ни се предоставя веднъж на едно поколение - да осъществим истинска данъчна реформа за усърдно работещите обикновени американци\", каза Тръмп в реч в завод в щата Мисури. \nТръмп изтъкна сложната система за попълване на данъчните декларации в САЩ като твърде трудна за средния данъкоплатец и каза, че обикновените граждани би трябвало да могат да попълват данъчните си декларации на \"една проста страница\", без да е необходимо да наемат счетоводител. Според него данъчната ставка за компаниите би трябвало да бъде намалена от 35 на 15 процента, за да станат САЩ по-конкурентноспособни спрямо други държави. \n\"Америка остава закотвена в миналото\", заяви той, като посочи по-ниските ставки в Германия, Франция, Южна Корея, Мексико и Китай. Тръмп обвърза плановете си със своите отдавнашни призиви за подсилване на американското производство, като настоя, че \"по-ниските данъци за американския бизнес означават по-високи заплати за американските работници и повече продукти, произведени точно тук в САЩ\". Той призова конгресмените и от Републиканската, и от Демократическата партия да се присъединят към тези усилия и укори Конгреса за това, че не е успял да отмени здравната реформа на предишния американски президент Барак Обама. \n\"Напълно съм ангажиран да работя с Конгреса, за да се свърши тази работа, и не искам да бъда разочарован от Конгреса, разбирате ли ме?\", заяви Тръмп.\n", "date": "2017.08.31", "title": "Тръмп предложи да се промени ключова реформа в САЩ"}
{"url": "https://www.blitz.bg/intsidenti/stikhii/frans-pres-sobshchi-za-uzhasyavashcha-tragediya-sled-uragana-kharvi_news540224.html", "text": "\n Шестима души от едно семейство, които бяха в неизвестност от неделя, са намерени мъртви във вана си вчера след причинените от бурята Харви наводнения, които заляха град Хюстън в щата Тексас, предаде Франс прес.  \nЗагиналите са възрастна двойка и четири от правнуците им на възраст от 6 до 16 години. Тригодишно момиченце е намерено вкопчено в тялото на удавената си 41-годишна майка в Югоизточен Тексас, предаде Асошиейтед прес. Малкото дете е прието в болница с хипотермия. Състоянието му се е стабилизирало и с него вече са негови близки. Колата на майката е била хваната в капан в наводнен служебен паркинг. Тя се опитала да се спаси с дъщеричката си, но била отнесена от наводнението. Над 32 000 души са по приюти в щата Тексас заради бурята Харви. Приготвени са още 30 000 легла, които ще се разпределят при необходимост, каза губернаторът на Тексас Грег Абът. Според тексаските власти над 48 700 къщи са пострадали от наводнения и други щети, предизвикани от бурята Харви. Над 8500 души са спасени в щата Тексас до момента, предаде ТАСС. \nВсе още няма яснота за общия брой на жертвите на бурята. Вчера в. \"Ню Йорк таймс\" съобщи за 30 загинали, но властите на Тексас не са потвърдили тази информация. Общите икономически щети от бурята Харви може да достигнат сума между 70 и 90 милиарда долара, заяви фирмата за оценка на риска Ар Ем Си, цитирана от Ройтерс. Последиците от бурята Харви ще са далеч по-тежки от тези на урагана Катрина или на бурята Санди, заяви губернаторът на Тексас Грег Абът, цитиран от ДПА. \nТой посочи, че в района на Хюстън живеят повече хора и предрече, че федералната финансова помощ \"значително ще надхвърли\" 120-те милиарда долара след урагана Катрина в Ню Орлиънс през 2005 г. Бурята Харви отслабва с придвижването си по суша. Проливни дъждове и наводнения продължават в югоизточната част на Тексас и югозападната част на Луизиана, съобщи Националният център за ураганите, цитиран от Ройтерс. Харви се намира на около 56 км на север-североизток от град Лейк Чарлз в щата Луизиана. Максималната скорост на съпътстващите бурята ветрове е 64 км/ч.\n", "date": "2017.08.31", "title": "Франс прес съобщи за ужасяваща трагедия след урагана \"Харви\""}
{"url": "https://www.blitz.bg/svyat/sled-raketata-ot-pkhenyan-sergey-lavrov-prizova-sashch-za_news540237.html", "text": "\n Руският външен министър Сергей Лавров призова днес САЩ да се въздържат от каквито и да е военни действия на Корейския полуостров, които може да доведат до \"непредвидими последици\", предаде Ройтерс. \nРуското външно министерство каза, че Лавров е провел телефонен разговор с американския държавен секретар Рекс Тилърсън, в който е заявил също така, че според него всяко по-нататъшно засилване на санкциите срещу Северна Корея би имало обратен ефект. \nДвамата са обсъдили още ситуацията в Сирия и Персийския залив. Лавров и Тилърсън са се съгласили, че извършеното вчера ракетно изстрелване от Северна Корея е било \"поредно грубо нарушение от Пхенян на редица резолюции на Съвета за сигурност на ООН\", посочва ТАСС.\n", "date": "2017.08.31", "title": "След ракетата от Пхенян: Сергей Лавров призова САЩ за..."}
{"url": "https://www.blitz.bg/svyat/nay-setne-ima-nadezhda-za-khyustn_news540189.html", "text": "Водите, които наводниха голяма част от района около американския град Хюстън, щата Тексас, започнаха да спадат и слънцето се показа иззад облаците, като първи лъч на надеждата за града, който беше жертва на стихията от няколко дни. Въпреки това, кризата далеч не е свършила, и бурята започна да дава телата на някои от жертвите, пише чикагското издание Chicago Tribune, цитирано от Фокус.\nБроят на потвърдените смъртни случаи стигна до 21, след като полицията в Беаумонт потвърди информацията за втора жертва в града. \nВластите също са намерили ван, който е бил под водата, и в който е пътувало шест-членно семейство, включително четири деца, които са починали, когато машината е паднала от мост. Телата на двамата възрастни са забелязани в мътната вода, според властите. \n„За съжаление, изглежда, че нашите най-лоши мисли се реализират \", каза шерифът на окръг Харис Ед Гонзалес. \nДокато условията в Хюстън изглежда се подобряваха, бедствието се върна към най-лошото в близост до щатската линия Тексас-Луизиана.\n", "date": "2017.08.31", "title": "Най-сетне: Има надежда за Хюстън"}
{"url": "https://www.blitz.bg/svyat/nay-golemiyat-boy-s-domati-v-sveta-snimkivideo_news540195.html", "text": "В Испания се проведе традиционната „Томатина” - най-големият бой с домати в света. Хиляди се замеряха със зрели домати на фестивала в испанския град Буньол, пише Нова телевизия.\n Събитието премина при засилени мерки за сигурност заради кървавите атентати преди две седмици в Барселона. Общо 740 полицаи и пожарникари следиха за реда. Полицейските автомобили бяха препречили тесните улици, така че да е невъзможно автомобил да стигне до тълпите от хора. \n \nСнимки: ЕПА/БГНЕС\n \n \n \n \n", "date": "2017.08.31", "title": "Най-големият бой с домати в света (СНИМКИ/ВИДЕО)"}
{"url": "https://www.blitz.bg/svyat/pentagont-razkri-sashch-razpolaga-s-11-000-voenni-v-afganistan_news540191.html", "text": "Съединените американски щати разполагат с 11 хил. войници в Афганистан, предаде в сряда AFP, позовавайки се на официална информация от Пентагона, пише Фокус.\nПо същото време миналата година, САЩ са имали 8,4 хил. военослужещи. Увеличението е част от новата стратегия на президента Доналд Тръмп за засилване на военното присъствие в Афганистан.  \nОчаква се изпращането на още американски военни, но не е посочен точният им брой.\n", "date": "2017.08.31", "title": "Пентагонът разкри: САЩ разполага с 11 000 военни в Афганистан"}
{"url": "https://www.blitz.bg/svyat/tereza-mey-razkri-dali-shche-podade-ostavka_news540198.html", "text": "Британският премиер Тереза Мей заяви по време на посещението си в Япония в четвъртък, че няма да подава оставка и смята да участва в следващите избори. Това предава The Independent, позовавайки се на нейно интервю пред японски медии, пише Фокус.\nПо нейните думи: „Имаше ужасно голям брой спекуалции относно моето бъдеще, които нямат никакво основание“, като добави, че е готова за „дългата надпревара“ и не смята да се отказва.  \nВестникът припомня, че след изборите през юни, когато управляващите консерватори загубиха мнозинството си в парламента, Мей заяви, че ще продължи да изпълнява своите функции, само докато партията ѝ го желае.  \n \n", "date": "2017.08.31", "title": "Тереза Мей разкри дали ще подаде оставка"}
{"url": "https://www.blitz.bg/svyat/srednoshchen-ekshn-v-moskva-strelba-proekhtya-v-tsentra-na-grada-ima-ranen_news540200.html", "text": "Един човек е ранен след стрелба в центъра на Москва, предава ТАСС, позовавайки се на получени от полицията данни, цитирана от Фокус.\nВ съобщението се казва, че около 00:30 часа московско време, на централен столичен площад е „станал конфликт между млад мъж и неизвестни хора, след което един от непознатите е стрелял по мъжа“, като се пояснява още, че най-вероятно не става въпрос за бойно оръжие.  \n \n", "date": "2017.08.31", "title": "Среднощен екшън в Москва! Стрелба проехтя в центъра на града, има ранен"}
{"url": "https://www.blitz.bg/svyat/obezglavikha-statuya-na-kolumb-v-nyu-york-snimka_news540196.html", "text": "Един от паметниците на Христофор Колумб в Ню Йорк бе обезглавен, съобщи вестник „Ню Йорк пост“, цитиран от ТАСС и БГНЕС. Откъснатата глава на мореплавателя бе открита по-късно в найлонов плик в същия парк.\n Полицията разследва случая, като най-вероятните извършители са младежи - хулигани. Не се изключва и възможността това да е част от вълната за разрушаване на паметници, обхванала САЩ след изблиците на насилие в Шарлотсвил, Вирджиния. \n", "date": "2017.08.31", "title": "Обезглавиха статуя на Колумб в Ню Йорк (СНИМКА)"}
