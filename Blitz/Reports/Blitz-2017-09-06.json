{"url": "https://www.blitz.bg/svyat/prodavat-na-trg-lichnite-veshchi-na-printsesa-dayana_news541704.html", "text": "Десетки вещи, свързани с принцеса Даяна, ще бъдат предложени на търг в Бостън от местната аукционна къща Ар Ар окшън. Сред тях имач и парче от сватбената й торта, предават световни медии. 79-те търсещи купувач предмета са свързани с целия живот на принцесата - от нейното детство през сватбата й до месеци преди смъртта й.\nСред лотовете личат и нейни дарения за благотворителни организации, осъществени непосредствено преди трагичната й смърт в Париж на 31 август 1997 година. Звездният лот на аукциона е сатенена украсена със сребро вечерна дамска чанта от 80-те години на миналия век. \nАртикулът е съпроводен с документ за автентичност. Очакваната продажна цена е над 15 хиляди долара. Интерес предизвиква и 43-сантиметрова огърлица с буквата D, която Даяна Спенсър е носела като тийнейджърка. \nНаддаванията ще се състоят в интернет на 13 септември. \n \n", "date": "2017.09.06", "title": "Продават на търг личните вещи на принцеса Даяна"}
{"url": "https://www.blitz.bg/svyat/blgari-spryakha-kortezha-na-borisov-i-tsipras-v-kavala_news541696.html", "text": "\n Българи спряха кортежа на премиерите на България и Гърция Бойко Борисов и Алексис Ципрас в Кавала, където днес бе подписан Меморандум за сътрудничество между двете страни, съобщава \"Епицентър\". \n Сънародниците ни поискаха да говорят с тях, а Борисов и Ципрас слязоха от автомобилите и се ръкуваха с тях. \n Гърците изпратиха Бойко Борисов с аплодисменти на летището в Кавала. Гръцката официална делегация си направи снимки с него и българските министри Томислав Дончев и Ивайло Московски преди отлитането на самолета за София. \n Днес България и Гърция подписаха Меморандум за сътрудничество, който се изразява в изграждане на железопътната връзка „Солун - Кавала - Александруполис - Бургас - Варна - Русе”. \n   „С подписването на Меморандума за разбирателство между България и Гърция ние продължаваме съединяването на транспортните и енергийни хъбове, на възможностите за развитие на туризма, бизнеса, движението на хора и капитали в нашия регион“, заяви министър-председателят след церемонията. \n Той изрази увереност, че проектът ще бъде защитен пред Европейската комисия и ще се превърне в добро съоръжение в бъдеще. „ С Алексис можем да играем важна роля за обща балканска политика, която да се води “, добави министър-председателят. Той изтъкна, че през октомври ще бъде поискана среща с председателя на ЕК Жан-Клод Юнкер, на която да бъдат представени идеите за развитие на региона и да се търси подкрепа. \n По повод на предстоящото българско председателство на Съвета на ЕС премиерът Борисов отбеляза, че  страната ни гледа на него като на балканско председателство . „Имаме рядък шанс да покажем, че има политически елити, разумни хора, които ще спрат противоречията и Балканите от барутен погреб да станат проспериращ регион“, каза министър-председателят Борисов. \n По думите му, когато Европа е единна, има просперитет. „ Историята си е история, всеки държи на националните си ценности и приоритети, но сега сме част от европейското семейство, а други балкански държави искат да отидат там . Може да не сме идеални, но сме в пъти по-добре, отколкото преди 10 години и сме изключително надеждна граница на ЕС“, изтъкна премиерът Бойко Борисов. \n Благодаря на премиера Борисов, че имаме обща линия на решения и се възползваме от шансовете, които имаме, отбеляза гръцкият министър-председател Алексис Ципрас. Според него подписването на днешния меморандум за разбирателство е от значение не само за двете страни, но и за региона. „ Постигаме резултати по кардинални въпроси и можем да бъдем пример за подражание “, заяви Ципрас. \n", "date": "2017.09.06", "title": "Българи спряха кортежа на Борисов и Ципрас в Кавала"}
{"url": "https://www.blitz.bg/daydzhest/raztrsvashcha-istoriya-kevin-napisva-proshchalno-pismo-i-otide-da-se-samoubie-no-tochno-togava-poluchava-neochakvano-telefonno-obazhdane-snimki_news541607.html", "text": "\n Животът на Кевин Уолш се променил с неочаквано телефонно обаждане... \n - Като 13-годишно момче бях на летен лагер, когато към мен се приближи най-красивото момиче и ми каза:\" Черният цвят ти стои страхотно \". Не знаех какво искаше да ми каже с това, започва Кевин своята история. \nТе започнали да си говорят и накрая станали приятели. Разменили си номерата и поддържали контакт и след лятото, а след това, когато отишли в гимназията, всеки тръгнал по своя път.\n - Трябва да призная, че не мина нито един ден, в който да не мисля за Блеки. Дори днес със сигурност не мога да кажа защо, но по някаква причина не можах да я изхвърля от главата си, обяснява Кевин. \n Преди завършване на гимназията обстоятелства довеждат 17-годишния Кевин до тежка депресия. \n - Скъсах с приятелката си, кучето ми почина в деня на моя бал... Всичко това ми се отрази много по-зле, отколкото си представях. Реших да се самоубия. Написах прощалното си послание и отидох на мястото, където мислех да го направя. Само няколко секунди ме деляха от самоубийство, а след това позвъня мобилният ми телефон, видях непознат номер, обадих се и осъзнах, че това е тя. \n Попитах я какво има, а тя ми каза, че почувствала, че трябва да ми се обади, добавя Кевин, който не бил чувал Блеки от около година. \n - Казах й какво мисля да направя, а тя ужасена ми каза да не го правя. Казала му да се видят на следващата сутрин и той се съгласил. \n Двамата останали в контакт и във времето старото приятелство се превърнало в афера. Тази невероятна история получила \"щастлив край\", когато Кевин предложил брак на Блеки. \nДвойката е в щастлив брак от една година, а Кевин казва, че е доволен, че ще прекара остатъка от живота си с жената, която го е спасила. \n \n Um dia, Kevin Walsh estava prestes a se matar, quando recebeu uma ligação de uma amiga que havia conhecido em um acampamento. ", "date": "2017.09.06", "title": "Разтърсваща история: Кевин написва прощално писмо и отиде да се самоубие, но точно тогава получава неочаквано телефонно обаждане (СНИМКИ)"}
{"url": "https://www.blitz.bg/obshtestvo/sdt-v-strasburg-reshi-rabotodatelyat-ne-mozhe-da-ogranichi-do-nula-lichniya-zhivot-na-sluzhitelya-na-rabotnoto-myasto_news541650.html", "text": "Работодателите могат да налагат ограничения на служителите си при използване на интернет, електронна комуникация и социални мрежи в работно време, но частният социален живот на работното място не може да бъде сведен до нула. Това става ясно от решение на Голямата камара на Европейския съд по правата на човека в Страсбург (ЕСПЧ) по дело, заведено от уволнен от работа румънски гражданин, служител в IT сектора, пише legalworld.bg.\n 38-годишният Богдан Барбулеску работел като инженер и отговарял за продажбите в частна фирма. Преди 10 години бил уволнен от работа, като фирмата съобщила официално причината - служителят ползвал интернет и телефон за лични цели. Служебно задължение на Барбулеску било да си създаде акаунт в Yahoo Messenger, за да отговаря на запитванията на клиентите. При уволнението обаче бил информиран, че комуникациите му са били наблюдавани и има доказателства, че е използвал интернет за лични цели. \n Той отрекъл, но получил препис от 45 страници от своя кореспонденция, състоящи се от съобщения, които е разменял с брат си и с годеницата си по лични въпроси, като някои от съобщенията били от интимен характер. Действително забраната за използване на интернет и фирмени ресурси за лични цели била част от вътрешните правила на компанията, но според ЕСПЧ това не е достатъчно и съдът приема, че в случая е нарушен чл. 8 от Европейската конвенция за правата на човека, защитаващ правото на личен и семеен живот, както и тайната на кореспонденцията. \n \"Правото на зачитане на личния живот и на неприкосновеността на кореспонденцията продължават да съществуват дори и да са ограничени доколкото е необходимо\", се казва в решението на Голямата камара на ЕСПЧ по делото на Барбулеску. \n С 11 на 6 гласа съдът е стигнал до заключение, че и националните власти не са защитили тези права на жалбоподателя. След уволнението си той подал жалба до Окръжния съд в Букурещ, който обаче я е отхвърлил, а решението му било потвърдено и от апелативните съдии. Според ЕСПЧ националните власти изобщо не са установили дали Барбулеску е бил уведомен от работодателя си, че съобщенията му ще бъдат подложени на постоянен мониторинг, нито конкретните причини, обосноваващи толкова крайни форми на контрол на комуникацията, нито възможността тези мерки да бъдат ограничени с по-малко навлизане в личния живот. \n Съдилищата в Румъния обаче приели, че работодателите имат право да определят правила за използването на интернет и Барбулеску бил надлежно информиран за разпоредбите на дружеството. Апелативният съд направил извод, че щом служителят и колегите му са били предупредени, че ресурсите на фирмата не трябва да се използват за лични цели, то било разумно да се предположи, че следенето на комуникациите е единственият начин да се установят евентуални нарушения на вътрешните правила. \n Първоначално ЕСПЧ също е решил, че няма нарушение на чл. 8 от Конвенцията и вътрешните съдилища са постигнали справедлив баланс между правото на жалбоподателя на зачитане на личния му живот и кореспонденцията и интересите на неговия работодател. Като трета страна в производството са се включили правителството на Франция и Европейската конфедерация на профсъюзите и преди година делото е било отнесено до Голямата камара на ЕСПЧ. \n В заключение съдът постановява, че констатацията за нарушените права на жалбоподателя сама по себе си е достатъчно справедливо удовлетворение за неимуществените вреди, които е претърпял, и не му присъжда обезщетение. \n", "date": "2017.09.06", "title": "Съдът в Страсбург реши: Работодателят не може да ограничи до нула личния живот на служителя на работното място"}
{"url": "https://www.blitz.bg/svyat/prouchvane-razkri-neshcho-uzhasyavashcho-za-khorata-s-bavna-pokhodka_news541658.html", "text": "\n Хората, които ходят бавно, са изложени на повишен риск от ранна смърт, пише метро. Проучване на университета в Лестър откри връзка между скоростта на ходенето и риска от смърт вследствие на сърдечно заболяване. \nУчените анализираха информация от 420 727 души, като проучиха скоростта, с която те се разхождат. После ги наблюдаваха шест години, като отчитаха смъртността им. Резултатите показаха, че хората, поддържащи бавно темпо по време на ходене, умират от сърдечно заболяване между 1,8 и 2,4 пъти повече, отколкото бързоходците.\n \nЕкспертите мислят, че това е така, защото по-подвижните мъже и жени правят повече упражнения и са в по-добра физическа форма. Затова и те са по-защитени от високо кръвно налягане, затлъстяване и обездвижване, които са основните причини за възникването на сърдечни заболявания. Откритията останаха непроменени дори когато специалистите включиха други рискови фактори за здравословни проблеми като пушенето, индекса на телесна маса и режима на хранене.\n", "date": "2017.09.06", "title": "Проучване разкри нещо ужасяващо за хората с бавна походка"}
{"url": "https://www.blitz.bg/kriminalni/prestplenie/60-rumntsi-zapodozreni-za-prestpleniya-v-nashi-kurorti_news541700.html", "text": "60 румънски граждани са заподозрени в извършване на престъпления без сериозни последствия в български морски курорти през лятото. Това съобщава агенция „Аджерпрес”, като се позовава на данни от румънската полиция за работата на нейни служители в смесените българо-румънски екипи по нашето Черноморие.\nТе са действали в четири курорта – Албена, Златни пясъци, Балчик и Несебър. \nОбщо 218 румънски туристи са били потърпевши по време на ваканцията си в резултат на кражби, пътнотранспортни произшествия или някакъв друг инцидент. Румънските полицаи са оказали помощ или са посъветвали 4200 свои сънародници, решили да прекарат почивката си това лято в наш морски курорт. Служителите от северната ни съседка са оказали съдействие на българските си колеги в 385 случая на конфликтни ситуации, незаконно паркиране, уреждане на някакъв спор и други. \nМисията в тези четири курорта е била проведена в две серии – от 30 юни до 31 юли и от 1 август до 31 август. Служителите са били командировани на местата по Черноморието, които най-много се посещават от румънски туристи. Задължителен критерий при подбора на полицаите е бил владеенето на български език. Източник: Монитор \n", "date": "2017.09.06", "title": "60 румънци заподозрени за престъпления в наши курорти"}
{"url": "https://www.blitz.bg/ikonomika/grtsiya-i-chekhiya-vlyazokha-v-lyuta-bitka-za-kiseloto-mlyako_news541705.html", "text": "Гръцките правителства се борят за собствеността върху продукта „гръцко кисело мляко“ в продължение на десетилетия, като нова голяма битка в ЕС бързо се разраства. Този път Чехия е на прицел на гръцкото министерство на земеделието.\nСега правителството обмисля правни действия срещу Чешката република за производство и извличане на полза от продукт, който приема изключително като свой. Този ход е част от план за действие, изготвен от 14-членна работна група, създадена този месец от гръцкото министерство на земеделието, пише в. \"Български новини\".  \nНарастват усилията за блокиране на не-гръцките производители – поне в рамките на Европейския съюз – да произвеждат гъстата, кремообразна млечна наслада, позната на света. Европейската комисия вече предупреди Прага, че производството на имитация на гръцко кисело мляко създава нелоялна конкуренция. Досега обаче, без резултат. В резултат на това Атина поема по-твърда линия. Глобалният пазар на продукта се очаква да бъде над 50 милиарда евро (59.6 милиарда долара), офертата на Гърция за възстановяване на собствеността върху неговия ценен продукт може да доведе до връщане на милиарди евро загубени търговски ползи от някои ключови пазари. \nСамият Европейски съюз е най-големият потребител на гръцко кисело мляко в света, с 39% от световното потребление. Азия се нарежда на второ място с 28%, а Северна Америка с 15%. Конкурентите вече са заложили на процъфтяващата индустрия. И все пак въпреки популярността на продукта, дължаща се на широкото схващане, че храната е по-здравословна от обикновеното кисело мляко и други здравословни закуски, водещият производител на млечни продукти на Гърция, FAGE, вижда лоши продажби. \nМинистерството все повече обмисля възможностите си, особено възможността да търси съдебно обжалване пред Съда на Европейските общности, за да спре Чешката република и други страни да произвеждат гръцко кисело мляко, което често е два пъти по-скъпо от обикновеното кисело мляко. Атина обмисля включването на засилване на плановете за регистриране на гръцкото кисело мляко като „продукт, защитен от географското си означение“. Това състояние би гарантирало, че продуктът е произведен в страната на произход – нещо подобно на френското шампанско, италианското прошуто и английския \"Стилтън\".  Длъжностни лица в Атина се надяват да осигурят този статут до края на годината. \n \n", "date": "2017.09.06", "title": "Гърция и Чехия влязоха в люта битка за киселото мляко"}
{"url": "https://www.blitz.bg/blits-tv/mayka-ostavi-momichentseto-si-samo-v-banyata-tova-koeto-zavari-nadmina-vsichkite-y-ochakvaniya-video_news541701.html", "text": "\nМайка оставила само момиченцето си в банята. Дори и не предполагала какво ще открие след минути.  \nКогато отишла да го потърси, детето си играело с... бебешка пудра, превръщайки банята в невъобразим хаос. Вместо да се ядоса, тя спокойно поговорила с детето.  \nВижте сами: \n", "date": "2017.09.06", "title": "Майка остави момиченцето си само в банята, това, което завари, надмина всичките й очаквания (ВИДЕО)"}
{"url": "https://www.blitz.bg/layfstayl/khoroskop/khoroskop-6-septemvri-pochivniyat-den-shche-e-istinski-ad-za-5-zodii_news541590.html", "text": "\n ОВЕН \n Денят ще бъ­де нап­рег­нат за вас, доб­ре ще е да не за­късн­ява­те за ра­бо­та. Няма да ви гле­дат с доб­ро око, ако си поз­во­ли­те то­ва. В по-къс­ни­те ча­со­ве по­ло­же­ние­то за­поч­ва да при­до­би­ва ин­те­рес­ни из­ме­ре­ния. По­ли­ти­чес­ки ан­га­жи­ра­ни­те меж­ду вас трябва да об­мислят доб­ре как да нап­равят пос­ла­ние­то си въз­мож­но най-дос­тъп­но. \n ТЕЛЕЦ \n До­ри вас, от­го­вор­ни­те Тел­ци, пон­яко­га ви об­зе­ма неу­дър­жи­мо же­ла­ние да за­ре­же­те всич­ко и да по­тег­ли­те на да­леч­но пъ­ту­ва­не. Днес мо­же­те да раз­нооб­ра­зи­те еже­дне­вие­то си, ка­то си на­ме­ри­те няка­къв по­вод да из­ле­зе­те от служ­ба­та и се по­раз­хо­ди­те. Уго­во­ре­те под­роб­нос­ти­те око­ло бъ­де­ща­та си ин­вес­ти­ция. Оча­кват ви ус­пе­хи. \n БЛИЗНАЦИ \n Ще за­гу­би­те днес мно­го вре­ме в опи­ти да раз­ре­ши­те поя­ви­ла­та се из­не­ви­де­ли­ца за­гад­ка. Ве­роя­тно ще ус­пее­те да раз­бе­ре­те кой как­ва роля из­пълн­ява зад гър­ба ви. Ще осъ­знае­те, че дъл­го вре­ме сте се заб­луж­да­ва­ли, жи­ве­ли сте в из­мис­лен свят, да­ле­че от реал­нос­тта. Прия­тел или парт­ньор ще из­пол­зва влия­ние­то си, за да ви по­мог­не. \n РАК \n Днес парт­ньо­рът ви е в доб­ро нас­трое­ние. Емо­цио­нал­но се чувс­тва­те ста­бил­ни и до­вол­ни. Пред­по­чи­та­те да уча­ства­те в гру­по­ви иг­ри и спор­то­ве, кои­то ан­га­жи­рат мно­го хо­ра. Из­пол­звай­те всич­ки въз­мож­нос­ти за фи­зи­чес­ка ак­тив­ност. В по-къс­ни­те ча­со­ве мо­же­те да осъ­щес­тви­те прия­тно пъ­ту­ва­не до ин­те­рес­но място. \n ЛЪВ \n Ко­ле­ги­те ви не са нас­трое­ни да си сът­руд­ни­чат с вас. Ще по­ха­би­те мно­го вре­ме и уси­лия, над­явай­ки се да пос­тиг­не­те же­ла­но­то. Ако смята­те да въз­ло­жи­те част от за­да­чи­те на дру­ги ли­ца, пос­та­рай­те се да под­не­се­те нас­тав­ле­ния­та си в ид­еал­но ясен вид. Въз­мож­но е да ос­та­не­те ра­зо­ча­ро­ва­ни от ре­зул­та­та от ин­тер­вю за но­ва длъж­ност. \n ДЕВА \n Стра­нен сън мо­же да ви на­ка­ра да пог­лед­не­те на све­та с но­ви очи. Пос­тавяй­те изи­сква­ния­та си пред под­чи­не­ни­те лю­без­но, но твър­до. Ако има­те дос­та­тъч­но ене­ргия, за да се пог­ри­жи­те за до­ма си, зае­ме­те се с под­реж­да­не­то му. В служ­ба­та са въз­мож­ни кон­флик­ти с ко­ле­ги, свър­за­ни със за­дъл­же­ния­та ви. Не се кон­фрон­ти­рай­те. \n ВЕЗНИ \n Ще срещ­не­те стар поз­нат, ко­го­то не сте виж­да­ли от го­ди­ни, и то­ва от­но­во ще раз­бу­ди тъ­га­та ви по ми­на­ло­то. Сле­до­бед ще трябва от­но­во да се зае­ме­те с оби­чай­ни­те си за­дъл­же­ния, не ги пре­туп­вай­те, а ги свър­ше­те ка­чес­тве­но. Ве­чер­та ос­та­не­те на­са­ме с лю­би­мия чо­век. Ще ос­та­не­те прия­тно из­не­на­да­ни от пред­ло­же­ние­то, кое­то ще ви нап­ра­ви. \n СКОРПИОН \n Та­зи сут­рин в гла­ва­та ви се за­раж­да но­ва идея. Вни­ма­вай­те за­се­га да я за­па­зи­те в тай­на. Бъ­де­те дис­крет­ни и в дей­ствия­та си в служ­ба­та, тъй ка­то има хо­ра, кои­то се опи­тват да ви нав­редят. В же­ла­ние­то си да се пред­па­зи­те с дей­ствия­та е въз­мож­но да вле­зе­те в кон­фликт с „ко­ле­ги“. Оча­квай­те из­год­но пред­ло­же­ние. \n СТРЕЛЕЦ \n Та­зи сут­рин ще по­ха­би­те нап­раз­но мно­го вре­ме и уси­лия, за да раз­пле­те­те ед­на объ­рка­на фи­нан­со­ва си­туа­ция. Ра­мо до ра­мо с ваш съ­сед, с мно­го же­ла­ние и ен­ту­сиа­зъм ще на­ме­ри­те ре­ше­ние на от­дав­на на­болял проб­лем, кой­то лич­но ви зас­яга. Днес Стрел­ци­те имат мно­го точ­ни и ясни ид­еи и знаят от­лич­но за­къ­де са се за­пъ­ти­ли и докъсе трябва да стигнат. \n КОЗИРОГ \n За ед­ни от вас денят ще бъ­де из­пъл­нен с твор­чес­ко вдъх­но­ве­ние. Дру­ги ще видят осъ­щес­тве­ни меч­ти­те си за бла­го­по­лу­чие и доб­ра пе­чал­ба. Ва­ша идея ще бъ­де под­роб­но об­съ­де­на в служ­ба­та ви. Най-ве­роя­тно всич­ки ще се съг­ласят с мне­ние­то ви. Наг­не­те­на е об­ста­нов­ка­та в до­ма ви, опи­тай­те се да ус­по­кои­те нап­ре­же­ние­то, не търсете вината в партньора до себе си. \n ВОДОЛЕЙ \n Об­зе­ти сте от със­тра­да­ние към те­зи, кои­то са в нуж­да днес. Ако им пос­ве­ти­те сут­реш­ни­те си ча­со­ве, ще из­пи­та­те дъл­бо­ко удо­влет­во­ре­ние от се­бе си. Сле­до­бед ене­ргич­но ще се впус­не­те да по­ма­га­те на прия­тел, който се надява на протегнатата ви ръка. Из­сле­до­ва­тел­ска­та ра­бо­та ще пот­ръг­не, ако я нап­ра­ви­те ко­лек­тив­но де­ло. Па­зе­те се от би­то­ви зло­по­лу­ки. \n РИБИ \n От сут­рин­та ще ста­не ясно, че денят няма да бъ­де от най-ле­ки­те. Ще нау­чи­те, че ваш прия­тел има проб­ле­ми, и ще се впус­не­те да му по­ма­га­те. Ще бъ­де важ­но да на­ме­ри­те вре­ме и за се­бе си. Ако ра­бо­ти­те без по­чив­ка и веч­но сте на раз­по­ло­же­ние на око­лни­те, нак­рая прос­то ще грох­не­те. Нап­ра­ве­те уси­лия да по­ту­ши­те скан­да­ли­те у до­ма, където споровете ви се отнасят до финанси. \n", "date": "2017.09.06", "title": "Хороскоп 6 септември: Почивният ден ще е истински ад за 5 зодии"}
{"url": "https://www.blitz.bg/svyat/mayka-na-triznatsi-gi-izostavi-prichinata-da-go-napravi-natzhi-mnozina_news541641.html", "text": "\n Една майка от Румъния наскоро бе принудена да вземе трудното решение в живота си - да изостави трите новородени, а причината, поради която го направи натъжи мнозина... \n Знаейки, че  вече има три деца и живеейки в разпадаща се къща, след като родила, просто изчезнала от болницата, оставяйки ги на медицинския персонал да се грижи за тях. \n -Все се надявам, че хората ще осъзнаят, че просто нямам възможност да се грижа за тях. Искам да имат хубав живот, какъвто аз не бих могла да им осигуря, казва Бенто. \n Трите бебета, които тази майка роди, са напълно здрави и са родени по естествен път. Родени са твърде скоро, но това не застрашава тяхното здраве. \n Социалните служби веднага искаха да намерят дом за тези момичета, но не можеха да направят нищо без одобрението на майката, която наскоро пак се появи в болницата и подписа всички разрешителни за тяхното настаняване. \n", "date": "2017.09.06", "title": "Майка на тризнаци ги изостави! Причината да го направи, натъжи мнозина"}
{"url": "https://www.blitz.bg/svyat/mlada-mayka-otvori-vnshnata-vrata-a-posle-se-sluchi-neshcho-uzhasyavashcho-snimki-18_news541659.html", "text": "26-годишната етиопка Ацдед Нигусим е била вкъщи с 5-годишния си син, когато на вратата се чука. Оказва се бившият й съпруг Хайманот Кахсай. Веднага след като жената отваря, изпищява от болка. Мъжът изплиска лицето й с киселина и бяга. С викове жената се запътва към съседите си, за да ги моли за помощ. Те й помагат да стигне до болницата, пише руски сайт.\n \nЛекарите веднага са оказали първа помощ на жената, но са я предупредили, че тя никога повече няма да може да вижда. Медиците препоръчват на жертвата клиника близо до Банкок, където се занимават специално с тежки изгаряния като нейното.\n \nЛекарите се опитват да възстановят поне част от кожата на Ацдед. През цялото време на престоя си в болницата жертвата не може да говори и да се храни заради тежките изгаряния. Регионалният мениджър на клиниката заявява, че жертвата не спира да плаче и крещи.\n   \n„Това е много труден случай. Жената повече никога няма да бъде същата. Едно от очите й е разядено от киселината и е изчезнало напълно, а другото е силно увредено. Кожата на лицето й е напълно обгоряла”, споделя говорителката.\n   \nАцдед казала на полицията, че  не знае причините, поради които бившият й съпруг й е причинил това нещо. Известно е, че преди 6 месеца той се мести в Йемен, след като двойката се разделя. Двамата спират да общуват. Превод и редакция БЛИЦ \n \n", "date": "2017.09.06", "title": "Млада майка отвори външната врата, а после се случи нещо ужасяващо (СНИМКИ 18+)"}
{"url": "https://www.blitz.bg/svyat/brutalno-ubiystvo-na-14-godishen-shokira-london_news541675.html", "text": "\n 14-годишно момче почина, след като бе брутално застреляно в източен Лондон. Пострадало е и 17-годишно момче в Нюхам. Инцидентът е възникнал след 10 часа вечерта във вторник. Вторият тийнейджър е със сериозни рани и е в критично състояние. Остава в болница, пише \"Новини Лондон\". \nЗапочнато е разследване за убийство. \n\"Това е много трагичен инцидент, животът на младо момче е отнето е при брутален инцидент. Семейството му е разбито\", коментират от полицията. \nИздирват се свидетели на престъплението, при което е бил убит Кори. \n", "date": "2017.09.06", "title": "Брутално убийство на 14-годишен шокира Лондон!"}
{"url": "https://www.blitz.bg/svyat/shche-nastrkhnete-kogato-razberete-kakva-e-voennata-moshch-na-severna-koreya-snimki_news541423.html", "text": "След поредицата провокации на севернокорейския лидер Ким Чен Ун светът все по-усилено заговори за война. Какво може всъщност армията на Северна Корея? Какво може всъщност армията на Северна Корея?\nИзвестно е, че тя е една от най-големите в света. Тя разполага със 700 000 войници и почти 4,5 милиона резервисти. А това означава, че почти една пета от населението на страната служи в армията. Всички мъже в комунистическата страна са задължени да преминат военно обучение. Съдейки по числеността, севернокорейската армия е два пъти по-голяма от южнокорейската. \nСтраната е притежател на безброй оръжейни системи. Според глобалния индекс на милитаризацията за 2017 г., Северна Корея притежава над 76 подводници, 5025 бойни танкове, както и 458 бойни самолета.\n \nВсяка година Северна Корея демонстрира своята мощ с военен парад в столицата Пхенян. Военните паради се провеждат по традиция на юбилеи, които са важни за комунистическата страна или за династията Ким. \nТестът с балистична междуконтинентална ракета, извършен успешно от Северна Корея в началото на юли 2017-а, бе окачествен от американския външен министър Рекс Тилърсън като \"ескалация на заплахата за САЩ, нейните съюзници и за целия свят\". Ракетата тип \"Хвасон-14\" е в състояние да порази \"всяко кътче на света\", съобщи севернокорейската информационна агенция.\n \nБезспорно поведението на Северна Корея е заплаха за световния мир. Само Китай и Русия все още се числят към съюзниците на Северна Корея. Режимът в Пхенян определя \"империалистическите сили на САЩ\" като враг номер едно, следвани от Япония и Южна Корея. Пхенян реагира особено чувствително на съвместните военни учения на САЩ и Южна Корея.\n \nНай-новите тестове с междуконтиненталната ракета, извършени от Пхенян, са огромна провокация за международната общност. Търпението на САЩ се изчерпва. Китай и Русия пък искат на всяка цена да предотвратят нанасянето на превантивен първи удар срещу военни цели в Северна Корея.\n \n Източник: \"Дарик\" \n \n", "date": "2017.09.06", "title": "Ще настръхнете, когато разберете каква е военната мощ на Северна Корея (СНИМКИ)"}
{"url": "https://www.blitz.bg/svyat/britanska-mediya-grtsiya-e-idealnata-destinatsiya-za-gey-dvoyki_news541627.html", "text": "Най-голяма британска медия за хомосексуалисти, Gay Star News, която месечно е посещавана от над милион потребители, препоръча Гърция като идеална дестинация за ваканция през месец септември на еднополови двойки, предава Greek Reporter, цитиран от Фокус.\nМедията представя класация с избрани 10 дестинации за почивка на хомосексуалистите, в която Гърция е включена с островите Алонисос и Фолегандрос, както и с полуостров Халкидики в северната част на страната. Списъкът включва и най-атрактивните дестинации в страната като Крит и Санторини и, разбира се, остров Миконос, една от най-популярните гей дестинации в света. \nЕкипът, съставил списъка, се стреми да удовлетвори изискванията на големия брой хомосексуалисти, които посещават Гърция, в опит да открият нови и алтернативни места за прекарване на почивката си. \nАвторите уверяват, че гръцките хотелиери отдавна са доказали своята приветливост към хомосексуалистите и гордо се причисляват към най-отворените и модерни професионалисти в бранша.\n", "date": "2017.09.06", "title": "Британска медия: Гърция е идеалната дестинация за гей двойки"}
{"url": "https://www.blitz.bg/layfstayl/ptuvane/ad-na-kapitan-andreevo_news541604.html", "text": "Колона от товарни автомобили с дължина 5 км се е образувала на ГКПП \"Капитан Андреево\", на изход от страната. Това съобщиха от пресцентъра на ГД \"Гранична полиция\".\n Информацията за трафика на граничните пунктове е към 6.00 часа. На ГКПП \"Лесово\" има образувала се колона от около 2 км от товарни автомобили на изход. На българо-сръбската, българо-македонската, българо-гръцката и българо-румънската граница трафикът е нормален на всички гранични пунктове. \nФериботът Оряхово - Бекет работи само през деня поради ниското ниво на р. Дунав.\n   \n", "date": "2017.09.06", "title": "Ад на \"Капитан Андреево\"!"}
{"url": "https://www.blitz.bg/layfstayl/shoubiznes/furor-v-efir-rumen-lukanov-nakhlu-kato-tornado-v-studioto-na-nova-dade-na-viktor-nikolaev-12-bona-rano-sutrinta-a-gala-iznenada-s_news541634.html", "text": "\nОт утре сме в ефир. Още не съм виждала новото студио, творение на Кремена Халваджиян. Интересни неща ни очакват, със сигурност много. Една звезда ще ни гостува през цялата седмица в кухнята. По 5 дни ще ни храни, добре сме се подсигурили. Това заяви в \"Здравей, България\" Гала. \n\"Тази година ще имаме нещо нетипично за България. Смятаме да стартираме в началото на предаването моята половинка в живота - Стефан\", призна Гала.\n \nВ студиото при Виктор Николаев бяха и Ники Кънчев и Магърдич Халваджиян. \n\"И ние имаме нов декор, да се похваля и аз. Ще имаме много интересни съквартиранти. Утре ще дадем пресконференция и ще изнесем някои подробности. Моята роля ще си е обичайната, но и тук ще имаме някакви изненади\", поде пък Ники Кънчев.\n \n\"Ние вчера дадохме пресконференция. Минахме вече. Казахме си, каквото имахме да казваме. Новината тази година за \"Х фактор\" е, че ще бъдем само в неделя. Епизодите ще са доста по-дълги. Самите лайфове вече няма да бъдат разцепени на две, а ще има един голям концерт, на края на който един ще си тръгва накрая. Журито е ясно от много време. Събрах хора, които в различните години са били вече жури в предаването. Добре се спогаждат. В този сезон се появиха страшно много чужденци и ние бяхме в шок\", призна пък Магърдич Халваджиян. \n\"След успеха на Кристиян Костов явно това е повлияло на много чужденци. Има наистина много талантливи хора\", добави той.  \nИзведнъж в студиото нахлу Румен Луканов, който пък втрещи с новината, че ще има нов сезон на \"Сделка или не\". \"Банкерът е обещал този сезон да докара само каръци - всички които са спечелили жълти стотинки от шоуто. Голямата награда вече ще е килограм злато, то е по-добро от кинтите. Всеки един ще си тръгне от студиото със 100 лева. Кутиите ще бъдат отваряне не от каръци, а от 22 очарователни дами. От 10 септември 18 часа сме на линия\", заяви той. \n \n \nЛуканов докара 2 кутии в студиото. В едната имаше 12 500 лева, а в другата 200 и накара Виктор да си избере една. Офертата на банката към момента например е 5000 лева. \"Държа си на 18, няма да се изкушавам\", заяви Николаев. В избраната от водещия кутия имаше 12 500 лева. \"Ето това е сделка или не. Тя винаги ти дава да разбереш взел ли си правилното решение\", каза Луканов. \n \n \n", "date": "2017.09.06", "title": "Фурор в ефир! Румен Луканов нахлу като торнадо в студиото на Нова, даде на Виктор Николаев 12 бона рано сутринта, а Гала изненада с..."}
{"url": "https://www.blitz.bg/svyat/ubikha-vissh-komandir-v-armiyata-na-lesoto_news541583.html", "text": "Началникът на армията на южната африканска държава Лесото генерал-лейтенант Хоантъл Моцомоцо е бил убит от враждебни му офицери в казарми в страната, предаде Voice of America, цитирана от \"Фокус\"\nГенералът е бил убит по време на престрелка срещу двама офицери, които са проникнали в щаба му в казармите. Те в последствие също са загинали.  \nПрез 1986 г. армията води преврат, за да свали от власт правителството и оттогава често участва в определени политически дейности, включващи втори преврат през 2014 г.  \nПрез юни тази година партията на министър-председателя Томас Табане спечели избори, завръщайки се в страната, след като преди три години избяга в съседна Южна Африка поради страх, че ще бъде убит. \n", "date": "2017.09.06", "title": "Убиха висш командир в армията на Лесото"}
{"url": "https://www.blitz.bg/svyat/pet-novi-fregati-planira-da-postroi-velikobritaniya_news541585.html", "text": "Министърът на отбраната на Великобритания Майкъл Фалън съобщи, че страната ще придобие пет нови фрегати в рамките на нова стратегия по корабостроене, целяща развитието на военноморските сили на страната и износа след десетилетие спад в сектора, предаде Reuters, цитирана от \"Фокус\".\nВсеки кораб от първата партида ще струва не повече от 250 млн. лири и ще бъде строен във Великобритания. Планира се първите кораби да постъпят на въоръжение през 2023 г.  \n„Нашият план ще помогне да се увеличат работните места, да се подобри опита и да се увеличи броя на корабостроителниците, а също така и линиите на доставки в страната“, заяви Фалън. Той добави, че новите кораби ще бъдат използвани от ВМС на Великобритания, но и че ще имат потенциал за износ.\n", "date": "2017.09.06", "title": "Пет нови фрегати планира да построи Великобритания"}
{"url": "https://www.blitz.bg/svyat/donald-trmp-i-premiert-na-avstraliya-provedokha-telefonen-razgovor-eto-kakvo-si-kazakha_news541588.html", "text": "Австралийският министър-председател Малкълм Търнбул съобщи, че той и президентът на САЩ Доналд Тръмп са уеднаквили призива си към нови санкции срещу Северна Корея, пише The Hill, цитиран от \"Фокус\".\nТърнбул заяви по време на пресконференция след разговора, че той и Тръмп а имали „много топъл и много конструктивен“ разговор относно „Северна Корея“, „Ислямска държава“ във Филипините и за Урагана „Харви“.  \n„Имаме едно мнение в осъждането на това безразсъдно действие. Ние обсъдихме неотложността на пълното прилагане на настоящия режим на санкции и важността на допълнителните санкции, които, разбира се, биват обмисляни в момента и ще бъдат наложени в бъдеще“, добави той. Министър-председателят също така предупреди, че конфликтът между САЩ и Северна Корея може да бъде катастрофален и посочи, че икономическите санкции са най-добрия начин за обуздаване на Пхенян.  \n„Всички искаме да разрешим тази опасна ситуация, да вразумим този безразсъден, опасен и провокативен режим без конфликт. Всички разбираме, че конфликтът би бил катастрофален“, добави Търнбул\n", "date": "2017.09.06", "title": "Доналд Тръмп и премиерът на Австралия проведоха телефонен разговор, ето какво си казаха"}
{"url": "https://www.blitz.bg/svyat/vladimir-putin-pozdravi-bashar-asad-za-ogromen-uspekh-sreshchu-terorizma_news541598.html", "text": "\n Руският президент Владимир Путин изпрати телеграма на сирийския си колега Башар Асад, за да го поздрави за разкъсването на обсадата на Дейр аз Зур от сирийските правителствени войски, каза днес Кремъл, цитиран от Ройтерс.  \nПутин поздрави \"руските военни групировки\" и \"сирийските правителствени сили с тази много важна стратегическа победа над терористите\", заяви пред журналисти прессекретарят на Кремъл Дмитрий Песков. \nТой съобщи, че сега се водят сражения по улиците на източния сирийски град и че руски въздушни удари в Дейр аз Зур са помогнали на сирийските войски за бързото настъпления.\n", "date": "2017.09.06", "title": "Владимир Путин поздрави Башар Асад за огромен успех срещу тероризма"}
{"url": "https://www.blitz.bg/foto/ribar-prezhivyava-nay-golemiya-koshmar-v-zhivota-si-shche-se-uzhasite-ot-tova-koeto-se-sluchi-s-tyaloto-mu-sled-opasno-gmurkane-snimki_news541548.html", "text": "\n Рибар заживя в същински кошмар след опасно гмуркане. Мъжът е изплувал твърде бързо, в следствие на което тялото му опасно се деформирало. Към момента медици търсят варианти за лечението му, съобщава \"Дейли мейл\". \nПеруанецът Алехандро Рамос Мартинез увеличил опасно теглото си, ръцете и гръдният му кош са издути, след като се гмурнал, за да събира морски животни от дъното. Неговата почти фатална грешка била да се издигне над водата прекалено бързо и азотът в кръвта му образувал огромни, гротескни мехурчета. \nАзотът набъбнал в големи торбички и му причинил безкрайната агония на декомпресионната болест.  \nСимптомите включват подути стави, петна, сърбеж на кожата, увреждане на мозъка, парализа, главоболие, кашлица, замайване и гадене. \nДекомпресионната болест, която обикновено се причинява от твърде бързо изплуване след гмуркане, може да има фатален край. Но случаят на Алехандро, където азотът е останал в мускулите на балони, се смята за уникален. \nСега той получава кислородно лечение в камера под налягане. Мигел Аларкон - лекар в болница \"Сан Хуан де Диос\" в Писко, Перу - казва, че той и колегите му досега са успели да източат около 30% от азота в тялото на Алехандро. Лекарите също така изследват внимателно болестта му поради нейната безпрецедентна природа. Те са обмисляли операция за отстраняване на азота от тялото на мъжа, но се опасяват, че такава би била твърде трудна. \nЗасега Алехандро преживява страшни болки и трудно се движи. Той също страда от сериозна хипертония. Превод и редакция: БЛИЦ \n", "date": "2017.09.06", "title": "Рибар преживява най-големия кошмар в живота си! Ще се ужасите от това, което се случи с тялото му след опасно гмуркане (СНИМКИ)"}
{"url": "https://www.blitz.bg/svyat/nova-glava-v-megaskandala-s-mzha-na-bokova-generalniyat-direktor-na-yunesko-progovori-za-azerbaydzhanskata-peralnya_news541599.html", "text": "\n „Погрешно е да се замесва моето име. Нямам нищо общо с този случай и вече съм информирала в. „Гардиън“ за това“. Така генералната директорка на ЮНЕСКО Ирина Бокова коментира пред български медии публикация на британското издание, според която  , пише „Телеграф“. \n Пред „Гардиън“ Бокова отрича да има конфликт на интереси между бизнеса на мъжа ѝ и нейната роля в ЮНЕСКО. Тя посочва, че не е запозната с консултантската дейност на съпруга си. \n По подов на припомнянето на „Гардиън“, че българката е връчила едно от най-високите отличия на организацията – медала „Моцарт“, на първата дама и вицепрезидент на Азербайджан Мехрибан Алиева, и че е организирала в централата на ЮНЕСКО в Париж изложба, озаглавена „Азербайджан – страна на толерантността“, Бокова отговаря на британското издание: „Като генерален директор на агенция на ООН задължението ми е да развива, работещи отношения с всички членове на организацията в съгласие с политиките, установени от държавите членки. Азербайджан не е изключение.“ \n Пресслужбата на президента Илхам Алиев нарече необосновани и провокационни съобщенията за използването от азербайджанските власти на фиктивни компании във Великобритания за пране на пари“, предаде ТАСС. \n „Опитите да се свърже президентът и неговото семейство с тези въпроси са абсолютно необосновани и носят провокационен характер“ казва прессужбата, според която зад статиите по темата стои финансистът Джордж Сорос. \n", "date": "2017.09.06", "title": "Нова глава в мегаскандала с мъжа на Бокова. Генералният директор на ЮНЕСКО проговори за \"Азербайджанската пералня\""}
{"url": "https://www.blitz.bg/stsena/golyama-promyana-za-mezhduzvezdni-voyni-video_news541626.html", "text": "\n Известният режисьор Колин Тревъроу, който засне \"Джурасик свят\" няма да прави деветия епизод от киносагата \"Междузвездни войни\", съобщи \"Лукасфилм\". Премиерата му вече е насрочена за 24 май 2019 година.  \n Решението режисьорът да се раздели компанията \"Лукасфилм\" е по съгласие и на двете страни. По този повод \"Лукасфилм\" пусна съобщение, че вижданията за проекта на двете страни се различават и пожелава на Тревъроу всичко най-хубаво, като обещава скоро да съобщят дополнителна информация за филма. Тревъроу е известен с постановката на филма \"Джурасик свят\", който е част от друга знаменита поредица. \nПриходите от филма са над милиард и половина долара по целия свят. Поредицата „Междузвездни войни” е рожба на Джордж Лукас от началото на 70-те години на XX век. \nШест епизода от поредицата излизат в период от 1977 до 2005 година. През октомври 2012 година компанията „Лукасфилм” е продадена за малко над 4 милиарда долара на \"Уолт Дисни\", които решиха да продължат \"Междузвездни войни\" и така през 2015 излезе седмият епизод. Най-големите фенове на лентата очакват осмия епизод \"Последните джедаи\" през тази година, а догодина очакванията са в кината да излезе и девети епизод от поредицата. \n \n", "date": "2017.09.06", "title": "Голяма промяна за \"Междузвездни войни\" (ВИДЕО)"}
{"url": "https://www.blitz.bg/svyat/shest-bronirani-avtomobila-darikha-sashch-na-albaniya_news541572.html", "text": "САЩ дариха на Албания първите шест от общо 248 бронирани военни превозни средства „Хъмви“, което влиза в рамките на помощта на Вашингтон за албанската армия на стойност 12 млн. долара, предаде македонската медия „A1oN“, цитирана от \"Фокус\".\nЦеремонията на предаването на първата пратка превозни средства, на стойност от 300,000 долара, се проведе на военна база \"Зал Хер\", на която присъстваха посланикът на САЩ Доналд Лу и министърът на отбраната в оставка, Мими Коджели. \n„ Албания е един от четирите съюзници на НАТО в Европа, които ще получат такива модерни превозни средства. Правителството на САЩ е решило да засили способностите на съюзниците си в НАТО“, отбеляза посланик Лу. \nМинистърът на отбраната Коджели изрази своята благодарност и посочи, че връзките между САЩ и Албания навлизат в нова и по-качествена фаза. \nАвтомобилите „Хъмви“ могат да развият максимална скорост от 125 километра в час, тежки са шест тона и има автономност на движение от 443 км. Те са оборудвани със системи за поставяне на тежки и леки картечници и на минохвъргачки.\n", "date": "2017.09.06", "title": "Шест бронирани автомобила дариха САЩ на Албания"}
{"url": "https://www.blitz.bg/svyat/evakuirakha-mezhdunarodnoto-letishche-v-los-andzhelis_news541574.html", "text": "Терминалът за пристигащи „Том Брадли“ на международното летище в Лос Анджелис е бил евакуиран заради съмнителен пакет, предаде CBS, цитиран от \"Фокус\".\nПолицията е получила сигнал за пакета на летището преди обяд във вторник. Терминалът е бил евакуиран и пътниците е трябвало да използват терминала за заминаващи. На място са пристигнали сапьори, които са определили пакета като безопасен.  \nТерминалът е отново отворен. Полицията не разкрива съдържанието на пакета. \n", "date": "2017.09.06", "title": "Евакуираха международното летище в Лос Анджелис"}
{"url": "https://www.blitz.bg/svyat/myusyulmanin-ot-tatarstan-prie-pravoslavnata-vyara-i-si-prizna-uzhasyavashch-gryakh_news541322.html", "text": "34-годишен жител на Татарстан призна, че е извършил двойно убийство преди близо 15 години. Той направи разкритието, след като приел православието. Съдът в Санкт Петербург вече арестува заподозрения, съобщава пресслужбата на местния отдел на СКР, цитирана от kazanfirst.ru.\nЧовекът казва, че всичко се е случило през февруари 2003 г. в апартамента в руския град Кронщат. Имало спор между заподозрения и двойката, в резултат на което мъжът намушкал и двамата си опоненти. \nМалко по-късно виновникът решил да приеме християнството и да стане православен, а след това доброволно се обърнал към правоприлагащите органи. В близко бъдеще той ще бъде обвинен. Превод и редакция: БЛИЦ \n \n", "date": "2017.09.06", "title": "Мюсюлманин от Татарстан прие православната вяра и си призна ужасяващ грях"}
