{"url": "https://www.blitz.bg/analizi-i-komentari/vvs-s-tzhen-reportazh-za-stranata-ni-blgariya-na-rba-na-skalata-snimki_news541795.html", "text": "България има в момента най-бързо намаляващото население в света, пише ВВС. Страната вече е изгубила една пета от хората си от 1990 г. насам. Но какво означава това за тези, които остават?\nБританската медия ще излъчи днес репортажа, озаглавен \"България на ръба на скалата\", в който фокус е обезлюдяването на българските села. Журналистката Рут Алекзандър е посетила много села в България, които от десетилетия се обезлюдяват. Тя припомня, че през 1989 г. населението на България е било почти 9 милиона, днес е малко над 7 милиона, а прогнозата за 2050 г. е 5,5 милиона. \nДълбоко в българската провинция, в западната област Перник, срещнах Стоян Евтимов, пише Рут Алекзандър. Той носи традиционна върнена риза, но не това го прави толкова особен. А по-скоро факта, че е на трийсет и нещо, а още живее на село. \"Всичките ми приятели, с които израстнах, напуснаха много отдавна,\" казва той. \nКато много други млади българи, те се преместили в градове или столицата в търсене на работа. \nСтоян счита, че самият той е късметлия да има работа в планинското село Пещера. Той ръководи местна фолклорна група и организира годишни музикални фестивали. \nВъпреки това, той намира живота си там недостатъчно пълноценен. \n\"Невъзможно е да намеря някоя, за която да се оженя, тук на село, нито в околните села. Просто защото няма млади хора. Единственият ми шанс за това е да открия някоя в града,\" казва той. \n\"Ще бъде много трудно и тъжно за мен да напусна селото, но все някога ще трябва да го направя.\" \nБългарските села губят хора от десетилетия. \nКогато комунистите дошли на власт след Втората световна война, те въвели колективното земеделство и много бивши фермери започнали работа във фабриките и заводите. \nСлед краха на комунизма през 1989 г., ТКЗС-тата били разбити, което увеличило миграцията от селата към градовете. \nА много хора не спирали дотук, а продължили в търсене на работа в чужбина. \nПрез 1989 г. почти 9 милиона души живеели в България. Сега са малко над 7. До 2050 г. се очаква цифрата вече да е 5,5 милиона. До края на века се предвижда да е половината на сегашното население, пише ВВС. Превод: БЛИЦ \n \n", "date": "2017.09.07", "title": "ВВС с тъжен репортаж за страната ни: България на ръба на скалата (СНИМКИ)"}
{"url": "https://www.blitz.bg/ikonomika/vrtvat-krancheto-na-petrola-za-severna-koreya_news541827.html", "text": "\n САЩ, Япония и Южна Корея искат чрез ООН смазващи санкции срещу Северна Корея. Позицията на Китай и Русия засега е неясна. САЩ искат Съветът за сигурност на ООН да наложи петролно ембарго на Северна Корея, забрана за износ на текстилни изделия оттам и за наемане на севернокорейски работници зад граница, както и замразяване на авоарите на лидера й Ким Чен-ун, а също и забрана той да пътува в чужбина.  \nТова предвижда представената от САЩ проекторезолюция в съвета, с която Ройтерс е успял да се запознае. \nАмериканската представителка в съвета Ники Хейли иска 15-те страни членки да гласуват по налагането на тези санкции в понеделник, 11 септември, в отговор на шестия и най-мощен досега ядрен опит, извършен от Пхенян.  \nРуският представител Василий Небензя обаче каза, че вот в понеделник е \"малко преждевременен\". Той изрази съмнение, че съветът може да съгласува и приеме резолюцията за една седмица.  \nЗасега не е ясно дали предложеният от САЩ документ има подкрепата на Китай, който е най-близкият партньор на Северна Корея, който доставя и почти целия й необходим петрол.  \nКитай и Русия са двете от петте постоянни страни - членки на Съвета за сигурност с право на вето.  \nВчера президентът на САЩ Доналд Тръмп проведе телефонен разговор с китайския лидер Си Цзинпин, но не стана ясно дали двамата са разговаряли за нови санкции срещу Пхенян, които биха били най-тежките, налагани досега. След разговора Тръмп каза само, че военни действия срещу Северна Корея не са първият избор на САЩ, \"но нека да видим какво ще се случи\".  \nМосква и Пекин остро осъдиха последния ядрен опит на КНДР, като същевременно изразиха позиция, че севернокорейският възел може да бъде разрешен единствено с мирни средства, чрез диалог и преговори, и призоваха и Вашингтон, и Пхенян към сдържаност.  \nС последните наложени от Съвета за сигурност санкции на 5 август на Северна Корея бе забранено да изнася въглища, желязо, олово и морски храни - все важни продукти, произвеждани от нея, на които тя разчита за валута.  \nНовата проекторезолюция на САЩ, подкрепяна и от Великобритания и Франция, предвижда освен петрол, да бъде забранен вносът в Северна Корея на кондензат, рафинирани петролни продукти и течен природен газ.  \nЯпонският премиер Шиндзо Абе и южнокорейският президент Мун Дже-ин се споразумяха днес да работят съгласувано за налагане на нови, по-строги санкции на Северна Корея, предаде ДПА. Двамата лидери разговаряха в кулоарите на Източния икономически форум в руския град Владивосток.  \nАбе и Мун заявиха, че ще настояват Съветът за сигурност на ООН да приеме резолюция, предвиждаща налагане на Пхенян на \"най-тежките досега санкции, включително прекъсване на петролните доставки\", съобщи в Сеул говорител на президента, цитиран от агенция Йонхап. \nВ Токио японският премиер каза пред журналисти, че повтарящите се провокационни действия на Северна Корея са безпрецедентна и много сериозна заплаха, съобщи агенция Киодо.\n", "date": "2017.09.07", "title": "Врътват кранчето на петрола за Северна Корея"}
{"url": "https://www.blitz.bg/intsidenti/nato-ofitsialno-belgiya-vdigna-f-16-sreshchu-su-27-nad-baltiysko-more-ruskite-iztrebiteli-se-otteglikha_news541792.html", "text": "\n Командването на обединените ВВС на НАТО съобщи, че белгийски изтребители F-16 са били вдигнати извънредно във въздуха и са съпроводили в небето над международните води на Балтийско море два руски изтребителя Су-27, които излетели от Калининградска област. \n„Военните самолети не предаваха своите опознавателни сигнали и не поддържаха връзка с гражданските центрове за управление на въздушното движение”, обясниха от НАТО решението да бъдат вдигнати във въздуха F-16. \nВ заявлението също така се казва, че след предупреждението руските изтребители се оттеглили да екскортират голям транспортен самолет Ил-76, след което се върнали в Калининградска област. Превод: БЛИЦ \n \n", "date": "2017.09.07", "title": "НАТО официално: Белгия вдигна F-16 срещу Су-27 над Балтийско море, руските изтребители се оттеглиха"}
{"url": "https://www.blitz.bg/ikonomika/frantsiya-na-pt-da-spre-proizvodstvoto-na-petrol-i-gaz_news541828.html", "text": "\n Франция планира да спре производството на петрол и газ до 2040 година. Министърът на околната среда и водите представи законопроект, според който в близко време няма да бъдат издавани повече разрешения за проучвания на газови и петролни находища. \n Президентът Еманюел Макрон иска да направи Франция независима от въглеводородните горива до 2040 г., тъй като те са сред най-големите причинители на глобалното затопляне. \n Хибридните коли в момента са около 3,5% от френския пазар, а изцяло електрическите превозни средства са едва малко над 1%.  \n", "date": "2017.09.07", "title": "Франция на път да спре производството на петрол и газ"}
{"url": "https://www.blitz.bg/svyat/rita-ora-se-poyavi-na-sbitie-v-london-samo-po-sako-i-nazhezhi-strastite-do-cherveno-snimki-18_news541826.html", "text": "\nСветът я познава със смелия ѝ гардероб. И за да не изневери на себе си Рита Ора и този път избра провокативен тоалет. 26-годишната певица се появи само по сако на наградите за \"Мъж на годината\" в Лондон, пише „Дейли мейл“. \nПод дрехите се виждаше знойното ѝ тяло, което не остана незабелязано от фотографите.\n \n  \n \n \n \n \nНо не само горната част на тялото ѝ бе разголена. Рита бе решила тоалетът ѝ да е завършен в шалвари с висока талия, но с цепка от страни и ярки розови ботуши.\n \n \nНякои от почитателите ѝ се зарадваха на смелия ѝ избор, докато други счетоха, че този път певицата е прекалила.\n \n \nПревод: БЛИЦ \n \n", "date": "2017.09.07", "title": "Рита Ора се появи на събитие в Лондон само по сако и нажежи страстите до червено (СНИМКИ 18+)"}
{"url": "https://www.blitz.bg/zdrave/posledni-prouchvaniya-davat-golemi-nadezhdi-za-borbata-s-raka-na-mozka-reshenieto-se-okazva-virust_news541823.html", "text": "\n Вирусът на зика може да се окаже полезно оръжие в борбата срещу специфичен агресивен рак на мозъка - глиобластома, съобщава Франс прес. \n Това е най-често срещаният мозъчен тумор, от който се разболяват годишно в САЩ около 12 хиляди души. Наскоро с него беше диагностициран и републиканският сенатор Джон Маккейн. Болестта е фатална за повечето пациенти в рамките на две години след диагностицирането й. Химиотерапията и радиотерапиите са класическите методи, използвани за лечението на глиобластома, а когато е възможно - и хирургическото премахване на образуванието. \n Според последна разработка на екипа на д-р Майкъл Даймънд от университета в Сейнт Луис, щата Мисури, това раково заболяване може да бъде победено с помощта на вируса на зика, способен да разруши клетките на тумора. Били извършени опити с 33 мишки. При инжектиране с вируса на зика на гризачи с глиобластома, след две седмици било наблюдавано значително намаляване на туморите. \n Ефикасността на зика се състои в това, че той атакува стволовите клетки на мозъка, които са устойчиви на класическите терапии и водят до повторната поява на туморите. \nИзточник: \"Монитор\" \n", "date": "2017.09.07", "title": "Последни проучвания дават големи надежди за борбата с рака на мозъка, решението се оказва вирусът..."}
{"url": "https://www.blitz.bg/svyat/loshi-novini-za-internet-gigantite_news541835.html", "text": "\n Европейските министри на финансите ще обсъдят идната седмица промени в регламентите с цел да бъдат увеличени данъците на многонационални интернет компании като „Гугъл“ и „Амазон“, съобщават европейските информационни агенции. \n Онлайн гигантите са изправени пред нарастващ натиск в Европа заради плащаните от тях ниски данъци, но страните често се затрудняват да увеличат налозите поради съществуващите регламенти, ограничаващи облагането до страните, където те присъстват физически. \n „Сегашната законова рамка облагодетелства цифровите компании спрямо останалите и лишава държавите от ценни постъпления“, се казва в документ на естонското председателство на ЕС, подготвен за неформалната среща на финансовите министри в Талин на 15 и 16 септември. \n Документът предлага реформа на международните данъчни закони, за да се промени схващането за „постоянно установяване“, така че дигиталните компании да бъдат облагани там, където създават приходи, а не само в страните, където се намира данъчната им централа. \n", "date": "2017.09.07", "title": "Лоши новини за интернет гигантите"}
{"url": "https://www.blitz.bg/svyat/amerikanski-kritik-na-putin-se-sglasi-naplno-s-nego-za-severna-koreya_news541839.html", "text": "\nАмериканският сенатор Линдзи Греъм обяви, че е съгласен с руския президент Владимир Путин, за това, че санкциите срещу Северна Корея не работят, съобщи ABC. Греъм е известен като голям критик на руската външна политика. \n„Не мога да повярвам, че се съгласявам с Владимир Путин. Истината е, че санкциите срещу Северна Корея не дават нужния резултат. Те просто не работят“, заяви Греъм в обръщение в Twitter. \nРуският президент Владимир Путин заяви по-рано днес, че Северна Корея трябва да бъде включена в съвместни проекти, за да се намали напрежението на Корейския полуостров, предава ТАСС.  \n„Необходимо е постепенно Северна Корея да бъде включена при сътрудничеството в региона, а Русия има конкретни предложения, всички знаят за това: общия път, свързващ Транссибирската железница и корейските железопътни линии през Северна Корея, тръбопроводния транспорт, развиването на пристанищата на Северна Корея и т.н.“, обясни държавният глава по време на пленарното заседание на Източния икономически форум.  \n„Ние има какво да предложим и над какво да работим. Но непродуктивното нагнетяване на военна атмосфера, на истерия, до нищо няма да доведе“, допълни Путин.  \nТой призова да се продължи да се инвестира в региона, въпреки че ситуацията около Пхенян предизвиква безпокойство. \n", "date": "2017.09.07", "title": "Американски критик на Путин се съгласи напълно с него за Северна Корея"}
{"url": "https://www.blitz.bg/layfstayl/khoroskop/khoroskop-7-septemvri-edna-zodiya-shche-bere-golemi-yadove-dnes_news541801.html", "text": "Една зодия ще бере големи ядове днес. По­зи­тив­на­та наг­ла­са ще по­мог­не на Овните да пре­вър­на­е не­дос­та­тъ­ци­те в пре­димс­тва, а днес Раците са ра­дос­тни и ек­спан­зив­ни. Вижте какво ви очаква и вас!\n ОВЕН \n По­зи­тив­на­та наг­ла­са ще ви по­мог­не да пре­вър­не­те не­дос­та­тъ­ци­те в пре­димс­тва. Раз­глеж­дай­те кон­флик­ти­те от по-ма­щаб­на глед­на точ­ка и изо­бре­та­тел­нос­тта ще ви под­ска­же вярно ре­ше­ние. Въз­мож­нос­ти­те да раз­ши­ри­те кръ­га на прия­те­лите си са поч­ти неог­ра­ни­че­ни. Пре­цен­явай­те доб­ре пос­тъп­ки­те си. \n ТЕЛЕЦ \n Оча­ква ви ден, из­пъл­нен с щас­тие и къс­мет. С осо­бе­на  си­ла то­ва се от­нася за всич­ко, свър­за­но с ра­бо­та­та ви. Ще за­поч­не­те да се от­нас­яте към за­да­чи­те си по-от­го­вор­но и ком­пе­тен­тно. Ще бъ­де­те ве­се­ли и ще проя­ви­те чувс­тво­то си за ху­мор. Юри­сти­те Тел­ци днес ус­пеш­но ще за­вър­шат някои де­ла. \n БЛИЗНАЦИ \n Денят е под­ходящ за на­ча­ло на дъл­го пъ­те­шес­твие. Ако сте уче­ни­ци или сту­ден­ти, мо­же­те да оча­ква­те от­лич­но пред­став­яне на теж­ки­те из­пи­ти. Близ­ки или род­ни­ни ще ви из­не­на­дат с не­ти­пич­на за тях щед­рост. С вни­ма­ние се от­насяй­те към слу­жеб­ни­те си за­дъл­же­ния, въз­мо­жен е про­пуск. \n РАК \n Днес сте ра­дос­тни и ек­спан­зив­ни. Има­те нас­трое­ние да се зае­ме­те с фи­нан­со­ви­те си проб­ле­ми. Мо­же да ви уве­ли­чат зап­ла­та­та, а то­ва оз­на­ча­ва, че ще ви бъ­де по-лес­но в раз­пре­дел­яне­то на се­мей­ния бю­джет. Къс­ме­тът ви ра­бо­ти и в сфе­ра­та на фи­нан­си­те, ще реа­ли­зи­ра­те важ­на сдел­ка. \n ЛЪВ \n Чувс­тва­те се сво­бод­но и ком­фор­тно с парт­ньо­ра си. Мно­го под­ходящ ден да по­тър­си­те но­ви за­бав­ле­ния на от­кри­то. Ед­на юри­ди­чес­ка бър­ко­тия ще бъ­де раз­ре­ше­на спра­вед­ли­во, та­ка че ни­кой няма да по­не­се за­гу­би. В чет­вър­тък ще има­те по­вод за праз­ну­ва­не и сре­ща с дъл­го­го­диш­ни прия­те­ли. \n ДЕВА \n Са­моу­ве­ре­нос­тта, уме­ния­та и вро­де­ни­те спо­соб­нос­ти на Де­ви­те ще нап­равят доб­ро впе­чат­ле­ние на по­тен­циа­лен нов ра­бо­то­да­тел. Денят ще бъ­де из­клю­чи­тел­но пло­дот­во­рен. Ако сте ре­ши­ли да по­тър­си­те но­ва ра­бо­та, прие­ме­те про­фе­сио­на­лен съ­вет и то­га­ва взе­ме­те око­нча­тел­но ре­ше­ние. \n ВЕЗНИ \n Ще раз­бе­ре­те, че в служ­ба­та съ­що мо­же да бъ­де за­бав­но. Всич­ко за­ви­си са­мо от то­ва от кой ъгъл ще пог­лед­не­те не­ща­та. Ко­ле­ги­те ви ще бъ­дат в чу­дес­но нас­трое­ние и с го­тов­ност ще ви сът­руд­ни­чат. За ве­чер­та си уре­де­те сре­ща с чо­ве­ка, на ко­го­то дър­жи­те. Пред­стоят ви прия­тни емо­ции. \n СКОРПИОН \n Денят е бла­гоп­рия­тен за лич­ни­те ви връз­ки. Има­те нас­трое­ние да се зае­ме­те с фи­нан­со­ви­те си проб­ле­ми. Проб­ле­ми­те ви за деня са свър­за­ни с де­ца­та или бли­зък родс­тве­ник. Ще нау­чи­те но­ви­на, коя­то ще ви из­ва­ди от рав­но­ве­сие. Пре­ди да се раз­гне­ви­те, из­слу­шай­те вни­ма­тел­но и дру­га­та по­зи­ция. \n СТРЕЛЕЦ \n Вие сте в доб­ро и оп­ти­мис­тич­но нас­трое­ние. Не се ко­ле­бай­те – днес е бла­гоп­рия­тен ден за пъ­ту­ва­не, не­за­ви­си­мо да­ли наб­ли­зо или на гол­ямо раз­стоя­ние. Ще ви вър­нат па­ри, кои­то сте да­ли на­заем. Къс­ме­тът ви ра­бо­ти в служ­ба­та, къ­де­то ва­ши ко­ле­ги ще ви да­дат це­нен съ­вет за пред­стоя­ща дей­ност. Възможностите ви за справяне са ограничени днес. \n КОЗИРОГ \n Нео­чак­ва­ни при­хо­ди ще ви за­рад­ват точ­но нав­ре­ме. Въз­мож­но е да спе­че­ли­те па­рич­на наг­ра­да или да по­лу­чи­те пре­мия за из­вън­ре­ден труд. Не пра­ве­те из­лиш­ни ком­про­ми­си. Дай­те ясно да се раз­бе­ре, че не въз­на­мер­ява­те да от­стъ­пи­те от по­зи­ции­те си. Дипломатични сте във воденето на преговори и така ще постигнете намерението си за стабилност. \n ВОДОЛЕЙ \n До­вол­ни сте от ра­бо­та­та си и сте в от­лич­но нас­трое­ние. Парт­ньо­рът ви е по-сго­вор­чив и сър­де­чен от оби­кно­ве­но. Ще ви спо­ри и де­ло­ва­та ра­бо­та. Съоб­раз­явай­те се все пак и с чуж­до­то мне­ние. Прие­май­те спо­кой­но все­ки един проб­лем в служ­ба­та, ако се сблъс­ка­те с та­къв и той няма да ви навреди. Успехите ви са свързани с партньорска дейност. \n РИБИ \n Чет­вър­тък ще бъ­де чу­де­сен ден за Ри­би­те. Да­леч от чуж­до влия­ние, ще ус­пее­те да раз­ре­ши­те сър­де­чен проб­лем, и то та­ка, че ни­кой да не бъ­де на­ра­нен. Ве­чер­та пре­ка­рай­те с лю­би­мия чо­век. Не­го­ва­та жиз­не­ност и оп­ти­миз­мът му ще се пре­не­сат и вър­ху вас. Ще осъ­щес­тви­те пе­че­лив­ша сдел­ка, от която ще получите завидни приходи. \n", "date": "2017.09.07", "title": "Хороскоп 7 септември: Една зодия ще бере големи ядове днес"}
{"url": "https://www.blitz.bg/svyat/strakhotni-razrusheniya-nanese-irma-pri-udara-si-nad-karibskiya-ostrov-barbuda_news541788.html", "text": "Ураганът „Ирма“ погуби един човек и остави „страхотни разрушения“, след като се нахвърли върху малкия карибски остров Барбуда, предаде AFP, позовавайки се на информация от островните власти.\n“Това е просто тотално разрушение, Барбуда в момента буквално е в разруха“, заяви премиерът на острова Гастон Браун, след като чудовищната буря премина през острова. \nПо-късно той даде интервю за CNN, в което обяви, че 95% от сградите в Барбуда са с щети, а до 30% от тях са разрушени. \nОт островните власти съобщиха, че един човек е починал в резултат от бурята.\n", "date": "2017.09.07", "title": "Страхотни разрушения нанесе „Ирма“ при удара си над карибския остров Барбуда"}
{"url": "https://www.blitz.bg/svyat/blgari-osdeni-v-trinidad-i-tobago-za-krazhba-ot-bankomati_news541787.html", "text": "Двама българи бяха осъдени общо на 87 месеца тежък труд за измама с банкомат, пише trinidadexpress.com. Според правоохранителните органи двамата мъже притежавали машина за издаване на дубликати на карти. Те отговаряха пред магистратите за нарушение на Закона за електронния трансфер на средства.\n22-годишният Тончо Тончев и 47-годишният рибар Димитри Георгиев се признаха за виновни за това, че са теглели пари със скимиране, както и в повреда на банкомати. \nТе били арестувани в Арука, след като свидетел позвънил в полицията, виждайки ги как се навъртат около поредния банкомат. Превод: БЛИЦ \n \n", "date": "2017.09.07", "title": "Българи осъдени в Тринидад и Тобаго за кражба от банкомати"}
{"url": "https://www.blitz.bg/svyat/kataluniya-nasrochi-referendum-za-nezavisimost_news541793.html", "text": "На 1 октомври ще се проведе референдум за независимост в североизточния испански регион Каталуния, предаде АП. Регионалният лидер Карлес Пучдемон подписа указа за насрочване на допитването.\n По думите му, идеята, че единството на държавата стои над правата на гражданите  няма място в наши дни, а Каталуния гледа напред.  \n Още преди месеци стана ясно, че той организира референдума за развода от останалите 16 испански региона, въпреки че централното правителство в Мадрид обяви, че плебисцитът  ще бъде незаконен и се зарече да го блокира . \n Правителството, състоящо се от представители на различни партии, които са за отделяне от Кралството е приело и документ срещу съдебно преследване.  \n Стремежът към независимост в Каталуния, най-гъсто населеният регион в Испания със собствен език и процъфтяващ индустриален център, набра сила, след като дълбоката икономическа криза на национално равнище накара местните лидери да твърдят, че  Каталуния ще бъде по-добре сама . \n Съгласно член 155 от испанската конституция, Мадрид може пряко да се намеси в управлението на региона и да го принуди да отхвърли гласуването, което потенциално би довело до изпращане на полицията или суспендиране на правомощията на регионалното правителство да управлява. Това обаче се смята за последна мярка и е по-вероятно спорът да се сведе до месеци на правни спорове и потенциални регионални избори. \n През юли бяха оповестени проучвания, според които подкрепата за отделяне  е спаднала до най-ниското си ниво , откакто кампанията на сепаратистите набра скорост през 2012 г., но  все още има някакви шансове преди референдума. \n Около  41,1 процента от хората в Каталуния са се обявили в подкрепа на създаването на независима държава , според проучването на Центъра за изследване на общественото мнение на регионалното правителство, проведено през юни, което е спад от около  44 процента, регистрирани през март  и декември. \n Броят на хората, които са  активно срещу отцепването от Испания, също е нараснал леко до 49,4 процента  през юни от 48,5 на сто през март. \n", "date": "2017.09.07", "title": "Каталуния насрочи референдум за независимост"}
{"url": "https://www.blitz.bg/svyat/polskiyat-premier-otnovo-skochi-na-makron_news541794.html", "text": "Полският премиер Беата Шидло за пореден път в рамките на седмици нападна словесно френския президент Еманюел Макрон, предаде АФП. По думите й, той подкрепя протекционизма в Европейския съюз и по този начин разклаща основите му.\n С неговите предложения  се нарушава основният принцип  за свободно движение на хора в Съюза.  \n Шидло  коментира идеята на Макрон за заплащане  на работниците от Източна Европа.  \n Тя ще бъде представена на срещата на ЕС  в края на октомври. \n Планът предвижда при изпращане на работници от страни като Полша в по-богати икономики с краткосрочни ангажименти,  да им бъде заплащано по-ниско възнаграждение  от това на местните служители.  \n Това обаче  разгневи Източна Европа.  По думите на Шидло, подобни идеи са притеснителни и тя запита дали западните лидери искат единство или разделение.  \n Припомняме, че в края на август Шидло обвини държавния глава, че не разполага с политически опит  и подчерта, че негови  коментари в България относно международната изолация на Полша били \"арогантни\" . \n Макрон коментира в Евксиноград, че  Полша се самоизолира в Европа . \n \" Препоръчвам на президента да бъде по-помирителен ... Вероятно неговите арогантни коментари са резултат от липсата на (политически) опит\", изтъкна тогава Шидло. \n \"Съветвам президента да се съсредоточи върху работите на своята собствена страна,  може би ще успее да постигне същите икономически резултати и същото ниво на сигурност за френските граждани като тези, които са гарантирани от Полша \", допълни полският министър-председател. \n Шидло добави, че Макрон, който обвини дяснопопулисткото правителство на Полша, че отхвърля ценностите на Европейския съюз, \" няма да реши бъдещето на Европа \", а че то ще бъде оформено от всички негови членове. \n", "date": "2017.09.07", "title": "Полският премиер отново \"скочи\" на Макрон"}
{"url": "https://www.blitz.bg/svyat/gardin-evropeytsite-sa-uplasheni-vzmuteni-i-otvrateni-sled-iztichaneto-na-sekretnite-dokumenti-za-brekzit_news541786.html", "text": "Гражданите на ЕС, живеещи във Великобритания, реагираха веднага с невярване, страх и възмущение на изтеклите от Външно министерство документи, показващи плановете на правителството относно имигрантите след Брекзит, пише \"Гардиън\".\nРаботещи едновременно висококвалифицирани и обикновени професии са се свързали с английския вестник, който пръв публикува въпросните планове, за да изкажат как се чувстват, че живеят \"във враждебна среда\" и вече нямат никакво доверие в правителството. \nАлександрин Кантор, франзузойка, инженер, завършила Оксфорд, казва: \"Почти съжалявам, че дойдох и се заселих във Великобритания. Професионално беше добър ход, но не и в личен план. Ако знаех, че ще дойде време, когато ще мога да остана още три години, нямаше изобщо да идвам.\" \nТонът на документите е оставил гражданите на ЕС със силното усещане, че на правителството на страната не може да се има доверие и, че то не може да даде никакви гаранции за правата на тези, които са се заселили тук, въпреки преговорите за сделка с Брюксел. \nХоландският медик Себастиан Калуж, 51, попитан дали ще е в състояние да продължи да практикува тук, след прекарани на острова 22 години при нови правила, които ще фаворизират британците пред останалите европейци, отговаря: \n\"Прочетох изтеклите документи в Гардиън и просто свих рамене в изумление. Още една недомислена идея от отчаяния екип, който работи по Брекзит. Имам силно чувство на солидарност с другите европейци. Защо аз да продължа да работа в английската здравна система, когато на тях това ще им бъде отказано,\" казва той. \nТой обмисля да напусне страната, но засега остава по семейни причини. \nКалуж казва, че е чел в холандски вестници и е ясно, че \"репутацията на Обединеното кралство е съсипана\". Той добавя: \"Мъчително е да се гледа курса към самоунищожение, поет от правителството.\" \nБългарката Дени Стоянова, която има диплома по финанси, е дошла във Великобритания преди две години, след като се влюбили с англичанин. Въпреки квалификацията си, тя твърди, че заради расизма на Острова не може да си намери работа по специалността си и затова сега е касиерка в магазин в Ливърпул. \n\"Според тези документи, аз и хората като мен можем да останем максимум две години. Какво ще се случи след това? Това е толкова несправедливо, чувствам се отвратена. \nУсещането от тези предложение е да се чувстваш нежелан. Това ме натъжава. И съм за пръв път наистина разтревожена, откакто работя като това, което наричат \"нискоквалифициран имигрант от ЕС\", тъй като съм касиер в магазин. Нас очевидно не си броят за хора. \nВсеки от нас имигрантите усеща тази враждебна атмосфера, независимо кой какво работи и факта, че не ползва никакви облаги или помощ от вашето правителството,\" казва Стоянова. \nАндреа Вленди, германка, изследовател по филологически науки в Шотландия, която се страхувала, че ще бъде депортирана по-рано тази година, тъй като нямала лична здравна осигуровка, казва, че предложенията показвали намерението да се засили \"враждебното отношение\" спрямо гражданите на Европейския съоз. \n\"Целият документ просто засилва впечатлението, че сме нежелани тук,\" казва тя. \nИталианецът, търговец на вино, Гиудо Алтероса, който в момента учи и право, казва: \"Това е както когато мама и тате се развеждат. Ние сме живели в къщата на таткото и сега, когато мама я няма, той иска и ние да напуснем, или да му плащаме наем, както и да може да ни подритва всеки път, когато си поиска.\" Превод: БЛИЦ \n \n", "date": "2017.09.07", "title": "\"Гардиън\": Европейците са уплашени, възмутени и отвратени, след изтичането на секретните документи за Брекзит"}
{"url": "https://www.blitz.bg/svyat/bivsh-brazilski-prezident-obvinen-v-koruptsiya_news541796.html", "text": "Бившият бразилски президент Луис Инасио Лула да Силва бе обвинен в корупция. Срещу него свидетелства ексминистър на финансите. Според показанията, държавният глава е получавал подкупи в размер на милиони долари.\n Адвокатите на президента  отхвърлят обвиненията.  \n Делото обаче ще провали плановете му да се кандидатира отново за поста на изборите през следващата година.  \n Припомняме, че в отделно дело прокуратурата внесе  искане за повдигане на официални обвинения  срещу Луис Инасио Лула да Силва и другия бивш президент Дилма Русеф, по подозрение в престъпен сговор.  \n Решението дали ще има съдебен процес срещу двамата експрезиденти ще бъде взето от Върховния съд. \n Ако бъдат признати за виновни, те може да получат  присъди от 3 до 8 години затвор. \n", "date": "2017.09.07", "title": "Бивш бразилски президент обвинен в корупция"}
{"url": "https://www.blitz.bg/svyat/richrd-bransn-shche-izchaka-uragana-irma-da-otmine-v-izbata-si-za-vino_news541798.html", "text": "Британският милиардер и владелец на холдинга Virgin Group Ричард Брансън има намерение да изчака урагана „Ирма“ да отмине в бетонената си изба за вино на своя остров Некер, който е от състава на Британските вирджински острови в Атлантическия океан, съобщи самият той на интернет страницата на своята компания.\n„Предполагаме, че ще изпитаме цялата мощ на урагана след пет часа. За това време ние ще се скрием в бетонната изба за вино на нашия дом. Знаейки спътниците си, подозирам, че в избата ще остане много малко вино домкато дойде време да излезем от убежището“, пошегува се милиардера. \nТой описа климатичните условия на остров Некер, като „Зловещи, но красиви.“ \n„На всички ни се иска „окото“ на урагана да пропусне британските Вирджински острови в близките часове, но, както отеблязах по-рано, нашата главна задаче е да осигурим безопасността на всички, които се намират на островите, които лежат на пътя на урагана“, отбеляза Брансън.\n", "date": "2017.09.07", "title": "Ричърд Брансън ще изчака урагана „Ирма“ да отмине в избата си за вино"}
