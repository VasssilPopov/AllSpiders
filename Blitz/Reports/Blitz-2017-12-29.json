{"url": "https://www.blitz.bg/svyat/mzh-si-kupi-za-koleda-zhiva-elkha-i-misleshe-che-na-neya-ima-obiknovena-shisharka-dokato-tya-ne-se-prevrnala-v-istinski-koshmar_news567828.html", "text": "\n Жителят на Филаделфия Даниел Рид решил да си вземе за Коледа жива елха. Той разказал след това в социалните мрежи колко много съжалява за тази покупка. Когато докарал дръвчето вкъщи, намерил между клоните необикновена по форма шишарка, но не придал на това голямо значение. \nМалко по-късно върху елхата се появили образования с размерите на орех. \nОказало се, че заедно с елхата Даниел получил и капсули със стотици яйца, снесени от богомолка, която ги прилепила в своеобразните капсули, за да защити поколението си. \nЗа щастие той знаел какви може да са последствията, ако богомолките се излюпят и размножат. Затова и публикувал фотография с „шишарката“ във Фейсбук и посъветвал всичките си познати, ако забележат подобно образование, веднага да го изрежат заедно с клоните. \nИнтернет потребителите били шокирани от този случай. \n„Това е кошмар. Аз имам изкуствена елха, но въпреки това съм в шок!“ „Сега какво, да си изхвърля всички украшения на улицата ли?“ Това са само част от коментарите на ужасените потребители. \nКакто съобщава The Sun, елхи с яйца по тях на богомолки растат само в Южна Европа и САЩ. Затова жителите на другите държави няма за какво да се притесняват. Превод БЛИЦ   \n \n", "date": "2017.12.29", "title": "Мъж си купи за Коледа жива елха и мислеше, че на нея има обикновена шишарка, докато тя не се превърнала в истински кошмар"}
{"url": "https://www.blitz.bg/svyat/nechuvan-intsident-shoforka-nabi-ryazko-spirachki-zaradi-zadnika-na-maymuna-obrka-go-ss-svetofar_news567830.html", "text": "Любопитен инцидент се разигра в Китай. Шофьорка обърка задника на маймуната със... светофар.\nКитайският водач е предизвикал катастрофа след като объркал дупето на примата с червен светофар, съобщават световните осведомителни агенции. \nПриматът, предизвикал катастрофата, се озовал покачен на стълб на кръстовище, след като избягал от цирка. Случката се разиграла в град Цзуни в провинция Гуейчжоу. След като погрешно видяла червената светлина, шофьорката рязко спряла и возилото й било блъснато отзад от друга кола. За лош късмет златистата маймуна с ярко червена задница се оказала възкачена в непосредствена близост до светофара на кръстовището. \nСлед като се установило, че животното, причинило пакостта, било избягало от цирка, неговият управител се съгласил да поеме разходите по поправката на блъсналите се коли.\n", "date": "2017.12.29", "title": "Нечуван инцидент: Шофьорка наби рязко спирачки заради задника на маймуна, обърка го със светофар!"}
{"url": "https://www.blitz.bg/intsidenti/stikhii/zemyata-se-raztrese-silno_news567833.html", "text": "Земетресение с магнитуд 5,0 по скалата на Рихтер е регистрирано край Никобарските острови в Бенгалския залив, показва справка на интернет-страницата на Геологическата служба на САЩ (USGS), пише \"Фокус\".\nЗеметресението е регистрирано в 9:29 часа българско време на 355 км. южно от град Порт Блеър – най- голямото населено място на съюзна територия Андамански и Никобарски острови на дълбочина от 23 км. \nНяма данни за жертви и разрушения. Не е обявявана тревога за появата на вълни-цунами. \n", "date": "2017.12.29", "title": "Земята се разтресе силно!"}
{"url": "https://www.blitz.bg/kriminalni/prestplenie/zloveshchi-podrobnosti-bezhanetst-abdul-zaklal-15-godishnata-germanka-mia-vbesen-che-tya-go-otritnala-video_news567836.html", "text": "\n Излизат наяве още потресаващи подробности за афганистанеца в германския град Кандел, провинция Рейнланд-Пфалц. \nСпоред Fox News, афганистанецът нападнал с нож бившата си приятелка в аптека. Срещата им била случайна и независимо от това, че тя била придружена от двама младежи озверелият бежанец успял да я наръга няколко пъти с кухненски нож и девойката починала от раните. \nОт полицията отбелязват, че бежанецът е пристигнал в Германия през април м.г. Той се срещал с Миа в продължение на няколко месеца, но в началото на декември жертвата решила да прекъсне отношенията си с мигранта.  \n\"Подсъдимият застана днес пред съдия. Беше му предявено обвинение в убийство. Понастоящем той е в ареста\", заяви прокурор прокурор Анджелика Мьолиг, цитирана от euronews.com. \nЕдна от основните версии на следствието е отмъщение. Съобщава се, че след като се разделили обвиняемият е започнал да заплашва момичето. На 15 декември родителите на жертвата са подали в полицията заявление за започване на углавно дело срещу бившия приятел на Миа, обвинявайки го в клевети и заплахи. \nИма и информация, че Абдул бил привикан в полицията за превантивен разговор, но това не го възпряло от кървавото отмъщение.  \nПоредното злодейство, извършено от бежанец, отново потресе Германия и хаштагът #kandel взриви социалните мрежи в страната.  Превод: БЛИЦ \n \n \n \n", "date": "2017.12.29", "title": "Зловещи подробности: Бежанецът Абдул заклал 15-годишната германка Миа, вбесен, че тя го отритнала (ВИДЕО)"}
{"url": "https://www.blitz.bg/svyat/krasiva-studentka-izchezna-misteriozno-vv-velikobritaniya_news567840.html", "text": "21-годишна студентка, изчезнала на „Боксинг Дей”, в момента не се издирва заради лошото време, информират властите. Младото момиче е изчезнало от дома си, облечено само с тениска и къси гащета в 3 следобед.\nПолицията разкрива, че кадри от охранителните камери я показват да върви към крайбрежието в Норфолк. От тогава тече масова издирвателна операция, но без резултат, пише novini.london. \nОперацията е прекратена тази  сутринта заради ниските температури. От полицията казват , че нито един свидетел не е докладвано да е видял студентката. \nВсеки с информация да се обади на полицията в Норфолк на 101.\n", "date": "2017.12.29", "title": "Красива студентка изчезна мистериозно във Великобритания"}
{"url": "https://www.blitz.bg/svyat/legendarno-chudovishche-se-podade-ot-vodite-na-prespanskoto-ezero-video_news567829.html", "text": "Голямо морско същество, коeто прилича на чудовището Лох Нес, е било уловено от камерата в езерото Велика Преспа, което се споделя териториално от  Албания, Гърция и Македония. Видеоклипът показва, че създанието показва дългия си врат, преди да се върне във водата.\nВъпреки че някои хора спекулират, че това е локален вариант на Неси, някои местни жители не са убедени в легендата, предпочитайки да вярват, че всъщност е просто гигантски сом, пише в. \"Български новини\". \nГоворейки пред британския таблоид, Daily Star, професорът по география, Сима Йоноск заяви: „Спомням си, когато кораб потъна в Албания през 70-те, близо до град Мали, много деца се удавиха в езерото Преспа. – Тогава разбрах, че гмуркачите, които ги търсят, видели голям сом. „Те бяха толкова уплашени, че спряха търсенето. Мисля, че това е един от тези сомчета. \n \n \n \n \n", "date": "2017.12.29", "title": "Легендарно чудовище се подаде от водите на Преспанското езеро (ВИДЕО)"}
{"url": "https://www.blitz.bg/svyat/sashch-priznakha-za-kasapnitsata-v-irak-i-siriya_news567789.html", "text": "Оглавяваната от САЩ коалиция призна, че е отговорна за смъртта на 817 цивилни в Ирак и Сирия, съобщи The Independent. Основната цел на коалицията беше разгрома на терористите в региона и групировката \"Ислямска държава\".\n От коалицията признаха, че продължават с ударите в Ирак, въпреки че властите в страната обявиха победа над терористите. Представители на военните признават за смъртта на цивилните и заявяват, че те са били убити случайно. \n От 2014 г. насам коалицията е извършила 27500 удара в региона. \n Признава се, че от ДАЕШ се опитват да установят нови регионални мрежи и да предизвикват нови терористични атаки в световен мащаб. Коалицията се опитва да ограничи тези действия. \n", "date": "2017.12.29", "title": "САЩ признаха за касапницата в Ирак и Сирия"}
{"url": "https://www.blitz.bg/lyubopitno/2017-ta-apogeyat-na-krshkachite_news567858.html", "text": "\n Kолкото и травмиращо въздействие да има изневярата, тя се оказва обичайно явление във Великобритания през изминалата година, пише в. \"Дейли стар\". Според статистиката забежките са се увеличили, като повече от една трета сред брачните партньори си слагат редовно рога. \nЦели 45 процента от мъжете и 22 процента от жените не крият, че са кръшкали на настоящите си половинки. А според специалистите изневярата може да се случи във всеки един момент в дадена връзка. Скорошно изследване обаче установи, че е най-вероятно хората да потърсят извънбрачно удоволствие на втората година след сватбата. \nНай-често жителите на Острова имат афери с колеги, вероятно не им остава време от работа за други контакти. Приблизително 36 процента от представителите и на двата пола признават, че са \"мачкали чаршафите\" с някого от службата. Други 35 процента казват, че са изневерявали по време на бизнес пътуване. \nНе е малък броят на британците, които не крият, че са се отдавали на интимни страсти с роднини по сватовство - 17 процента. Друго проучване по темата заключава, че кръшкачът винаги си остава такъв и вероятността отново да изневери се равнява на 350 процента. \nРецепта за това защо хората изневеряват, няма, но на базата на редица проучвания, може да се обобщи, че мъжете най-често го правят за удоволствие, а жените - поради липса на внимание. Отмъщението също се откроява като мотив за хвърляне в чужди обятия, като по-често до този вариант него прибягват жените - 14 процента срещу 9 процента мъже.\n", "date": "2017.12.29", "title": "2017-та - апогеят на кръшкачите"}
{"url": "https://www.blitz.bg/layfstayl/vkusotii/byala-riba-s-domaten-sos-i-sirene-tova-yastie-ne-e-za-izpuskane_news567806.html", "text": "\n Рибата се посолява, топи в разбито яйце и овалва в сусамово брашно (4 с.л.), след което се пече на тиган без мазнина. Доматите (200 г) се пасират и слагат на котлона да поврят 4-5 минути на слаб огън.  \nПосоляват се и се овкусяват с босилек, счукан чесън (5 скилидки) и зехтин. Щом се сгъстят, се прибавя намачканото сирене (100 г) и се разбърква. \nВ този сос се слага и рибата и се оставя да поври 3 минути на слаб огън. Поднася се върху пържени картофи и зелена салата. \n", "date": "2017.12.29", "title": "Бяла риба с доматен сос и сирене - това ястие не е за изпускане!"}
{"url": "https://www.blitz.bg/daydzhest/kde-zhiveyat-nay-bogatite-shefove-na-kompanii-v-sveta_news567776.html", "text": "\n Генералните директори в САЩ са много по-добре платени от колегите им в другите страни. Пропастта между тяхното заплащане и това на средните американски служители е по-голяма, отколкото в останалите държави, съобщава Bloomberg. \n Генералните директори на най-големите публично търгувани компании в САЩ получават средна годишна заплата от 14.3 млн. долара, над два пъти повече от канадските им колеги и десет пъти повече от тези в Индия, сочи анализът на Bloomberg въз основа на водещи борсови индекси в 22 страни. \n Но генералните директори на компании, включени в индийския индекс Sensex, все пак печелят 229 пъти повече от средните служители в страната. Това е втората най-голяма пропаст в света след САЩ, където ръководителите на компании получават 265 повече от средните служители, показва друга класация на Bloomberg. \n Норвегия и Австрия имат едни от най-малките маржове. Генералните директори на компании, включени в норвежкия индекс OBX, получават средно 1.28 млн. долара, което се равнява на приходите на около 20 служители. \n Компаниите, листнати на американски борси, трябва да разкриват съотношението между заплатата на генералния директор и тази на средностатистическия служител за фискалната година, започнала на или след 1 януари 2017 г. Петер Зимон, германски депутат в Европейския парламент, предложи сходно съотношение за банките с цел заплащането на ръководителите да бъде сведено до „по-подходящо равнище“. \n Много са причините за разликата в заплащането между ръководителите. В САЩ се намират много от най-големите корпорации в света, които плащат повече. Разходите за живот са по-високи в Северна Америка и Западна Европа, отколкото в някои части на Азия. И дори най-малкото разкриване на подробни данни може да тласне заплащането към повишение, тъй като бордовете на директорите определят заплатата на генералните директори в съответствие с тези на колегите им, казва Тим Кигли, доцент по мениджмънт в университета в Джорджия. \n Данните за заплатите във всяка страна се основават на средното заплащане на генерален директор на компания, представена в основен борсов индекс. Заплащането, разкрито в публични документи, включва заплата, бонуси, допълнителни доходи, непарично заплащане като ценни книжа, програми за отсрочено заплащане и пенсии. \n Топ десет на страните с най-високоплатени шефове на компании в света: \n 1.САЩ – средна годишна заплата от 14.25 млн. долара \n 2. Швейцария – 8.5 млн. долара \n 3. Холандия – 8.24 млн. долара \n 4. Великобритания – 7.95 млн. долара \n 5. Канада – 6.49 млн. долара \n 6. Германия – 6.17 млн. долара \n 7. Австралия – 4.69 млн. долара \n 8. Испания – 4.89 млн. долара \n 9. Хонконг – 4.88 млн. долара \n 10. Сингапур – 4.62 млн. долара \n", "date": "2017.12.29", "title": "Къде живеят най-богатите шефове на компании в света?"}
{"url": "https://www.blitz.bg/svyat/sestrata-na-megan-markl-se-obidi-na-prints-khari-tya-razkri-neshcho-uzhasno-s-koeto-mozhe-da-raztrogne-svatbata_news567724.html", "text": "52-годишната сестра на Меган Маркъл – Саманта, не остана длъжна на принц Хари след негово провокативно изказване в радиоефира. Принц Хари разказа за първото си Рождество с Меган Маркъл в ефира на BBC Radio 4. Представителят на британската монархия заяви, че неговото семейство се радва да види избраницата му и че такова семейство Меган никога не е имала.\n Именно тези думи силно обидили сестрата на актрисата – 52-годишната Саманта. На страницата си в Twitter жената отговори на Хари. \n „Меган има много голямо семейство – лели, чичовци, сестри, братя, братовчеди. Винаги е имала. Нашият баща е невероятен и направи всичко за нас. Той ни накара да имаме две къщи.“ \n По думите ѝ, никой не се е чувствал отчужден, просто Меган е имала свои неща за правене. \n Саманта също коментира, че баща ѝ би искал да отведе Маркъл до олтара, а също така племенникът ѝ държи да присъства на събитието. \n Саманта се описва като писател и съветник по психично здраве.  Тя е със 17 години по-възрастна от сестра си и е явен неин критик. Откакто стана ясно, че Меган излиза с Хари, Саманта обяснява, че актрисата е започнала да избягва семейството си още като е тръгнала да прави кариера в Холивуд. \n През лятото тя коментира, че Меган не е „тази, за която се представя“. По нейни думи тя от малка искала да е принцеса и Хари за нея не е любовта на живота ѝ, а „средство за постигане на целите“. \n", "date": "2017.12.29", "title": "Сестрата на Меган Маркъл се обиди на принц Хари! Тя разкри нещо ужасно, с което може да разтрогне сватбата"}
{"url": "https://www.blitz.bg/svyat/nov-klyuchov-zakon-za-razvodite-v-grtsiya_news567778.html", "text": "\n Нов закон в Гърция вече разрешава разводите да стават експресно само при нотариус, като така отпада старият разточителен досега начин за разтрогване на браковете, пише \"Български новини\". \nЗаконът влезе в сила в навечерието на Коледните празници и че при наличието на взаимно съгласие, разводите ще се извършват при нотариус, като за целта няма да е необходимо да се чака с месеци в първоинстанционен съд. \nУточнява се, че разтрогването на браковете ще става за много кратко време дори в отсъствието на двойките, тъй като се дава възможност на заинтересованите страни да не присъстват на този акт при нотариуса, а да упълномощят своите адвокати. В този смисъл разтрогването на браковете вече е въпрос на няколко часа. \nРешението за разтрогване на църковен брак пък ще бъде обявявано от прокурор от първоинстанционен съд, но след предварително нотариално заверено искане на заинтересованите лица. В закона е предвиден и затвор от шест месеца до една година за всяка от страните, нарушила споразумението, в което са формулирани и условията по отглеждането на непълнолетните деца, посочват още изданията. \n \n", "date": "2017.12.29", "title": "Нов ключов закон за разводите в Гърция!"}
{"url": "https://www.blitz.bg/svyat/statisticheskata-sluzhba-na-sashch-izchisli-kolko-dushi-shche-zhiveyat-na-zemyata-na-1-yanuari-2018-g-tsifrata-e-zashemetyavashcha_news567740.html", "text": "\n Броят на населението на планетата на 1 януари 2018 г. ще достигне 7 444 443 881 души, предвижда статистическата служба на САЩ. В сравнение с 1 януари 2017 година на планетата ще има със 78,5 милиона души повече.  \nПрирастът ще бъде 1,07 процента. Очаква се през януари 2018 година \"всяка секунда да се раждат 4,3 бебета, да умират 1,8 души\". По-рано статистическата служба публикува предвиждания за 2050 година, уточнява БГНЕС. \nСпоред тях земното население тогава ще наброява 9 милиарда. В началото на XI век Земята е била обитавана от 310 милиона души, през 1900 - от 1,6 милиарда. Шестмилиардната граница е преодоляна през 1999 година. Седем милиарда станахме през 2011 година. На 1 януари 2018-а в САЩ ще живеят 326,97 милиона души. Това е с 2,3 милиона повече отколкото на 1 януари 2017-а.\n", "date": "2017.12.29", "title": "Статистическата служба на САЩ изчисли колко души ще живеят на Земята на 1 януари 2018 г., цифрата е зашеметяваща"}
{"url": "https://www.blitz.bg/obshtestvo/bild-taka-se-kupuvat-falshivi-blgarski-pasporti-v-grtsiya-snimki_news567785.html", "text": "\n Освен каналджиите през граница сега и фалшификаторите на документи в Гърция правят сделките на живота си, пише германският в. „Билд“. Наистина, през 2017 г. гръцката полиция разби пет големи мрежи за производство и снабдяване с фалшиви документи, а само през последното тримесечие е спряла по летищата 729 мигранти с фалшиви паспорти.  \nНо въпреки това много преселници стигат до Германия с подправени документи, които мигом захвърлят, за да получат бежански статут. Гръцка лична карта заедно със самолетен билет до Германия излиза 4-5 хиляди евро. Предлагат се документи от всякакви държави, включително канадски задгранични паспорти, пише  \" \". \nТърговци на фалшиви документи могат лесно да бъдат открити в Атина, установява репортерът на „Билд“ Кристоф Кюрбел. То се среща с техен посредник на оживено място, встрани от центъра на града. Малко преди Коледа времето е студено. Въпреки това той и посредникът седят в кафене на открито, никой не ги притеснява. \nПосредникът бързо разбира, че с него не разговаря мигрант. Иска да се увери, че мъжът не е германски полицай – в последно време доста такива обикаляли гръцката столица. Репортерът му дава друга версия – иска да пътува до Турция, а като германски журналист това е трудно. Посредникът хваща вяра, но все пак остава капка съмнение: „Какво ще правиш в Турция?\" Журналистът предлага нова порция обяснения – искал да пътува през Турция, може би и до Сирия.\n \n \nНакрая се стига до пазарлъка. Принципно посредникът може да му осигури всякакви документи. За такива, които издържат на контрол по границата, се плаща повече. За бежанци той препоръчва италиански или гръцки паспорт, но за репортера български задграничен паспорт ще е достатъчен. „С него лесно ще влезеш в Турция“, обяснява той и предупреждава: \"Но с него не лети със самолети, при пътувания по суша няма проблем. Цената: 2000 евро, 1000 капаро и 1000 при получаването\". \nНа следващия ден репортерът предава на посредника парите и снимка за паспорта. Документът трябва да е готов за три дни, но заради Коледните празници срокът става 5 дни. В уречения ден и час репортерът получава българските си документи. новото му име: Петър Иванов Тодоров. В Германия той се връща обаче с немския си паспорт.\n", "date": "2017.12.29", "title": "\"Билд\": Така се купуват фалшиви български паспорти в Гърция (СНИМКИ)"}
{"url": "https://www.blitz.bg/svyat/peskov-vloshavaneto-na-otnosheniyata-ni-ss-sashch-e-edno-ot-razocharovaniyata-za-2017-a_news567802.html", "text": "\n Влошаването на отношенията на Русия със САЩ е едно от големите разочарования на 2017 г. Това заяви днес Дмитрий Песков, говорителят на руския президент Владимир Путин.  \nАгенцията отбелязва, че отношенията между Москва и Вашингтон са се влошили до най-ниската си точка от Студената война след анексирането от Русия на Крим през 2014 г. и твърденията за нейна намеса в президентските избори в САЩ през 2016 г. \nТази година двете страни не спряха да предприемат една срещу друга ответни мерки, вариращи от ограничения за персонала в посолствата до закони срещу медии, които са държавна собственост. На репортерски въпрос кои са най-големите разочарования за Кремъл през 2017 г. Песков отговори, че влошаването на отношенията със САЩ \"със сигурност\" спада към тях. \nТой повтори позицията на Русия, че тя се стреми към добри отношения със САЩ, основаващи се на \"взаимно доверие и уважение\". \"За танго са нужни двама\", подчерта в същото време Песков.\n", "date": "2017.12.29", "title": "Песков: Влошаването на отношенията ни със САЩ е едно от разочарованията за 2017-а"}
{"url": "https://www.blitz.bg/svyat/roditelite-na-mia-priekha-abdul-v-doma-si-kato-roden-sin-no-sega-tsyal-zhivot-shche-szhalyavat-i-shche-pitat-zashcho_news567799.html", "text": "\n Момиче на 15 години беше убито с нож пред дрогерия в град Кандел, провинция Рейнланд-Пфалц. Според прокуратурата убиецът е бившият приятел на Миа. Случаят потресе Германия. \n Хората наоколо веднага се намесили и хванали Абдул, но не могли да предотвратят смъртта на момичето. Тя починала по-късно в болницата от нанесените ѝ рани. \n Бащата на Миа, заявява, че приели Абдул „като собствен син” и му помагали да се интегрира. Те смятали, че той е на 15 години, като дъщеря им, но сега се съмняват. \n Междувременно Абдул е задържан за убийството. Ако бъде осъден, той е изправен пред до десет години затвор. Родителите на жертвата са съобщили в полицията още в средата на декември за това, че Абдул е обиждал и заплашвал дъщеря им. „Той преследваше Миа и ревнуваше”, разказва бащата пред „Билд” (Bild). \n  \n \n Шокът от внезапната загуба на дъщеря им сковава родителите на Миа. Те не могат да разберат убиеца: „Взехме го като син, нямаше никой друг”. \n Абдул заявил, че е на 15 години пред Миа и семейството ѝ. Обаче бащата на момичето сега не вярва на това твърдение: „Той не е на 15. Надяваме се, че от процеса срещу него ще разберем истинската му възраст”. \n Според полицейската информация Абдул пристигнал в Германия през април 2016 г. като непридружен, непълнолетен бежанец от Афганистан, уточнява Vesti.bg. \n След като се регистрирал във Франкфурт, той живял до септември тази година в младежки център за бежанци. Там ходил на училище. После се преместил в жилище за бежанци. \n Има регистрация в полицията за нападение срещу ученик, когото ударил, предполага се след обида. \n", "date": "2017.12.29", "title": "Родителите на Миа приеха Абдул в дома си като роден син, но сега цял живот ще съжаляват и ще питат \"Защо\""}
{"url": "https://www.blitz.bg/layfstayl/khoroskop/nay-trudno-e-da-razberesh-tazi-oprnicheva-zodiya_news567730.html", "text": "\n Всяка зодия има свой отличителен характер. Нещо, с което представителите и се открояват веднага. \nДали става въпрос за завиден оптимизъм, чувствителност, желание за доминиране или инат, всяка зодия има по една характерна черта. Има една зодия, която можем да определим като една от най-трудните за разбиране в зодиака. Щом стане въпрос за това, всички обръщат поглед към Козирозите.\n \n Когато решат нещо, те отстояват решението си до край. Ако това означава да прекратят отношенията си с вас, може да сте сигурни, че връщане назад няма. Ако решат, че са ваши приятели, приятелството ви ще продължи дълго и ще имате в обкръжението си верен съюзник. Козирозите не могат да помолят за помощ. За тях това е унижение и е почти невъзможно да видите Козирог, който търси помощ от някой друг за нещо. Те са свикнали да са независими и сами да се оправят с всяка ситуация. Това често ги прави тъжни и самотни. \n \n Те са студени и не допускат дори най-близките си в сърцето си. Пазят всячески чувствата си и са много предпазливи пред кого какво казват и правят. От друга страна, на тях можете да споделите всичко. Те никога не биха ви осъдили. Ще ви изслушат и разберат. \nКозирозите са крайно критични… към себе си. Те са сериозни перфекционисти и изискват много неща от себе си. Когато се провалят в нещо са способни да прекарат много време в самоанализ на ситуацията и критика към себе си. Провалите са способни да убият самочувствието им за секунди. Борят се със слабостите си. Не могат да ги приемат и ги отхвърлят. \n \n Те са си напълно самодостатъчни. Нямат никакви проблеми с това да бъдат сами, дори се наслаждават на собствената си компания. Предпочитат нея от колкото да бъдат с хора, които не харесват или които са лицемерни и обсъждат теми, които не са им по вкуса. Козирозите са трудни хора, но под коравия им характер се крие нежна душа, добър приятел и човек, способен да направи всичко за хората, които са му близки. Всеки би се радвал да има поне един Козирог в обкръжението си. \n", "date": "2017.12.29", "title": "Най-трудно е да разбереш тази опърничева зодия!"}
{"url": "https://www.blitz.bg/svyat/nina-doshla-v-bolnitsata-s-visoka-temperatura-nyama-da-povyarvate-kakvo-otkrili-lekarite-v-korema-y-snimki-18_news567623.html", "text": "\n Точно 152 различни метални предмети извадили лекарите от корема на 74-годишната рускиня Нина. Тя дошла в болницата заради висока температура. Възрастната жена от години боледувала от анемия и си мислела, че може да си помогне с поглъщането на железни пирони. \nЛекарите мислели, че се касае за възпаление, но останали изумени, когато погледнали рентгеновото изследване на жената. В корема й имало голямо количество метални части и предмети. \nНазначили спешна операция и не могли да повярват на очите си, когато отворили стомаха. Пенсионерката поглъщала райбери, дори и скъп, сребърен медальон. \nНина обяснила, че поглъщала предметите тайно. След операцията тя е в отлично състояние и ще се възстанови без усложнения. Превод БЛИЦ \n", "date": "2017.12.29", "title": "Нина дошла в болницата с висока температура. Няма да повярвате какво открили лекарите в корема й (СНИМКИ 18+)"}
{"url": "https://www.blitz.bg/intsidenti/stikhii/adt-sleze-v-nyu-york_news567729.html", "text": "\n Най-малко 12 души загинаха при пожар в жилищен блок в нюйоркския квартал Бронкс вчера, обяви на пресконференция кметът на града Бил де Блазио, цитиран от световните агенции.  \nПожарът избухнал на третия етаж на пететажната тухлена сграда близо до нюйоркския зоопарк към 19.00 часа местно време /00.00 по Гринуич/. \nВ потушаването му участвали над 170 пожарникари, предаде Асошиейтед прес. Сред жертвите има дете на една година. Най-малко 15 души са ранени, четирима от които са в тежко състояние.\n", "date": "2017.12.29", "title": "Адът слезе в Ню Йорк!"}
{"url": "https://www.blitz.bg/analizi-i-komentari/kakvi-urotsi-usvoi-ruskata-armiya-v-siriya_news567494.html", "text": "Само преди 4 дни, 24 декември, БЛИЦ публикува материала „В битката с ИД в Сирия руските военни съветници научиха сирийците да воюват”. Сега предлагаме като продължение на темата редакционна статия на руското интернет-издание x-true.info, в която се прави интересна равносметка как се развиваха събитията в Сирия и защо за победата беше необходимо толкова много време.\nРуските военни съумяха да се освободят от не най-полезния опит от Афганистанската и чеченската кампания. Убедително беше доказано, че може успешно да се действа със сравнително малки сили, по възможност безконтактно и при това да се получат добри резултати. За първи път беше демонстрирана способността на Русия с експедиционни сили да води бойни действия на отдалечен театър. \n  \nСирийската война стана истински изпитателен полигон за над 200 нови въоръжения и техника, както и полигон за отработване на нови методи за водене на бойни действия с тяхното използване. Това засягаше активното използване на безпилотни летателни средства, снабдяване на предните авионасочвачи в редовете на сирийската армия с нови комплекси за разузнаване, управление и свръзка, позволяващи активно взаимодействие с авиацията и с артилерията. \n  \nПри обсъждане логистиката на войната е уместно да се припомни „Сирийският експрес” за морски превози в интерес на групировката. Изводът е, че на Русия остро й липсват десантни и товарни кораби. \n  \nРусия съумя на два пъти рязко да съкрати групировката през март 2016 г. и в края на 2016 г. след падането на Палмира. И двата пъти без много шум числеността на контингента беше възстановявана. \n  \nВоенният министър Сергей Шойгу съобщи на 22 декември, че през сирийската групировка са преминали над 48 хиляди военнослужещи – приблизително 10% от състава на бойните поделения. \n  \nНа 7 ноември 2017 г. началникът на Генщаба Валерий Герасимов обяви, че през Сирия са преминали всички командващи войските на военните окръзи, на общовойскови армии и армии на ВВС и ПВО, почти всички командири на дивизии и повече от половината командири на общовойскови бригади и полкове. \n  \nПолучен е опит от използването на стратегически крилати ракети (3М14 „Калибр”, Х-555, Х-101), в бойни условия е изпробван и ракетният комплекс „Искандер-М”. \n  \nНай-интересна е частта от опита на руските военни, която е свързана с тяхната роля в разгрома от сирийците на ИД. Тъй като сюжетът се развиваше не равномерно, промените на подхода на Москва по въпроса позволява по-добре да се разбере логиката на сирийския конфликт. \n  \nВ първия етап Русия напълно основателно не желаеше да се въвлича в сирийската операция извън авиационната поддръжка на Сирийската арабска армия (САА). Идеята за бърза безконтактна операция владееше съзнанието не само на руските военни, защото витаеха опасения от нов Афганистан. При това боеспособността на сирийските войски и умението да действат самостоятелно с поддръжка на руската авиация се оценяваше твърде високо. На практика се уясни, че САА се намира в далеч по-лошо състояние. \n  \nПо същество САА не функционираше като единна сила, организацията на бойните действия се намираше на ниско равнище. Сирийските военни демонстрираха лоша координация между родовете войски. Огромни проблеми съществуваха при организация на огневата поддръжка и поддръжката на настъплението от въздуха, особено при взаимодействието на танковете с пехотата. Не се осигуряваха фланговете на атакуващите групировки, допускаха се провали във воденето на разузнаването и организация на бойното охранение. В отбрана реакцията на действията на противника непростително закъсняваше и това позволяваше на терористите от ИД успешно да провеждат светкавични рейдове, да овладяват ключови пунктове в дълбочина уж вече контролирани от САА. \n  \nВисшият армейски генералитет се раздираше от кланови конфликти. Всички опити да бъде създадено „специално” боеспособно съединение моментално предизвикваше избухване на интриги: всеки искаше да го командва. Съвършено отделен и самостоятелен играч в гражданската война представляваха сирийските спецслужби (мухабарат). \n  \nВ резултат към пролетта на 2016 г. (половин година от началото на операцията) в Сирия се създаде извънредно неустойчива ситуация. От една страна активната намеса на Русия съществено подобри положението на официален Дамаск и набеляза прелом във войната. От друга страна силите на САА не бяха готови да развиват постигнатия начален успех. Настойчивите предложения на руските военни за по-активно включване на военни съветници в управлението на настъпващите групировки не срещаха разбиране. Точно тогава, март 2016 г., Путин съкрати състава на руската групировка, но не е ясно дали между двата факта има връзка, защото дори да има, тя не се оказа решаваща. \n  \nАналогични проблеми стояха и пред бойната подготовка на сирийците: Чак до есента на 2016 г. руските „хабири” водели само индивидуално обучение. На сирийците е предавана техника и въоръжение (част от които отивали до ИД), но с това се изчерпвала помощта им. \n  \nПри тези условия Москва все още не форсирала намесата си във вътрешните работи на Дамаск. Резултатът се оказал противоречив: От една страна през март била превзета Палмира, но през юни сирийците провалили настъплението в дълбочина на страната в направление на Ел-Табка на Ефрат, попадайки под добре подготвения контраудар на силите на ИД. \n  \nВъзприемането на ИД като тълпа от въоръжени фанатични брадати мъже е съвършено погрешно. Успехите на групировката през 2014-2015 г., завладели значителни територии в Ирак и Сирия, са заложени от добре подготвени във военно отношение офицерски кадри на бившата армия на садамовски Ирак. \n  \nИзданието x-true.info показва видео в интернет за настъпление на терористите към Хан Туман: на него се виждат точно отработени действия почти по съветски боен устав чак до разделяне на взводни колони на определен рубеж. Отбраняващите се сирийци обаче проявават пълно безхаберие: никакви заграждения, никакви минни полета, никакви дежурни огневи средства. Сирийците са се подготвили да отстъпват с бягство и всеки знае на какво превозно средство ще се качи. \n  \nУспоредно с това се провеждаше тежък щурм на Алепо, а в началото на декември 2016 г. терористите от ИД с внезапен щурм превзеха обратно Палмира, като преминаха през току-що разминираните полета от руските сапьори. \n  \nСирийското ръководство прие съвместни мерки с руските военни едва пред лицето на очевидните проблеми. Путин ги принуди с частично изтегляне на руския контингент. \n  \nСъществено е разширена дейността на руските военни съветници: преминато е от индивидуална подготовка на личния състав на САА към бойна подготовка и ръководство на отделните части и съединения. Завършена е подготовката на специално подготвения 5-и щурмови корпус, съставен от около 10 хиляди добре мотивирани доброволци с опит от армейска служба. \n  \nЕдва от началото на 2017 г. руските щабове се включиха в планиране на операциите и в управление на настъпващите войски от САА. При сирийския Генщаб и във войските на най-важните направления заработиха групи от руски офицери. Старшият на една от тези групи генерал-лейтенант Валерий Асапов загина в Дейр ез-Зор през септември 2017 г. \n  \nНай-боеспособните и добре подготвени части са използвани като опорни сили при построяване на групировката на САА в настъпление и в отбрана на ключови участъци. Забелязва се прогрес в използването на подвижни механизирани сили в настъпление. Подготвените от руснаците инженерни подразделения започнаха да оборудват позиции и да прокарват мостове през Ефрат. \n  \nСирийското командване под ръководството на руски съветници и инструктори усвои нови прийоми за водене на бойни действия: два мощни разсичащи удара, обхват и „вертикален обхват” – тактически вертолетен десант в тила на терористите, съчетан с фронтални ангажиращи удари и обхват по фланга. Така беше проведена например под ръководството на генерал Хасан Сухейл операция край Ел Кадир през август 2017 г. \n  Редакция БЛИЦ (превод със съкращения от x-true.info) \n \n", "date": "2017.12.29", "title": "Какви уроци усвои руската армия в Сирия"}
{"url": "https://www.blitz.bg/svyat/izvnredno-ot-moskva-nov-uzhas-avtobus-se-vryaza-v-chakashchite-na-spirka-kray-metroto-ima-zhertvi-snimkivideo_news567745.html", "text": "Автобус се вряза в чакащите на спирка край метро \"Сходненская\" в Северозападната част на Москва. Засега се съобщава за двама загинали. Това предават руски медии, позовавайки се на службата за извънредни ситуации в руската столица.\n Изяснява се причината за катастрофата. На място има линейки и полиция. Разследва се и версия за атентат. \n  \n \n \n \n Превод и редакция: БЛИЦ", "date": "2017.12.29", "title": "Извънредно от Москва! Нов ужас: Автобус се вряза в чакащите на спирка край метрото, има жертви (СНИМКИ/ВИДЕО)"}
{"url": "https://www.blitz.bg/svyat/zrelishchen-ekshn-kato-na-film-panikosa-berlin-video_news567748.html", "text": "\n Мащабна полицейска операция се провежда в Берлин .  Издирват се четирима души след дръзко бягство от един от затворите в германската столица, предава Нова телевизия. \n По всичко личи, че измъкването им е било много добре подготвено. Мъжете се измъкнали през дупка в бетонната стена на затвора, а след това преодолели ограда с бодлива тел. \n Засега  не е ясно дали затворниците са имали съучастници  и как са успели да избягат незабелязано от надзирателите. \n \n", "date": "2017.12.29", "title": "Зрелищен екшън като на филм паникьоса Берлин (ВИДЕО)"}
{"url": "https://www.blitz.bg/svyat/prviyat-treylr-na-mamma-mia-2-khvrli-fenovete-v-shash-kde-e-meril-striyp_news567728.html", "text": "\"Mamma Mia: Here We Go Again!\" е продължението на мюзикъла с музиката на ABBA от 2008 г. Филмът вече има първи трейлър. Според предварителната информация за проекта, във втората част добре познатите герои отново ще посетят приказния гръцки остров Скопелос, за да го залеят с любов и с песните на ABBA. Към завръщащите се в продукцията актьори се присъединява и звездата от \"Пепеляшка\" и \"Зад волана\" Лили Джеймс​​​​​​​.\nАнглийската актриса играе младата Дона (Мерил Стрийп), около която се върти и сюжетът. Продуценти отново са Джуди Креймър и Гари Гецман, които са сред създателите на първия филм. Всичко звучи добре, но след като гледаха трейлъра, много от почитателите на мюзикъла от 2008 г. бяха изненадани неприятно. Първото и най-важно е: Къде е Мерил Стрийп? Това, което се вижда в новия трейлър, са кадри с любимата актриса от оригиналния мюзикъл. По време на припомнянето, актрисата Джули Уотърс казва на екранната дъщеря на Стрийп - Аманда Сийфрайд: \"Твоята майка беше най- смелата личност, която сме срещали.\" \nТук идва логичният въпрос: Мерил Стрийп починала ли е в продължението на мюзикъла? \"А тя дори не беше стара\", коментират обезпокоени феновете. \nПодозрението, че Мерил Стрийп изобщо не се е снимала във втората част на Mamma Mia се засилва от факта, че нейното място в момичешката група с актрисите Кристин Барански и Джули Уотърс се заема от Аманда Сийфрайд, която пее вместо майка си в една от сцените. \nВтората безумица е, че в Mamma Mia 2 актьорът Джеръми Ървайн играе младия Пиърс Броснан. Хубаво, но кинолюбителите си спомнят, че през 2013 г. Ървайн игра младия Колин Фърт в лентата The Railway Man. Превъплъщението му се получи толкова добре, че сега всички недоумяват защо е избран да играе младия Броснан, а не отново Фърт, който също има роля в мюзикъла. \nТрети шокиращ момент - появата на Шер, която по всичко личи, че играе майката на Мерил Стрийп. \nПевицата е с перхидролено руса коса и е тежко гримирана. Не е тайна, че в действителност Шер е само с три години по- възрастна от Мерил Стрийп, а с пластичните интервенции, които има върху себе си още по- трудно може да се впише в образа на майка й. Въпреки притеснителните моменти от трейлъра, продължението на мюзикъла с вечната музика на ABBA се очаква с нетърпение от мнозина. Премиерата на филма предстои в края на лятото на 2018 г. \n", "date": "2017.12.29", "title": "Първият трейлър на Mamma Mia 2 хвърли феновете в шаш: Къде е Мерил Стрийп?!"}
{"url": "https://www.blitz.bg/svyat/adt-sleze-na-ostrov-sumatra-snimkivideo_news567759.html", "text": "\n Вулканът Синабунг на индонезийския остров Суматра избълва тази седмица пламъци и мощен стълб от нажежена пепел високо в атмосферата. Това е най-силното му изригване за годината, заяви днес представител на местните власти, цитиран от Франс прес. \n \nПадащата пепел и пушекът, изпълнил въздуха, създадоха неудобства за хиляди жители на околността, но  опасната зона бе евакуирана и никой не пострада сериозно , посочи Сутопо Пурво Нугрохо, говорител на службата за защита от стихийни бедствия.\n \n \nИзригването в сряда - най-мощно за годината, ако говорим за потоците от лава и площта, покрита с пепел , унищожи посевите на стотици селски стопани , отбеляза той.\n \nДнес вулканът отново избълва стълб от нажежена пепел, който  стигна 4 км височина  - малко по-малко, отколкото в сряда, добави Нугрохо. Вулканът Синабунг е разположен в северната част на остров Суматра, на 60 километра от град Медан. Височината му е 2460 метра.\n \nНавлязъл в продължителен период на изригвания през 2013 г. след най-малко 400 години в покой, той е сред 129-те активни вулкани в Индонезия - архипелаг, разположен в т. нар. Тихоокеански огнен пръстен, пояс с  висока сеизмична активност , напомня АФП. \n  \n", "date": "2017.12.29", "title": "Адът слезе на остров Суматра (СНИМКИ/ВИДЕО)"}
{"url": "https://www.blitz.bg/svyat/padat-vizovite-ogranicheniya-mezhdu-turtsiya-i-sashch_news567695.html", "text": "\n Американското посолство в Анкара премахна всички визови ограничения за Турция.  \nТова става близо три месеца, след като Вашингтон спря издаването на неимиграционни визи за турски граждани. Американското посолство в Анкара обяви на 8 октомври, че временно спира всички визови услуги, а Анкара отговори с реципрочна мярка. Скандалът между САЩ и Турция беше във връзка с ареста на служител в американското консулство в Истанбул.\n", "date": "2017.12.29", "title": "Падат визовите ограничения между Турция и САЩ"}
{"url": "https://www.blitz.bg/svyat/italianskiyat-parlament-se-razpuska_news567697.html", "text": "\n В края на тази година завършва мандатът на италианския парламент, който започна работа през 2013-а. Президентът Серджо Матарела ще насрочи дата за избори и се очаква тя да бъде в началото на март. Правителството на Паоло Джентилони ще продължи да управлява страната до изборите. В традиционната годишна равносметка премиерът посочи като най-важно това, че Италия се е възстановила напълно от тежката икономическа криза. \nПаоло Джентилони, министър-председател на Италия: Италия отново се задвижи след най-тежката криза след Втората световна война. Можем да добавим, че главната заслуга за това имат италианските семейства и предприятия; работещите, онези, които учат, които се грижат за други хора. Политиците трябва да са по-въздържани в представите, че тези тенденции се дължат пряко на дадени инициативи. \n", "date": "2017.12.29", "title": "Италианският парламент се разпуска"}
{"url": "https://www.blitz.bg/svyat/arabin-brsnar-narochno-otryaza-ukhoto-na-klient-v-uiskonsin-snimki_news567641.html", "text": "46-годишен арабски бръснар от Медисън, щата Уисконсин, нарочно отряза ухото на свой клиент и го направи да прилича на Лари Файн от „Тримата дебили”. Историята поразително напомня мюзикъла \"Суини Тод\" с Джони Деп.\n22-годишният клиент влязъл в салона на Халед Шабани, за да си направи прическа. Той седнал на стола, но по навик не спрял да се върти. Фризьорът на няколко пъти му направил забележка, но нервният клиент не му обърнал внимание, пише New York Post. \nТогава Халед грабнал машинката и направил една лента по средата на главата на шавливия си клиент, правейки го да прилича, по думите на местния полицай Джоел Деспейн, на Лари Файн от „Тримата дебили”. Това явно му се сторило недостатъчно, защото взел ножицата, хванал ухото на младежа и отрязал част от него. \n„Лошата подстрижка не е престъпление, но умишленото разяне на ухо – да”, категоричен е полицай  Деспейн. \n  \nСега „адският бръснар”, който твърди, че всичко е станало случайно, е заплашен от наказание за въоръжено нападение и насилие. Превод: БЛИЦ  \n \n", "date": "2017.12.29", "title": "Арабин бръснар нарочно отряза ухото на клиент в Уисконсин (СНИМКИ)"}
{"url": "https://www.blitz.bg/svyat/shestima-dushi-sa-zaginali-pri-katastrofa-s-meksiko_news567700.html", "text": "\n Шестима души са загинали, 18 са ранени при голямо пътно произшествие в мексиканския щат Гуанахуато, предават местни медии. \nПо данни на местни медии катастрофата се е случила на пътя между градовете Силао и Сан Фелипе, когато каравана навлиза в отсрещното платно и се сблъсква с два микробуса и камион. Шофьорът на караваната и неговият спътник са се скрили от мястото на произшествието, захвърляйки пострадалите на произвола на съдбата. \n \n", "date": "2017.12.29", "title": "Шестима души са загинали при катастрофа с Мексико"}
{"url": "https://www.blitz.bg/svyat/al-bagdadi-prokle-strakhlivtsite-izbyagali-ot-id_news567705.html", "text": "\n По време на антитерористична операция турските сили за сигурност открили писмо на главатаря на екстремистката групировка „Ислямска държава” (ИД) Абу Бакр ал Багдади. \n Полицейски сътрудници осъществили спецоперация срещу членове на ИД в централния окръг Кършехир на няколко адреса. В резултат било намерено писмо, за което се предполага, че е написано от Ал Багдади. \n В своето послание лидерът на ИД обвинява избягали привърженици на терористичната организация и твърди, че те ще бъдат „обречени на Ада”. \n Полицаите също открили фалшиви пръстови отпечатъци на други загинали терористи. Според версията на следствието те били използвани за парични преводи. \n Освен това били открити най-малко 60 хиляди долара и много сватбени документи с печат на „халифата”. \n", "date": "2017.12.29", "title": "Ал Багдади прокле страхливците, избягали от ИД"}
{"url": "https://www.blitz.bg/svyat/magistrala-topi-snyag-i-pravi-tok_news567707.html", "text": "\n Китай показа първата си магистрала, която топи снега и леда през зимата и произвежда ток. Магистралата се намира в провинция Шандун, Източен Китай. \n Тя е покрита с фотоволтаични панели, които приличат на парчета стъкло. Благодарение на специалната настилка годишно може да се произвежат 10 млн. киловатчаса електричество. \n Следващата стъпка на китайците ще бъде тази магистрала да зарежда електрическите автомобили, които се предвижват по нея. \n", "date": "2017.12.29", "title": "Магистрала топи сняг и прави ток"}
{"url": "https://www.blitz.bg/svyat/kitay-postroi-534-000-km-ptishcha-za-pet-godini_news567711.html", "text": "\n Oбщaтa дължинa нa aвтoмoбилнитe пътищa в Kитaй зa пocлeднитe пeт гoдини ce e yвeличилa c 534 xиляди ĸилoмeтpa, cъoбщи Mиниcтepcтвoтo нa тpaнcпopтa в Πeĸин. Paзвитиeтo нa пътнaтa мpeжa cтaнa eднa oт пъpвocтeпeннитe зaдaчи нa влacтитe в aзиaтcĸия иĸoнoмичecĸи гигaнт. \n Mpeжaтa oт дeceт ocнoвни aвтoмoбилни тpaнcпopтни ĸopидopи - пo пeт oт ceвep нa юг и oт изтoĸ нa зaпaд, e пoчти cъздaдeнa. Teзи пътни apтepии щe пoзвoлявaт пo-дoбpoтo пpидвижвaнe нa xopa и тoвapи, ĸoeтo щe пoдпoмaгa иĸoнoмичecĸoтo и coциaлнoтo paзвитиe нa oгpoмнaтa дъpжaвa. Mиниcтъpът нa тpaнcпopтa Ли Cяoпън oтбeлязвa, чe зa пocлeднитe пeт гoдини cтpaнaтa e ycпялa дa пocтoи или дa peмoнтиpa 1,28 милиoнa ĸилoмeтpa ceлcĸи пътищa, cъoбщaвa ĸитaйcĸaтa инфopмaциoннa aгeнция Cинxya. \n Πътищa c твъpдa нacтилĸa oбxвaщaт 99,2% oт нaceлeнитe мecтa в cтpaнaтa и 98,3% oт ceлaтa. Haд 99% oт вcичĸи нaceлeни мecтa и 96% oт ceлaтa ce oбcлyжвaт oт oбщecтвeни aвтoбycни линии. Hивoтo нa взaимнo пpoниĸвaнe и cвъpзвaнe мeждy гpaдcĸитe и ceлcĸитe пътищa ce пpиближaвa дo 80 нa cтo, пocoчвa oщe миниcтъpът, цитиpaн oт aгeнциятa. \n Зa cpaвнeниe, в Pycия пpeз 2017 гoдинa ca пocтpoeни 5 xиляди ĸилoмeтpa пътищa, в тoвa чиcлo в Mocĸвa - 124 ĸм, пишe vеѕtіfіnаnсе.ru и money.bg \n", "date": "2017.12.29", "title": "Китай построи 534 000 км пътища за пет години"}
