{"url": "https://www.blitz.bg/svyat/erdogan-zakhapa-zapada-napravikh-sdelka-za-s-400-a-te-poludyakha_news543321.html", "text": "Президентът на Турция и генерален председател на управляващата Партия на справедливостта и развитието (ПСР) Реджеп Тайип Ердоган отговори гневно на западните критики за доставките от Русия на ракетните комплекси С-400. Това информира електронното издание на вестник „Ватан”, цитирано от Фокус.\n„Нашата страна вече достигна до етап, когато сама произвежда собствени безпилотни въздухоплавателни сресва, включително и въоръжени такива. Сега (на Запад) се безпокоят всъщност точно от това. В състояние сме да произвеждаме и още по-добри неща“, каза Ердоган.  \n„Направихме и една сделка за С-400, а Западът буквално полудя. Какво трябваше да стане? Вас ли трябваше да ви чакаме? Вземаме и ще продължим да вземаме всички нужни мерки за нашата собствена сигурност”, декларира още турският президент. \n \n", "date": "2017.09.13", "title": "Ердоган захапа Запада: Направих сделка за С-400, а те полудяха"}
{"url": "https://www.blitz.bg/kriminalni/prestplenie/kasapnitsata-v-teksas-krasavitsita-meredit-se-razvede-pokani-priyateli-na-kupon-no-bivshiyat-doyde-i-ya-razstrelya-s-oshche-sedmina-snimki_news543249.html", "text": "Полицията в американския град Плейно съобщи подробности около ужасяващата кървава касапница, която Спенсър Хайт устрои на 10 септември в дома на бившата си съпруга Меридит. Жертви на 32-годишния стрелец станаха осем души, сред които и самата Меридит, съобщава „Дейли мейл”.\nПри екшъна бяха ранени и двама полицаи. \n  \n27-годишната Меридит Лейн подала молба за развод през юли тази година след шестгодишен съвместен живот. Малко преди развода обаче Спенсър загубил работа, което много променило характера му и започнал да вдига ръка на жена си. \nСкандалите помежду им продължили и след развода. \n„Меридит много обичаше да кани гости в дома си. Направи го за първи път след развода и това явно не се хареса на Спенсър. Този психопат уби 8 души, за да накаже дъщеря ми за партито след развода”, разказва майка й Деби Лейн. \nВъв фаталната вечер в дома на Деби се вихрело футболно парти. Сред поканените гости имало и приятели на Спенсър. Вероятно този факт не се харесал на бившия съпруг. Около 20 часа вечерта той нахлул на купона и открил безразборна стрелба по гостите. Мъжът ранил девет души, осем от които издъхнали от раните си, а пристигналите на място полицаи го ликвидирали. \nСвидетели на кървавото празненство разказват, че преди да започне да стреля, Спенсър за пореден път се скарал с бившата си. \nВсички жертви са между 22 и 33 години, а нелепият им край буквално потресе жителите на Плейно. \nПолицията разследва случая, за да се изясни какво е накрало младия мъж да извърши подобно престъпление. \nОфицерът, прострелял смъртоносно Спенсър, е в отпуска.  Превод: БЛИЦ \n \n", "date": "2017.09.13", "title": "Касапницата в Тексас: Красавицита Мередит се разведе, покани приятели на купон, но бившият ѝ дойде и я разстреля с още седмина (СНИМКИ)"}
{"url": "https://www.blitz.bg/svyat/myusyulmanka-stana-prvata-zhena-prezident-na-singapur-snimki_news543277.html", "text": "Мюсюлманка от малайското малцинство стана днес първата жена президент на Сингапур, но събитието беше помрачено от критики за протичането на изборите, съобщиха Ройтерс и Франс прес.\nХалима Якоб, бивша председателка на парламента, зае автоматично президентския пост, след като двамата й потенциални съперници бяха елиминирани от надпреварата, защото не отговаряха на критериите. Един от тях предвижда кандидатите, идващи от частния сектор, да са ръководили най-малко три години компания с капитал от минимум 500 милиона сингапурски долара /310 милиона евро/. \nНито един от съперниците на Якоб - Салех Марикан и Фарид Хан, не отговаряха на това изискване и избирателната комисия обяви бившата председателка на парламента за победител, без да са проведени избори. \n63-годишната Халима Якоб, която е мюсюлманка и ходи със забрадка, беше избрана за председател на парламента през 2013 г., а през август подаде оставка, за да участва в президентската надпревара. \nСъщо за първи път в историята на Сингапур президентският пост се поема от представител на малайската общност в резултат на конституционна реформа от миналата година, целяща да гарантира достъпа на различните етнически общности до висшия държавен пост. \nИзбирането на Халима Якоб предизвика критики и подигравки в социалните мрежи, отбелязва АФП. \"Избрана без избори, що за шега\", написа един потребител в страницата си във Фейсбук. \"Оттук нататък ще я наричам привилегированата президентка\", посочи друг.\n", "date": "2017.09.13", "title": "Мюсюлманка стана първата жена президент на Сингапур (СНИМКИ)"}
{"url": "https://www.blitz.bg/svyat/izkarayte-malko-kesh-samsung-gotvi-tlsta-pachka-za-vseki-koyto_news543273.html", "text": "Нова програма с името Mobile Security Rewards обещава финансови стимули за потребители, които открият пробиви в сигурността на софтуера, инсталиран на мобилните устройства на Samsung. На сайта на корейската корпорация е публикуван списък на телефоните и таблетите, за пробив в чиято безопасност се предлагат награди. В програмата са включени не само нови апарати, а и такива отпреди 2 и повече години.\n Парични премии ще се изплащат при откриване на бъгове в приложения, услуги и фърмуер, разработен от Samsung Mobile и подизпълнители на компанията. Програмата ще важи само за последните версии на програмите. Проблеми с устройства и програми на Qualcomm или Google няма да бъдат разглеждани. \n Размерът на възнагражденията варира между $200 и $200 000 в зависимост от риска, който носи конкретният бъг за безопасността на устройството. Предложенията ще бъдат разглеждани от експертна комисия специалисти от Samsung. \n", "date": "2017.09.13", "title": "Изкарайте малко кеш! Samsung готви тлъста пачка за всеки, който..."}
{"url": "https://www.blitz.bg/svyat/potresavashcha-istoriya-tya-go-ucheshe-da-prokhodi-a-toy-ya-ubi-s-kurshum-v-grdite-snimka_news543276.html", "text": "Убийството на Лорена Перес потресе света. Жената е на 38 години, доброволка в Червения кръст. Нейният убиец е Мохамед Насим на 21 години, като 19 от тях са преминали в инвалидна количка, защото страда от полиомиелит.\nМалко след 10 часа в понеделник сутринта той влиза с количката си в стаята на ортопедичния център в Северен Афганистан. Там изважда пистолет руско производство и прострелва Перес фатално в гърдите, съобщава „Ню Йорк Таймс\", цитиран от vesti.bg.\n Преди фаталния ден тя се опива да помогне на Насим да проходи. Перес е опитен физиотерапевт с повече от десет години служба на хуманитарни мисии зад гърба си. Работи в центовете на Червения кръст в Афганистан вече цяла година. \n Познатите я описват като енергичен, забавен и сърдечен човек, отдаден на работата си, в това да помага на пострадалите от войни и болести отново да се движат и да живеят нормално. \n Никоя от войнствените групи в Афганистан, нито талибаните, нито „Ислямската държава” не поемат отговорност за убийството. \n Един от другите пациенти е арестуван като съучастник в подготовката на престъплението. \n „Те петнят името на афганистанците. Това, което са извършили, е терористична атака”, коментира членът на местната управа Раис Абдул Калик. \n Преди да пристигне в Афганистан през май 2016 г., Перес помага на пациенти с увреждания в Малави, Етиопия и Танзания. „Вярвам, че качеството и топлината в работата ми, са от съществено значение и една от най-важните ми добродетели”, пише тя в профила си в LinkedIn. \n Насим не успява да произведе втори изстрел. Охраната на ортопедичния център го обезврежда веднага. \n Само през миналата 2016 г. около 136 000 пациенти са получили рехабилитационни услуги в седемте центъра на Червения кръст в разтърсвания от война Афганистан. \n Мотивите на Насим остават неясни. Той е родом от контролирана от талибаните провинция, но засега от полицията не са потвърдили, че има връзки с тях. \n През последните години насилието в страната се разрасна, въпреки усилията на водената от САЩ международна коалиция в подкрепа на централната власт в Кабул. \n \n", "date": "2017.09.13", "title": "Потресаваща история: Тя го учеше да проходи, а той я уби с куршум в гърдите (СНИМКА)"}
{"url": "https://www.blitz.bg/svyat/koshmarno-video-pokaza-kak-khuligan-blsna-zhena-pred-avtobus-i-kakvo-se-sluchi-sled-tova_news543274.html", "text": "\n Хулиган блъсна жена пред градски двуетажен автобус, шофьорът светкавично зави и спаси живота й, но вече четвърти месец полицията в Лондон удря на камък и не може да открие наглеца.  \nДраматичната случка се разиграва на 5 май тази година, когато бягащ за здраве мъж изхвърли 33-годишната минувачка на моста \"Пътни\", чието име полицията пази в тайна.  \nСамо забележителният рефлекс на водача на двуетажния автобус Оливер Салбрис спаси живота на жената - буквално за сантиметри. Запитан дали смята блъскането за умишлено, шофьорът отвърна: \"Да, освен ако бегачът не е  бил сляп\". Полицията подозира, че жертвата и хулиганът са се познавали. Скотланд Ярд пусна нови снимки на издирвания мъж с надеждата някой да го идентифицира. \n\"Гледах си пътя и изведнъж видях сблъсъка между бегача и жената\", каза Салбрис по време на първата си среща с медиите от май насам и добавя: \"Всичко беше на косъм, мислех, че ще я ударя. Ако не бях извъртял волана, щях да й размажа главата. Беше си чист рефлекс - и слава Богу! Изглеждаше, че той го направи нарочно. Този трябва да бъде заловен и съден\". \nСлед като спрял рейса, шофьорът помогнал на жената, която била в шок. \"Тя седеше на земята, плачеше, беше  шокирана\". Мъжът не само не спрял, а продължил  да си тича, като за капак 15 минути по-късно се върнал по същия маршрут и минал отново покрай жертвата си към Фулъм, където се предполага че живее. \nМиналия месец полицията арестува 41-годишен американски бизнесмен, но той доказа, че по време на атаката е бил в САЩ.  \n  \nЕто видеото, което скандализира Англия: \nИзточник: Канал 3\n", "date": "2017.09.13", "title": "Кошмарно ВИДЕО показа как хулиган блъсна жена пред автобус и какво се случи след това"}
{"url": "https://www.blitz.bg/politika/borisov-se-zakani-da-provede-vazhen-razgovor-s-poroshenko-zaradi-stenograma_news543289.html", "text": "\n Премиерът Бойко Борисов възложи на министрите на външните работи и на образованието и науката да проведат разговори с украинските си колеги и да изразят притесненията на България относно приетия Закон за образованието, който ограничава правата на малцинствата в Украйна да изучават майчиния си език. \n„Като ми докладвате какво е реалното положение и как ще ни засегне, ще поискам разговор с президента Порошенко. Той беше тук, публично толкова много благодари за подкрепата от България. Но опитайте първо на ниво министри. Заедно с другите държави, които са засегнати, да направим така, че интересите на малцинствата да бъдат спазвани. Ние тук сме пример в това отношение и неотклонно се движим в тая посока. Още повече, ние по никакъв начин с тези малцинства и наши сънародници не им влияем или политически да ги насочваме. Никакво основание нямат в това отношение“, коментира министър-председателят. \nТемата бе обсъдена на заседание на Министерския съвет по искане на вицепремиера Красимир Каракачанов. Ето и цялата стенограма: \nБОЙКО БОРИСОВ: Каракачанов. \nКРАСИМИР КАРАКАЧАНОВ: Уважаеми господин министър-председател, уважаеми колеги, искам да запозная Министерския съвет с един проблем, който възниква с българите в Украйна. Това е проблем, възникнал след гласувания Закон за образованието в украинския парламент, с който се ограничават правата на националните малцинства там, включително и на българското национално малцинство. Това е един проблем, който е поставен от евродепутатите в парламента, но един въпрос, по който България не може да бъде безучастна, тъй като ние имаме голяма диаспора в Украйна. Според този закон образованието на национален език, на малцинствен език, се ограничава само до детските градини и до началното образование, което на практика нарушава правата на българската общност. \nАз мисля, че Министерският съвет трябва да се заеме с този въпрос. Знам, че Министерството на външните работи е запознато, и мисля, че госпожа Захариева може да ни каже повече по въпроса. \nПо принцип това е ограничение. С новия закон се въвежда ограничение – малцинствените езици може да се използват само в детските градини и началното училище. Това засяга, освен българите, унгарци, поляци, румънци и т. н., тоест, това е процент от населението. Все пак, това удря и нас. В същото време Украйна получава подкрепа от българска страна. \nТова исках да доложа. Мисля, че ние трябва да вземем позиция, да вземем някакви мерки, за да защитим правата на нашите сънародници в Украйна, защото това не отговаря нито на европейски стандарти, нито на партньорски отношения. Това е въпросът, който исках да поставя. \nБОЙКО БОРИСОВ: Захариева. \nЕКАТЕРИНА ЗАХАРИЕВА: Господин премиер, уважаеми колеги, да, това е въпрос, който стои на нашето внимание от няколко месеца. За съжаление, законът беше приет в този вид окончателно от украинския парламент. Подготвяме съвместно писмо с държавите, които най-много са засегнати от този въпрос. \nИскам да направя само няколко уточнения. \nЗабраняват се училища, в които се преподават всичките предмети изцяло на езици, които не са… Всъщност, българското малцинство няма училище, в което изцяло всичко да се изучава на български език. Ще ни засегне, защото ние сме развили наистина уникална мрежа, която сега ще покаже, че работи, с над 54 неделни училища, плюс факта, че българският език се изучава в украински училища, като предмет, който е като чужд език. Но това не означава, че не сме притеснени, защото наистина се ограничава в училищата до трети или четвърти клас, в зависимост от тяхната система, както каза и вицепремиерът Каракачанов. \nОще миналата седмица, в петък съм провела разговори с колегите от държавите, които най-много са засегнати, както спомена господин Каракачанов – Унгария, Румъния, Полша, Гърция. Подготвяме съвместно писмо, с което да фокусираме вниманието отново на украинските ни партньори, че не бива мерките, които предприемат, да засягат малцинствата, още повече че те са страна по тази конвенция и следим въпроса с внимание. Със сигурност реагираме и следим. \nВАЛЕРИ СИМЕОНОВ: От кой клас имаха право да се обучават? \nЕКАТЕРИНА ЗАХАРИЕВА: Като чужд език се изучаваше в техните училища, но ние нямаме училище изцяло на български. \nВАЛЕРИ СИМЕОНОВ: Нали щяха да откриват сега в Одеса? \nЕКАТЕРИНА ЗАХАРИЕВА: В Одеса паралелките са в украинско училище, но Унгария имат училища изцяло на унгарски, румънците също, поляците също. \nБОЙКО БОРИСОВ: Госпожа Захариева да разговаря с външния министър на Украйна. Толкова много подкрепа са получавали от нас, че просто дори не ми се коментира такава тема. Извикай украинския посланик. \nЕКАТЕРИНА ЗАХАРИЕВА: Той е в отпуск, но сме провели разговор по телефона с него. \nБОЙКО БОРИСОВ: Да предаде нашето притеснение. А министърът на образованието да потърси техния министър на образованието. Като ми докладвате какво е реалното положение и как ще ни засегне, ще поискам разговор с президента Порошенко. Той беше тук, публично толкова много благодари за подкрепата от България. Но опитайте първо на ниво министри. Заедно с другите държави, които са засегнати, да направим така, че интересите на малцинствата да бъдат спазвани. Ние тук сме пример в това отношение и неотклонно се движим в тая посока. Още повече, ние по никакъв начин с тези малцинства и наши сънародници не им влияем или политически ги насочваме. Никакво основание нямат в това отношение. \nКРАСИМИР КАРАКАЧАНОВ: Аз поставям въпроса, който мисля, че е важен. \nМежду другото, действително Министерството на външните работи са запознати с въпроса и е хубаво да вземем навреме мерки. Едно от нещата, които може да се случат, е, самият украински президент да наложи вето на този закон да се коригира. \nБОЙКО БОРИСОВ: Днес да се търсят, най-късно до утре и да ми се докладва, за да може до петък да искам разговор с Петро Порошенко. \nЕКАТЕРИНА ЗАХАРИЕВА: Ние говорихме още в петък и с госпожа Могерини, и с господин Хан, разговаряли сме с тях. Въпросът е, това е писмото, сами разбирате, че между петима министри на външните работи не се съгласува толкова лесно – сигнализираме украинците. \nКРАСИМИР КАРАКАЧАНОВ: Пет държави са. \nЕКАТЕРИНА ЗАХАРИЕВА: Пет държави са, аз затова ги изброих тези пет държави. Имахме разговор с украинския посланик, който не беше в България, по телефона – моят заместник-министър. Имаме уверението, самите украинци изразиха, че няма да ни засегне, но все пак ние сме притеснени от съдържанието на този закон и затова предприемаме всички мерки, за да запазим правата на нашите малцинства там. \nБОЙКО БОРИСОВ: Друго? \nЗакривам заседанието.\n", "date": "2017.09.13", "title": "Борисов се закани да проведе важен разговор с Порошенко заради... (СТЕНОГРАМА)"}
{"url": "https://www.blitz.bg/ikonomika/vnimavayte-ako-planuvate-ptuvane-izvn-blgariya-v-tezi-strani-kolite-na-benzin-i-dizel-skoro-shche-sa-nezakonni-snimki_news543053.html", "text": "\n Страните по света смело гледат към бъдеще, в което няма автомобили на бензин и дизел, пише profit.bg. \n Все по-отчетливо нараства броят на държавите, имащи план да заменят класическите коли с електрически превозни средства. \n Властите в Китай - най-големия автомобилен пазар в света, работят по забрана за производство и продажба на превозни средства, разчитащи на познатите горива. \nНай-населената страна в света не е сама в това начинание. Всъщност компанията й е доста сериозна – Индия, Франция, Великобритания и Норвегия също работят по мерки, които ще доведат до замяна на бензиновите автомобили с такива, задвижвани от електричество. \n Ето и целите пред различните страни, поели по този път. \n Великобритания \n Във Великобритания продажбата на нова бензинови и дизелови автомобили може да бъде забранена от 2040 г., като част от плана за по-чист въздух в страната. \nИдеята е до 2050 г. всички коли на пътя да отделят 0 вредни емисии. \n Близо 2.7 млн. нови коли са регистрирани във Великобритания през 2016 г., което я превръща в 6-ия най-голям автомобилен пазар в света. \n Франция \n Правителството посочи, че планира спиране на продажбите на дизелови и бензинови коли от 2040 г., с цел борба с глобалното затопляне. След тази дата производителите ще имат право да търгуват само с коли, разчитащи на електричество или друга екологично чиста форма на енергия. \nХибридните модели също ще бъдат разрешени. Никола Юло - човекът, който отговаря за екологичния преход, посочва, че целта е френският автомобилен пазар да стане иновативен и да заеме лидерска позиция. \nЗасега обаче има много работа пред страната, тъй като делът на електрически, хибридни и такива, задвижвани с друго екогориво коли, е едва 4% от всички превозни средства. \nПозитивен момент е, че през първото тримесечие на тази година продажбите на природосъобразни модели скачат с 25%. \n Германия \n Германският канцлер Ангела Меркел намекна през миналия месец, че може би е време да се мисли за срок, в който да бъдат ограничени колите, задвижвани с бензин и дизел. \n „Не мога да посоча точна година все още, но подходът е правилен, тъй като ако бързо инвестираме в инфраструктура и технология за електрически коли, генералната промяна ще бъде структурно възможна”, казва тя, цитирана от таблоида Super Illu. \n Някои немски градове вече се канят да въведат подобна забрана на местно ниво в борбата със замърсяването. \n Индия \n Властите в страната заявиха в началото на тази година, че всяка кола, продавана в Индия от 2030 г., ще бъде захранвана от електричество. \n„Товa е амбициозна цел. В крайна сметка, логиката на пазарите ще надделее”, казва Анил Кумар Джайн, държавен съветник в областта на енергетиката.  \nИндия, която страда от сериозно замърсяване на въздуха, прилага политики, които могат да доведат до голяма промяна. Това се налага, тъй като с нарастване на доходите на средната класа в страната, експертите очаква бум на автомобилите по пътищата. \nАко властите успеят да направят така, че първата кола на всяко местно семейство да бъде електрическа, то страната може да изкочи пред някои от развитите държави в това отношение. \n Норвегия \n Целите в Норвегия са кратки и ясни – след 2025 г. всяка продадена кола в страната трябва да отделя 0 вредни емисии. \n Скандинавската страна определено е сред водещите в света по степен на проникване на електрически коли. \n Около 40% от возилата, които са продадени през миналата година, са електрически или хибридни модели. \n Останалият свят \n Поне 8 други страни има план за масирано навлизане на електрически коли, по данни на International Energy Agency. Това са Австрия, Дания, Ирландия, Япония, Холандия, Португалия, Корея и Испания. \n Засега САЩ нямат подобна политика на национално ниво, но 8 щата вече работят по собствена регулация, гледаща в екологична посока. \n Според данните на IEA, електрическите автомобили се реализират главно в 10 страни. \n Цели 95% от всички продажби на тези автомобили се случват в Китай, САЩ, Япония, Канада, Норвегия, Великобритания, Франция, Германия, Холандия и Швеция. \n", "date": "2017.09.13", "title": "Внимавайте, ако планувате пътуване извън България! В тези страни колите на бензин и дизел скоро ще са незаконни (СНИМКИ)"}
{"url": "https://www.blitz.bg/layfstayl/svetski/kameliya-voche-lyuto-obidena-na-zet-si_news543242.html", "text": "Певицата Камелия Воче е жестоко обидена на зет си Теодор Галов. Причината е, че съпругът на дъщеря й Деси отказал да кръсти детето си на нея.\n Въпреки желанието на  Деси  втората им дъщеричка да вземе буквичката на майка й, Теодор бил категорично против. \n Камелия  стана баба за първи път преди 2 години, когато се роди малката София. Миналата седмица пък на бял свят се появи втората й внучка – Джулия. Воче тайно се надявала поне тя да бъде кръстена на нея, пише \"Галерия\". \n  разказват близки до Воче. \n Припомняме, че  Камелия  и дъщеря й са преживели тежка драма, която още им тежи, но и много ги е сплотила. Вторият баща на Деси е правил опити да я насилва сексуално, като момичето търпи месеци наред, докато накрая признава на родителката си.   спомня си Воче, която изляла целия си майчински гняв върху втория си мъж и го напуснала моментално. \n", "date": "2017.09.13", "title": "Камелия Воче люто обидена на зет си!"}
{"url": "https://www.blitz.bg/analizi-i-komentari/occrp-sashch-planirat-da-dostavyat-orzhie-za-siriyskata-opozitsiya-i-prez-sledvashchite-godini-video_news543118.html", "text": "Заделената от Пентагона сума за оръжие и боеприпаси само съветски образец, предназначени за сирийските бунтовници, ще достигне 2,2 млрд долара, се казва в доклада за резултата от съвместното разследване на Центъра за изследване на корупцията и организираната престъпност (OCCRP) и Балканска мрежа за журналистически разследвания (BIRN).\nПоради неспособността на оръжейните производители в балканските и източно европейските страни да доставят необходимото оръжие за сирийската война, Пентагонът се обърнал към доставчици в Украйна, Грузия и Казахстан, като снижило изискванията към производствения стандарт. \n  \nЖурналистите успели да проследят сложната верига за доставяне на оръжия в Сирия въз основа на документации по закупуването, данни от системата за проследяване на морските превози, официални отчети и изтекли електронни писма. \n  \nИзрично се уточнява, че тази програма е провеждана успоредно и отделно от спряната вече програма на ЦРУ за въоръжаване на метежниците, воюващи против властта на Башар Асад. \n \n \n \n  \nВ отчета пише, че Пентагонът купувал оръжие по два канала: чрез Командването за специални операции (SOCOM) и чрез Picatinny Arsenal (малко известна военна научноизследователска и производствена организация в щата Ню Джърси). Товарите се изпращат по море и по въздуха от Европа в Турция, Йордания и Кувейт. След това със самолети и камиони се доставя в на съюзниците на САЩ в Сирия. \n  \nОтбелязва се, че мащабните покупки на оръжие започват през септември 2015 г. при президента Барак Обама, когато става ясно , че Русия се подготвя за операция в Сирия. Към май 2017 г. Пентагонът е изразходил над 700 млн долара за автомати Калашников, противотанкови гранатомети РПГ-7, минохвъргачки и друго оръжие и боеприпаси. Други 900 млн долара ще бъдат похарчени по сключени договори до 2022 г., а още около 600 млн долара са предвидени в бюджета или са заявени от администрацията на Тръмп. Така, според авторите на отчета, Пентагонът възнамерява да похарчи за сирийските си съюзници до 2,2 млрд долара. \n  \nПо данни на хиляди документи за покупките, към май 2017 г. само SOCOM (без Picatinny Arsenal) придобил от България, Босна и Херцеговина, Чехия, Казахстан, Полша, Румъния, Сърбия и Украйна оръжия и боеприпаси на обща стойност 238,5 млн долара. През тази финансова година SOCOM планирал да купи оръжия за 172 млн долара. Освен това администрацията на Тръмп е предвидила в бюджета за 2018 г. още 412 млн долара. \n  Превод:   БЛИЦ \n \n", "date": "2017.09.13", "title": "OCCRP: САЩ планират да доставят оръжие за сирийската опозиция и през следващите години (ВИДЕО)"}
{"url": "https://www.blitz.bg/svyat/yunker-prizova-za-skoroshno-prisedinyavane-na-blgariya-km-shengen_news543196.html", "text": "\n Председателят на Европейската комисия Жан-Клод Юнкер смята, че е необходимо България и Румъния в скоро време да станат част от Шенген. Това заяви той във встъпителната си реч при откриването на новия парламентарен сезон в Страсбург. \n „Необходимо е България и Румъния да се присъединят към Шенгенската зона в скоро време, а след тях и Хърватия“, заяви Юнкер. \n", "date": "2017.09.13", "title": "Юнкер призова за скорошно присъединяване на България към Шенген"}
{"url": "https://www.blitz.bg/svyat/tozi-pametnik-na-printsesa-dayana-vbesi-mnozina-snimka_news543200.html", "text": "\n Вярвате или не, този „шедьовър“ е мемориалане паметник за принцеса Даяна. Паметникът в Derbyshire е издигнат в деня на 20-та годишнина от смъртта на принцесата на Уелс. Създаден е от 14 доброволци и е част от традицията на града да създават местно изкуство, използвайки само натурални елементи, пише \"Новини Лондон\". \n Но това „изкуство“ този път бе силно подиграван и критикуван. Паметникът е направен от листа, боровинки, дърво. Принцесата е „нарисувана“ с кафява косата и розови устни. \n Някои мислят, че е забавно, но други направо избесняват. \n", "date": "2017.09.13", "title": "Този паметник на принцеса Даяна вбеси мнозина! (СНИМКА)"}
{"url": "https://www.blitz.bg/svyat/38-north-moshchta-na-izpitanata-bomba-v-severna-koreya-se-okaza-iznenadvashcho-visoka_news543124.html", "text": "Еквивалентната мощ на изпитания от КНДР ядрен заряд се оценява предполагаемо на 250 килотона тринитротолуол, съобщи специализираният на северокорейската тема американо-южнокорейски сайт 38 North. Военни от Япония и Южна Корея очакваха едва 120-160 килотона.\nСпоред експерти, експлозията е била доста сериозна, защото максималната мощ на атомната бомба е около 400 килотона. \n  \nПървите съобщения за 6-то ядрено изпитание бяха за магнитуд на сеизмичните явления от 5,8 до 6,3, но после бе единодушно уточнено, че става дума за магнитуд 6,1. \n  \nНа 3 септември КНДР обяви за успешно изпитание на водороден боен заряд, но експертите таят резерви, защото за при термоядрения синтез обикновено се получава много по-мощен взрив. \n  Редакция БЛИЦ \n \n", "date": "2017.09.13", "title": "38 North: Мощта на изпитаната бомба в Северна Корея се оказа изненадващо висока"}
{"url": "https://www.blitz.bg/svyat/tya-e-samo-na-10-godinki-no-veche-e-studentka-snimki_news543181.html", "text": "В китайския град Шанцю, провинция Хънан, в Технологичния институт влезе момиче на 10 години, съобщава БГНЕС, позовавайки се на портарла China.org.cn. На приемните изпити вундеркиндчето Чжан Ивън получи 353 точки.\nТова е вторият ѝ опит за влизане в института. На 9 години тя получава едва 172 точки. За разлика от повечето китайски деца Чжан Ивън никога не е ходила на държавно училище. С обучението ѝ се занимават родителите ѝ. \nБащата на момичето се надява, че след време Чжан ще може да се прехвърли от Технологичния институт в друго висше училище, откъдето ще може да продължи образованието си като аспирант и да получи научна степен. Подобни случаи има регистрирани и на други места по света. През 2015 г. в САЩ 11-годишен вундеркинд завърши с три дипломи от колеж. \nТанишк Абрахам (Tanishq Abraham) от американския град Сакраменто, щата Калифорния, завърши колежа American River. В продължение на година той учил и завършил с отделни дипломи математика, естествени науки и чужди езици.\n", "date": "2017.09.13", "title": "Тя е само на 10 годинки, но вече е студентка (СНИМКИ)"}
{"url": "https://www.blitz.bg/svyat/gardin-shamarosakha-putin-v-tsentra-na-moskva_news543218.html", "text": "\n Руският президент Владимир Путин бе шамаросан в центъра на Москва, написа \"Гардиън\". Британският вестник в обширен материал разказва за проведените в неделя избори за органи на местната власт в най-голямата по площ страна в света. Партията на държавния глава и премиера Дмитрий Медведев \"Единна Русия\" не получи нито едно място в парламентите на няколко района в Москва. \nНай-показателният случай е от района \"Тверская\", където гласува самият Путин. Коалицията от либерални опозиционни партии спечели мнозинството в 14 от 125-те местни парламента в столицата. Лидерът на опозиционната листа в квартала Хамовники Иля Азар заяви, че е бил изненадан от резултатите. \"Не се и надявах, че ще бъда избран. Исках да участвам, за да кажа на хората: Има и други партии освен \"Единна Русия\", каза той. \nИзданието отбелязва и създаваните от властите спънки за регистрация на кандидатите на опозицията и другите мерки, поставящи под съмнение честността на вота. Медията напомня, че партията на областта си е запалила силните позиции на ниво кметове и ръководители на федерални единици.\n", "date": "2017.09.13", "title": "\"Гардиън\": \"Шамаросаха\" Путин в центъра на Москва"}
{"url": "https://www.blitz.bg/svyat/belgradsko-radio-grmna-printsesa-dayana-e-ubita-po-plan-za-likvidiraneto-na-slobodan-miloshevich_news543202.html", "text": "\n Бившият президент на Сърбия Слободан Милошевич е бил взет на мушката от британското разузнаване (МI 6), предаде белградското радио Б92.  \nБившият агент Ричард Томлинсън е заявил за плановете на своите началници за ликвидирането на политика от Балканите преди години, но информацията стана особено актуална след като друг бивш работещ в МI 6 – Джон Хопкинс - заяви, че британската принцеса Даяна е била \"отстранена\" от служители на разузнаването. \nПо думите на Томлинсън МI 6 през 1993 г. е разработила план за ликвидирането на Милошевич като инсценира катастрофа в тунел край швейцарския град Женева. Тогава държавният глава на Сърбия е трябвало да участва в конференция за регулиране на конфликта в Босна и Херцеговина. Британското разузнаване е смятало да използва лазери, с които да заслепи шофьора на лимузината на Милошевич и да предизвика пътнотранспортно произшествие с летален изход за политика. \n \n \n \n\"Този план бе замразен, но по-късно бе приложен на практика в Париж\", каза бившият агент във филма \"Мръсни игри\". Лейди Даяна загина в тунел във френската столица заедно с любовника си египетския бизнесмен Доди ел Файед на 31 август 1997 г. Милошевич бе първият президент на Република Сърбия (1991-1997 г.). След това той пое управлението на Съюзна Република Югославия (Сърбия и Черна гора) до 2000 г., когато бе свален след масови протести. Политикът бе предаден на Международния трибунал за бивша Югославия в Хага и почина на 11 март 2006 г. Превод и редакция: БЛИЦ \n \n", "date": "2017.09.13", "title": "Белградско радио гръмна: Принцеса Даяна е убита по план за ликвидирането на Слободан Милошевич!"}
{"url": "https://www.blitz.bg/stsena/ambr-khrd-se-pusna-gola-kray-baseyna-goreshcha-snimka-18_news543143.html", "text": "Бившата съпруга на холивудската звезда Джони Деп показа как се забавлява по време на почивката си в Бали. Амбър Хърд, която преди месец се раздели с шефа на SpaceX Илон Мъск, сподели в социалната мрежа няколко горещи снимки, с които дава ясно да се разбере, че изобщо не скучае.\nНа един от кадрите актрисата е само по бикини в басейна. За огромно съжаление на феновете й обаче, позира в гръб. \nТова обаче не ги спря да коментират формите й. В мрежата са категорични, че раздялата с милиардера й се е отразила доста добре.  \n \n", "date": "2017.09.13", "title": "Амбър Хърд се пусна гола край басейна (ГОРЕЩА СНИМКА 18+)"}
{"url": "https://www.blitz.bg/svyat/v-parizh-be-strashno-naprezhenieto-eskalira-stigna-se-do-meleta-snimkivideo_news543141.html", "text": "\n На протести и шествия в цялата страна над 400 000 французи протестираха вчера против очакваната в края на септември реформа на трудовото законодателство, предават местни медии.  \nТова съобщи генералният секретар на профсъюза Обща конфедерация на труда Филип Мартинес в ефира на радио \"Йороп-1\".  \nОсновното шествие се състоя в Париж, като в него участвали около 60 000 души по данни на профсъюза. Полицията оцени броя на участниците на 24 000 души.  \nАналогични акции се състояха и в други френски градове. По данни на профсъюза в Марсилия в протеста са участвали 60 000 души, а по данни на полицията - 7500. \nВ Тулуза профсъюзите съобщиха за протест с участието на 16 000 души (по други данни - около 8000).  \nСъобщава се, че при шествието в Париж е имало сблъсъци между радикални протестиращи и полицията. Демонстрантите замерваха служителите на реда с камъни и тежки предмети, а те отговориха със сълзотворен газ. \nПо данни на парижкото вътрешно министерство безредиците са били предизвикани от \"около 300 души, криещи лицата си с маски\". Трима души са задържани, един протестиращ е приет в болница. При опит за нападение срещу полицейска част е било използвано и водно оръдие. \nПодобни безредици се състояха след края на профсъюзното шествие и в град Нант, където по традиция са активни левите радикални групи. Там също са задържани трима души. Съобщения за подобни инциденти са получени и от градовете Лион и Марсилия.  \n \n \n \n \n \n \n", "date": "2017.09.13", "title": "В Париж бе страшно, напрежението ескалира, стигна се до мелета (СНИМКИ/ВИДЕО)"}
{"url": "https://www.blitz.bg/svyat/london-i-bryuksel-otlozhikha-poslednite-pregovori-za-brekzit_news543148.html", "text": "Говорител на британското правителство съобщи, че Лондон и Брюксел са се договорили да отложат поредния, четвърти кръг от преговорите за Брекзит с една седмица за 25 септември. Преговорите между ЕС и Великобритания за Брекзит трябваше да бъдат подновени на 18 септември. Стана известно обаче, че двете страни са се споразумели те да бъдат отложени с една седмица.\nТова става седмица след като Ги Ферховщад, главен преговарящ от страна на Европейския парламент, прогнозира, че преговорите ще бъдат отложени след \"важна намеса\" на Тереза Мей. Ферховщад имаше предвид важна реч за Брекзит, която премиерът Мей се очаква да произнесе около 21 септември. \nПравителствен източник, пожелал анонимност, е информирал медиите, че забавянето ще даде повече време и на двете страни да се подготвят по-добре за следващия кръг на преговори и не е в противоречие със желанието на Мей да направи дискусиите по-интензивни. Според източника, това ще даде възможност и на Мишел Барние за повече разговори с останалите 27 страни-членки за изработване на по-гъвкава позиция. Досегашните три кръга на преговори не отбелязаха напредък, като особено чувствителен остава въпроса за размера на „сметката по развода“, която Великобритания трябва да плати за напускането на ЕС. \nБританското правителство заяви, че по отношение на отбраната е готово на тясно сътрудничество с ЕС след Брекзита и е безусловно ангажирано с опазването на европейската сигурност, предаде Франс прес, цитирайки публикуван днес работен документ \nВеликобритания иска да предложи бъдещи отношения, които да са по-близки от което и да е партньорство с трета страна, подчертава работният документ. Тонът в него е чувствително по-сговорчив от досегашната позиция на Лондон, отбелязват \"Франс прес\" и БНР. \n \n", "date": "2017.09.13", "title": "Лондон и Брюксел отложиха последните преговори за Брекзит"}
{"url": "https://www.blitz.bg/kriminalni/brutalno-ubiystvo-potrese-detmold-53-godishen-germanets-zakla-mlada-blgarka-i-nevrstniya-y-sin_news543156.html", "text": "24-годишна българка и 6-годишният й син са били убити в германския град Детмолд, западната федерална провинция Северен Рейн-Вестфалия. Това съобщава \"Труд\", позовавайки се на говорител на местната полиция.\nТруповете на жертвите са били открити в понеделник вечерта, от вчера се издирва заподозреният за двойното убийство Томас Тюнерман, на 53 години. \nНамушканите многократно с нож българка и нейното дете са били намерени в жилището на издирвания Тюнерман. Жертвите и престъпника са живеели под наем в отделни апартаменти в кооперация, намираща се в централен квартал на 75- хилядния град Детмолд. \nКак и защо българката и невръстния й син са се озовали в апартамента на Тюнерман, все още се изяснява. Не е ясно и какво е отключило агресивността на немеца, довела до фатален изход за жената и детето й. Съседите описват българката като любезна жена, която е правила добро впечатление, съобщиха местни медии. \nСледствените действия, включително изземване на следи, продължават. Сформирана е комисия от 16 следователи. \nОт прокуратурата в Детмолд призовават всички, които имат сведения за местопребиваването на заподозрения в убийство Томас Тюнерман да се обадят в полицията, анонимността им е гарантирана. Посочен е и телефон: 05231 60 90. Разпространена е и снимка на издирвания, правена през 2011 г. Той е висок 172 см, носи очила, лице широко, коса ниско подстригана.  \n \n", "date": "2017.09.13", "title": "Брутално убийство потресе Детмолд! 53-годишен германец закла млада българка и невръстния й син"}
{"url": "https://www.blitz.bg/svyat/trmp-se-zakani-novite-sanktsii-na-oon-sreshchu-severna-koreya-sa-nishcho-v-sravnenie-s-onova-koeto-shche-y-se-sluchi_news543147.html", "text": "\n Президентът на САЩ Доналд Тръмп заяви, че новите санкции, наложени от ООН на Северна Корея тази седмица, са само съвсем малка стъпка и \"са нищо в сравнение с онова, което предстои да се случи\", предаде Ройтерс.  \n\"Ние смятаме, че това само още една много малка стъпка и не е кой знае какво\", каза Тръмп пред журналисти преди срещата с малайзийския премиер Наджиб Разак. \"Не знам дали има последици от нея, но беше хубаво да се съберат петнайсет гласа за и нито един против. Тези санкции обаче са нищо в сравнение с онова, което предстои да се случи\", каза президентът. Европейският съюз ще приложи новите санкции, наложени на Северна Корея от ООН заради шестия й ядрен опит и продължава да обмисля допълнителни санкции, заяви върховният представител на ЕС за външната политика и сигурността Федерика Могерини. \n\"Сега ще приложим санкциите на ООН, както сме правили винаги досега\", заяви в Страсбург Могерини. \"Нашата цел - безядрен Корейски полуостров - може да бъде постигната само с дипломатически и политически средства. Няма военно решение на тази криза\", подчерта тя. Северна Корея се зарече днес да ускори разработката на забранените й военни програми в отговор на \"зловредните\" санкции, които й наложи Съветът за сигурност. \"Приемането на новата незаконна и зловредна резолюция за санкциите, изфабрикувана от САЩ, позволи на КНДР да се увери, че избраният от нея път е правилният. КНДР ще се постарае да се сдобие с още по-голяма сила, за да защитава своя суверенитет и правото си на съществуване\", се казва в декларация на севернокорейското външно министерство, публикувана от агенция КЦТА.\n", "date": "2017.09.13", "title": "Тръмп се закани: Новите санкции на ООН срещу Северна Корея са нищо в сравнение с онова, което ще й се случи"}
{"url": "https://www.blitz.bg/svyat/kray-grtskiya-ostrov-salamina-ne-stava-za-plazh-eko-katastrofa-video_news543168.html", "text": "Огромно нефтено петно се простира край бреговете на гръцкия остров Саламина. Разливът беше предизвикан, след като в края на миналата седмица петролен танкер потъна близо да най-големия от Сароническите острови.\n Петното се разпростира на повече от километър и половина и според властите пълното почистване ще отнеме месеци. \n Въпреки усилията на екипите за бързо реагиране, голяма част от горивото достигна до южната част на острова и предизвика истинска еко катастрофа. \n \n", "date": "2017.09.13", "title": "Край гръцкия остров Саламина не става за плаж, еко катастрофа! (ВИДЕО)"}
{"url": "https://www.blitz.bg/svyat/siriyskata-armiya-iztlaska-teroristite-ot-id-klyuchovi-planini-kray-aviobazata-na-deyr-ez-zor_news543126.html", "text": "Сирийската армия продължава настъплението си в провинция Дейр ез-Зор, като освободила важни територии около военното летище на провинциалния център, съобщи rusvesna.su.\nРуското МО обяви, че планините Тардех в западната част на Дейр ез-Зор са напълно прочистени от ИД. Те достигат до западния сектор на летището и буферната зона около Панорама и Тайим. Благодарение на това армията обезопасила западния периметър на летището. \n  \nВечерта на 11 септември начело с подразделения на „Тигрите” и Републиканската гвардия армейците се придвижили с бой към 17-те хълма в района на освободените планини Тардех и на 12 септември ги превзела. \n  \nПо този начин са ликвидирани последните позиции на ИД в околностите на авиобазата Дейр ез-Зор. Армията бърза да унищожи последната съпротива на терористите в западната част на града, за да се концентрира върху форсирането на левия бряг на река Ефрат. \n  Превод и редакция: БЛИЦ \n \n", "date": "2017.09.13", "title": "Сирийската армия изтласка терористите от ИД ключови планини край авиобазата на Дейр ез-Зор"}
{"url": "https://www.blitz.bg/svyat/golyamo-uchenie-na-nato-s-uchastieto-i-na-blgarski-voenni-zapochna-v-ukrayna_news543178.html", "text": "\n На територията на Украйна започна военното учение Rapid Trident с участието на военни части от 15 страни, между които и САЩ, предава украинската информационна телевизия \"Канал 5\", цитирана от \"Фокус\". \nУчението ще се проведе в района на военната база край град Яворов, на около 50 км западно от град Лвов и в него ще участват общо 2500 военнослужещи от САЩ, Украйна, Канада, България, Грузия, Естония, Италия, Латвия, Литва, Молдова, Норвегия, Полша, Румъния, Турция и Великобритания. \nМолдовското участие до самото начало на учението беше под въпрос, след като президента на страната Игор Додон разпореди да се отмени подготовката на военнослужещите и обяви отказ от участие в Rapid Trident. \nВъпреки това, по решение на правителството, молдовските военни са пристигнали в Украйна. \nКонтингентът на САЩ и Канада има численост от 500 души, а Украйна участва с около 1000 военнослужещи, повечето от които с боен опит от военните действия в Донбас. \nВ учението ще участват лека бронирана техника, както и два хеликоптера \"Ми-8\" и самолети \"Ан-26\" и \"С-130\" за медицинска евакуация и транспортиране на личен състав. \nОт украинска страна командващ на учението е полковник Сергей Литвино, а от американска - полковник Дейвид Джордан. \nRapid Trident ще продължи две седмици и започва дни преди началото на руско-белоруското учение \"Запад 2017\", в което ще се включат 12 700 военни на двете страни. Полша и прибалтийските страни, Литва, Латвия и Естония, вече изразиха загриженост от засиленото руско присъствие близо до границите си.  \nУченията Rapid Trident се провеждат ежегодно от 2006 г. в рамките на програмата \"Партньорство за мир\". През 2016 г. в него участваха 1800 военнослужещи от 14 страни.\n", "date": "2017.09.13", "title": "Голямо учение на НАТО с участието и на български военни започна в Украйна"}
{"url": "https://www.blitz.bg/svyat/dvama-amerikanski-i-edin-ruski-astronavti-izletyakha-za-misiya-na-mks_news543107.html", "text": "Двама американски и един руски астронавти излетяха от космодрума в Байконур, отправяйки се на петмесечна мисия на борда на Международната космическа станция (МКС), предава AFP, цитирана от \"Фокус\"\nАстронавтите Александър Мисуркин от Роскосмос, Марк Ванде Хей и Джо Акаба от НАСА, излетяха с ракетата „Союз МС-06“.\n", "date": "2017.09.13", "title": "Двама американски и един руски астронавти излетяха за мисия на МКС"}
{"url": "https://www.blitz.bg/svyat/prezidentt-na-venetsuela-e-gotov-da-pregovarya-s-opozitsiyata_news543112.html", "text": "Венецуелският президент Николас Мадуро заяви, че е бил готов за преговори с опозицията по инициатива на Доминиканската република и бившия испански премиер Хосе Луис Родригес Запатеро, предава AFP, цитирана от \"Фокус\".\n„Запатеро и президентът Медина знаят много добре, че бях поддръжник на диалога и приемам този нов ден за диалог“, заяви президентът по националната телевизия.\n", "date": "2017.09.13", "title": "Президентът на Венецуела е готов да преговаря с опозицията"}
{"url": "https://www.blitz.bg/svyat/amazonsko-pleme-e-napadnato-ot-zlatotrsachi_news543113.html", "text": "Активисти заявиха, че бразилското правителство носи „голяма отговорност“ за предполагаемо клане на членовете на изолирано амазонско племе, предава Sky News, цитирана от \"Фокус\".\nБразилската прокуратура разследва докладите относно вероятното убийство на 10 представители на едно от племената, които все още нямат голям досег с цивилизацията, от страна на златотърсачи. Според активисти, златотърсачите може да са избили около една пета от племето. \nБразилската национална индианска фондация заяви, че властите са арестували някои личност, за да ги разпитат относно случая. \nЗоната, където се е случило клането е известна като „Безконтактната граница“. Тя представлява част от тропическата гора, където живеят много народи и племена, които все още нямат досег със съвременната цивилизация. Въпросните племена са под защитата на бразилската конституция.\n", "date": "2017.09.13", "title": "Амазонско племе е нападнато от златотърсачи"}
{"url": "https://www.blitz.bg/svyat/v-sashch-vrkhovniyat-sd-se-proiznese-otnosno-ogranicheniyata-vrkhu-imigrantite_news543115.html", "text": "Върховният съд на САЩ позволява на правителството на Доналд Тръмп да поддържа ограниченията върху имигрантите, които влизат в страната, пише The Guardian, цитиран от \"Фокус\". От Върховния съд се съгласиха да блокират решение на по-нисша инстанция, според което забраната за влизане в САЩ на имигранти от някои страни трябва да се смекчи.\nЗаповедта на съда не е окончателно решение по случая. Съдиите ще изслушат аргументи относно легалността на забраната за пътуване в САЩ от страна на хора от шест мюсюлмански страни.\n", "date": "2017.09.13", "title": "В САЩ Върховният съд се произнесе относно ограниченията върху имигрантите"}
{"url": "https://www.blitz.bg/svyat/vtora-klyuchova-parlamentarna-pobeda-na-tereza-mey-za-brekzit_news543116.html", "text": "Британският премиер Тереза Мей превъзмогна още една трудност при налагането на законодателство за Брекзит в Камарата на общините, пише Politico.eu, цитиран от \"Фокус\".\nЗаконопроектът, чиято цел е да се даде мнозинство на управляващите в законодателните комисии, бе подкрепено от 320 депутати срещу 301 гласували против. \nТова е втората ключова парламентарна победа за консервативното правителството, след като по-рано бе приет законът За излизане от ЕС, който ще внесе определени неща от европейското законодателство в британското. \nВ Камарата торите получиха подкрепата на Демократичната юнионистка партия, но бяха разкритикувани от лейбъристкия лидер Джереми Корбин и Либералдемократичната партия.\n", "date": "2017.09.13", "title": "Втора ключова парламентарна победа на Тереза Мей за Брекзит"}
{"url": "https://www.blitz.bg/svyat/pkhenyan-smyata-da-zasili-yadrenata-si-programa-v-otgovor-na-sanktsiite_news543125.html", "text": "Северна Корея обеща да засили ядрената си програма в отговор на „злите“ санкции, които бяха наложени на страната от Съвета за сигурност на ООН, предава AFP, цитирана от \"Фокус\"\n„Приемането на още нелегални и зли резолюции за санкции, водено от САЩ, служи като повод за КНДР да се увери, че избраният път е абсолютно правилен“, заяви външното министерство на Северна Корея. \n„КНДР ще удвои усилията си за увеличаване на мощта си, с цел гарантирането на суверенитета и правото на съществуване на страната“, заявиха от Пхенян.\n", "date": "2017.09.13", "title": "Пхенян смята да засили ядрената си програма в отговор на санкциите"}
{"url": "https://www.blitz.bg/svyat/yuzhna-koreya-sobshchi-za-sledi-ot-radioaktiven-gaz-sled-poslednoto-severnokoreysko-yadreno-izpitanie_news543127.html", "text": "Южна Корея заяви, че има следи от радиоактивен газ ксенон след последното севернокорейско ядрено изпитание, предава Reuters, цитирана от \"Фокус\"\nКомисията за ядрена сигурност каза, че наземният й детектор за ксенон е открил следи от радиоактивното вещество в девет случая в североизточните части на страната. \n„Бе трудно да открием колко силен е бил ядреният тест“, заяви изпълнителният директор на агенцията.\n", "date": "2017.09.13", "title": "Южна Корея съобщи за следи от радиоактивен газ след последното севернокорейско ядрено изпитание"}
