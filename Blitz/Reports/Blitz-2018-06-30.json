{"url": "https://www.blitz.bg/svyat/germaniya-prashcha-svoi-politsai-po-granitsite-ni-eto-prichinata_news610542.html", "text": "Германия е готова да изпрати допълнително количество служители на полицията, по-конкретно в България, в рамките на мерките за охрана на външните граници на Евросъюза, съобщава БГНЕС.Това съобщи ДПА, позовавайки се на писмо на федералния канцлер Ангела Меркел, изпратено до ръководителите на партии,влизащи в коалицията (блокът ХДС/ХСС и Социалдемократическата партия на Германия), и техните парламентарни групи.  „Ние ще укрепим силите на [граничната агенция] ФРОНТЕКС, разположени в Гърция по границата с Македония и Албания“, се казва също така в документа. Тези мерки, които са насочени към съкращаване броя на пристигащите в Европа мигранти, Меркел иска да реализира до края на август тази година. „Ние също така трябва да бъдем готови за поддръжка, ако е необходимо, на Словения и Хърватия, що се отнася до защита на границите“, отбелязва Меркел. ", "date": "2018.06.30", "title": "Германия праща свои полицаи по границите ни, ето причината"}
{"url": "https://www.blitz.bg/layfstayl/shoubiznes/kukata-izleze-ot-depresiyata-veche-ima-nova-rolya-i-nova-lyubov_news610343.html", "text": "Дали Мариан Вълев е гангстер в международния сериал „Ускорение“, който интернационален екип произвежда в момента за „Нова“ и още няколко ТВ канала, може само да се гадае на този етап. Не е изключено копродуцентът Димитър Митовски, който е и сред сценаристите на крими сагата, да е изпратил Вълев от другата страна на барикадата – при праведните, въпреки че в подобни сюжети нищо не е само бяло или единствено черно.Сигурното е, че Мариан ще се опита да избяга от клишето, наложено му от „Под прикритие“. И русата коса е само първата стъпка по пътя към различния образ, пише \"Галерия\".  Това не е първата му промяна. За роля му се налага да напълнее с 30 килограма, а после да ги свали за 15 дни, за да се получи контраст. Концепцията в драматургията налагало бързата промяна. Според колегите му блясъкът в очите на Мариан се е завърнал не само заради новия сериал. Марин бил влюбен, но не споменавал публично дори и буква от името на избраницата си. Твърди се, че това е неустоимата швейцарска манекенка Джули Ордон. Последният му сериозен романс беше преди петилетка с Невена Титова, която живее и работи в Лондон, като интериорен дизайнер. Мариян я обожаваше, а романтичните му жестове към нея нямаха край. Всеки свободен уикенд той се качваше в самолета за британската столица, дори татуира името й на ръката си. Но уви, заради разстоянието и различния им начин на живот двамата се разделиха. Както беше и с Белослава.", "date": "2018.06.30", "title": "Куката излезе от депресията! Вече има нова роля и нова… любов"}
{"url": "https://www.blitz.bg/svyat/seksapilnata-tantsorka-mariya-se-tuningova-i-vee-ogromni-tsitsi-i-dupe-no-efektt-e-plasheshch-snimki-18_news609014.html", "text": "Танцьорка от Канада пръсна 85 000 паунда за пластични операции, за да не изглежда простовато. 24-годишната Мария Магдалена е увеличила три пъти гръдната си обиколка и устните, променила е формата на носа си и си е сложила импланти в дупето, пише \"Мирър\".За четири години външният й вид се променил толкова много, че никой не може да я познае на старите й снимки.  ", "date": "2018.06.30", "title": "Сексапилната танцьорка Мария се тунингова и вее огромни цици и дупе, но ефектът е плашещ! (СНИМКИ 18+)"}
{"url": "https://www.blitz.bg/layfstayl/za-damite/vsichki-se-smeyat-na-megan-markl-zaradi-golemite-y-obuvki-no-sled-kato-razberete-zashcho-go-pravi-i-vie-shche-posledvate-primera-y_news609837.html", "text": "Херцогинята на Съсекс Меган Маркъл предизвика истински фурор на кралските конни състезания в Аскот. По-наблюдателните обаче веднага побързаха да я разкритикуват заради избора й на обувки. Съпругата на принц Хари бе избрала модел, който е с няколко размера по-голям от крака й и накара мнозина да се шегуват, че изглежда като ученичка, която е взела обувките на майка си.  Оказа се, че това е направено напълно съзнателно и определено не става въпрос за моден провал, а за хитър трик.", "date": "2018.06.30", "title": "Всички се смеят на Меган Маркъл заради големите й обувки, но след като разберете защо го прави, и вие ще последвате примера й!"}
{"url": "https://www.blitz.bg/layfstayl/khoroskop/spored-zodiyata-koya-cherta-ni-prechi-da-sme-po-shchastlivi_news610386.html", "text": "Щастието не зависи от изпълнението на нашите желания, колко пари имаме или дали имаме семейство, деца. Всичко е в главата ни. И в някои черти, които ни формират още от раждането. Въпреки това е важно да се разбере, че винаги имаме възможност да работим върху не толкова добрите ни черти. А според астролозите всяка зодия си има недостатък, който пречи за по-голямо щастие. Вижте ги.Овен - Нетърпение   Представителите на зодия Овен са едни от най-общителните в зодиака и лесно градят нови познанства. Винаги имат грандиозни планове и без страх от неуспехи искат да вземат всичко от живота. Лошото е, че искат всичко това да се случи веднага. Сякаш не са наясно, че почти винаги за реализирането на някаква цел се изискват знания, а и време. А при тях, ако не стане бързо, започват да стават раздразнителни.  Съвет: Ако искате да сте щастливи, да се насладите на всеки миг, трябва да се научите на търпение към себе си и хората наоколо. Телец - Упоритост Родените под знака на Телец обикновено са дружелюбни, нежни, грижовни. Умеят да създават топлина и уют в отношенията. Въпреки това, най-близките им хора и самите те знаят, че това не винаги е така. За лошото настроение на представителите на този знак на зодиака се разказват легенди. И най-често това се случва заради нещо банално - тяхната упоритост. Те имат план как да се случва всичко и задължително по техния начн. Съвети отстрани не приемат, независимо дали са аргументирани. Освен това Телецът ще донесе вода от 10 кладенеца, за да докаже своята гледна точка.  Съвет: Бъдете отворени към мнението на другите, защото в тях може да има истина. Близнаци - Двойственост Близнаците напълно оправдават името на своя зодиакален знак. Понякога изглежда, че в тях се сблъскват две противоположни личности. В един момент могат да бъдат забавни и общителни, а минути по-късно да са тъжни и вглъбени в себе си. Тази двойственост в природата им пречи да вземат решения, да постигат целите си и просто да живеят щастливо.  Съветът тук може да бъде един: Представете си как ще живеете и колко радост ще донесете на другите, ако в голяма част от времето сте в приятно настроение. Можете! Рак - Уязвимост Хората, родени под знака Рак, могат да се похвалят с такива характерни черти като чувствителност, искреност, щедрост. И за това са обичани и предизвикват възхищение. Самите те обаче не винаги се чувстват необходими на хората около тях и съответно щастливи. Всичко е свързано с прекалено голямата им емоционалност и уязвимост. И са способни да изпадат в летаргични състояния за дълго. Съвет: Бъдете по-независими и силни, научете се да не вземате всичко на сърце. Лъв - Зависимост от мнението на другите Лъвовете обичат да бъдат в центъра на вниманието, а най-важното за тях е да изпъкнат. Макар не всички родени под този знак са арогантни и суетни. Но повечето страдат от това, което другите мислят за тях. Това ги тормози, но по правило не показват с нищо на външен вид тази зависимост. И рядко я коментират.  Съвет: Спрете да страдате за тези глупости. Повярвайте, повечето хора не си представят живота без вашата компания. Дева - Обидчивост Родените под знака Дева обикновено създават впечатление за спокойни и хармонични хора. И на външен вид техният темперамент изглежда дори студен. Но всъщност вътрешно бушуват и в душата им се блъскат размисли и страсти. Най-често те са изпълнени с обида заради някакво отношение към тях или нехаресване на дадена ситуация. И това определено им пречи да живеят тук и сега и, разбира се, да бъдат щастливи.  Съвет: Кажете всичко, което не ви харесва, веднага! Не дръжте нищо в себе си, бъдете свободни. Везни - Подозрителност Везните се отличават със способността си да помагат на другите, честни и отговорни са. Но когато предприемат действия, те често мислят твърде много, преди да направят нещо. Подозрителни са дали ще се получи добре, размишляват върху всяко решение как ще им се отрази. И по този начин създават в себе си много страхове.  Съвет: Не взимайте толкова сериозно живота, не се страхувайте да правите грешки.  Скорпион - Противоречивост Скорпионите, в зависимост от обстоятелствата, могат да направят различно впечатление. Днес изглеждат общителни и добродушни, а утре дори няма да ви погледнат. А такава противоречива природа кара хората около тях трудно да си съставят мнение за тях. Трудно могат да се променят, но не е невъзможно.  Съвет: Опитайте се да не циклите върху успехите и неуспехите, кои са ви приятели и кои - не. Не забравяйте, че животът е много разнообразен и да бъдеш добър човек е по-приятно, отколкото да си лош. Стрелец - Идеализъм Стрелците често са определяни като най-щастливия знак в зодиака. Знаят как да оценят това, което имат, да се наслаждават на малки неща и да не се съсредоточават върху трудностите. Както обаче се казва, няма нищо съвършено. Често си създават идеалистична представа за света, който ги заобикаля, и когато се изправят пред сурова реалност, идват и разочарованията. Съвет: Напомняйте си, че светът наистина е красив, но не може да бъде съвършен. Козирог - Консерватизъм Козирозите се отличават с търпение, издръжливост и целенасоченост. Може да изглежда, че с такива характерни черти те лесно и бързо могат да изградят желания от тях живот. Това обаче не е напълно вярно. Има една черта, което им пречи да се движат напред, към голямото щастие. И това е прекомерното желание за стабилност и консерватизъм.  Съвет: Не се страхувайте от новото. Понякога несигурността разкрива много нови хоризонти. Водолей - Мечтатели Водолеите са най-комуникативната зодия сред останалите. Те винаги имат много приятели и познати и не остават сами в живота. За да се чувстваш напълно щастлив, обаче, си заслужава да се приземиш на земята, а не да се движиш в облаците сред илюзии. Важно е също така за Водолеите да осъзнаят, че животът им може да зависи от тях, а не от други хора и обстоятелства.  Съвет: Действайте повече, не фантазирайте. Искате ли да получите нещо? Помислете за план и преминете към осъществяването му днес, а не утре или по-късно. Риби - Непостоянство Рибите обикновено са добри психолози. Но за други хора, не за себе си. В своите мисли и чувства представителите на този знак често са много трудни за разбиране, ако не и невъзможни. Ситуацията се усложнява от факта, че Рибите понякога не знаят от какво имат нужда. Днес може да бъде едно, а утре съвсем друго. Това непостоянство им пречи да се чувстват щастливи.  Съвет: Опитайте се да не се безпокоите напразно. И мислете положително за себе, захвърлете съжаленията.", "date": "2018.06.30", "title": "Според зодията: Коя черта ни пречи да сме по-щастливи?"}
{"url": "https://www.blitz.bg/stsena/iznenada-dreyk-razkri-dlgo-pazena-tayna-koyato-shokira-fenovete-mu-snimka_news610359.html", "text": "Изненадващо Дрейк разкри, че има дете, което досега е криел от света. Рапърът направи неочакваното признание в текста на една от песните си в своя нов албум Scorpion. 31-годишният канадец потвърди, че е станал баща преди една година, като майка на сина му е бившата порно звезда Софи Брусау.Слуховете, че въпросната французойка Софи е бременна от поп звездата се появиха още в началото на миналата година, след като Дрейк скъса с Дженифър Лопес. Той едва сега потвърждава, че наистина има бебе - момченце.  Според информациите в жълтите медии той е поискал от Брусау да направи аборт, предлагайки ѝ пари, но тя е отказала категорично. В песента \"Без емоции\", Дрейк споделя: \"Аз не криех моето дете от света, а скрих света от моето дете.\"", "date": "2018.06.30", "title": "Изненада: Дрейк разкри дълго пазена тайна, която шокира феновете му (СНИМКА)"}
{"url": "https://www.blitz.bg/vsyaka-nedelya/ekskluzivno-v-blits-kevork-kevorkyan-chanove-i-lzhi_news610411.html", "text": "Вечно нахилената Захариева, във вторник предаде Председателството на ЕС на Австрия. Връчи на австрийския външен министър 28 чана - и дори ги разклати!? Каква идиотщина само, каква художествена самодейност, какво чаносване! Чанове! Това вече е наистина налудно.Можеше, вместо чанове, да му дадат на австриеца някакво смислено послание, с което да намекнат нещичко и за безкрайните ни нужди.   Австрийците ни домъкнаха Бронзовата къща – „визуалната“ мастурбация, която се пльосна на мястото на бившия Мавзолей - ние пък им даваме чанове!  Сякаш сме овце, та даряваме чанове!   Белите и аборигените си разменят непотребни дарове… Един от героите на Брехт казваше следното, приблизително: „Всяка сутрин отивам на пазара, където се продава лъжата, и заставам до продавачите“. Сетих се за този голям немски писател, защото Захариева, по-универсална дори от рендето „Вьорнер“, е завършила немската езикова гимназия „Бертолд Брехт“ в Пазарджик, а след това магистратура по право в не особено известния правен факултет на Пловдивския университет – и това кажи-речи е единственото й реално образование.  И вече е готова да ръководи всичко, което й се падне от лотарията на Падишаха. Навремето, в Титова Югославия, черногорците не се питаха „Що радиш?“, а „Що ръководиш“.   Същата история. Ръководителка и половина, дори три четвърти.   И сега дрънка с чанове. Подобни хора дори не се усещат, как ни злепоставят – а и пет пари не дават за това.  Те обитават една паралелна действителност - в нея няма място за истинско уважение към достойнството на една страна, всичко е само едно словесно къркорене. Те ще отгризват от това достойнство, докато не го ликвидират съвсем.  И си мислят, че трябва да им вярваме – понеже „лъжат като очевидци“ на собствените си подвизи. Юрий Борев, в своята „Сталиниада“, разказваше следното: когато излиза филма „Чапаев“, неговите близки и съратници никак не го харесали.   Според тях, нищо не било показано така, както е било.   Накрая спорът стигнал до Сталин и той отсъдил за критиците на филма: „Лъжат като очевидци“. *** Коментарът на журналиста е поместен в профила му във Фейсбук", "date": "2018.06.30", "title": "Ексклузивно в БЛИЦ! Кеворк Кеворкян: Чанове и лъжи"}
{"url": "https://www.blitz.bg/obshtestvo/intervyu/pred-v-shou-iliyan-mikhovbarovetsa-napravi-intimni-priznaniya-za-otminalite-godini-i-problemite-ss-sina-mu-snimki_news609822.html", "text": "Илиян Михов-Баровеца ще вземе участие на първия Национален фестивал за народно творчество „Фолклорна магия“, Банско. Роден е на 14 юли 1962 г. в гр. Ловеч. Завършва основно образование в гр. Ловеч и през това време учи музика и започва да свири на кларнет. През 1977 г. е приет да учи в София в Сержантското средно военно-музикално училище „Маестро Георги Атанасов“, което завършва през 1981 г. с отличие и златен медал. Започва работа в гвардейския духов оркестър като гвардеец, през 1987 г. е повишен в концерт-майстор. Остава там до 1995 г. От 1990 до 1995 г. учи и завършва Музикалната академия в Пловдив със специалност „Кларнет“. Освен като певец, той се изявява и като композитор, аранжор и текстописец. От 2013 г. е преподавател по народно пеене и кларнет в 144-то училище в гр. София.- Вече толкова години сте на музикалната сцена, но продължавате да ходите на фестивали. Какво очаквате от „Фолклорна магия“ в Банско, където сте участник и жури?  - В тази музика съм от много години, преди да започна да пея попфолк. Това е моята музика. За първи път ще съм жури, но разчитам на това, че съм справедлив човек и винаги давам шанс на другите. Навремето подадох ръка на Бойка Дангова, на Алисия, която я моя ученичка. Моята справедливост ще ми помогне в поставянето на оценки. Фестивалът е много хубав, защото е измислен добре. Има две възрастови групи – до 16 и след 16 години. Освен това, няма ограничение за фолклорни области. Хубавото е, че в България има много изпълнители, които са страхотни, но не са имали възможност да се появяват на такава голяма сцена. Целият фестивал ще се заснеме и излъчи по телевизия „Фен фолк”. Това също е шанс за изпълнителите. Всичко това е обединено в запазване на българската традиция и фолклор. Много ми харесва на мен. Организаторите ми отделиха и на мен място за един рецитал на 1 юли, и то с елитен оркестър, какъвто е орк. „Орфей“. Ще се изявяват елитни музиканти и певци, които ще допринесат за настроението на гостите на Банско.  - Цени ли се достатъчно българската народна музика?  - Да, цени се. Отговарям ти без да се замислям, защото по заведенията се наблюдава една почит на този тип музика. Голям принос за това имат хореографите, които се занимават с танци, защото много хора предпочитат да играят народни танци, вместо да ходят на фитнес. Виждам, че младите знаят почти всички български хора и ги играят. Понякога ме канят на такива фолкклубове, където се събират по 500-600 човека и през цялото време играят хора. Аз подбирам различни песни с различни ритми и не можеш да си представиш хората как пеят и играят. Всяка вечер го виждам в механата, в която пея. Непрекъснато съм между хората и имам правилен критерий за това нещо.  През деня преподавам народно пеене и кларнет в 144-то училище. По 7-8 часа се занимавам с народна музика в училището и после 4 в заведението… Колко става?! Половин ден?! (смее се) - Не ви ли се приисква от време на време да направите някоя по-закачлива песен, каквато е „Баровец съм аз“?    - Не съм се отказал от попфолка. Преди година правих една песен „Изповед“, която има лека закачка, но няма докрай шеговит характер, какъвто има „Баровец съм аз“. Тя колкото и да е шеговита, не е глуповата. Не си падам по вулгарните текстове. Ще направя такива песни. Обичам да правя парчета, които минават през сърцето на слушателя. Моите песни са насочени към чувствата на хората. Нашата работа е малко като в любовта – не си ли тръгнеш с добри чувства, няма връщане.  - Страдате ли за онова време? Какво от него ви липсва и за кое не искате да си спомняте?  - Не страдам, защото винаги съм бил между хората. Сега също си имам работа. Не мога да кажа, че нещо ми липсва. Напротив, нещата се изчистиха и го няма онова напрежение отпреди години. - Допада ли ви музикалното течение в момента?  - Допада ми, трябва да има развитие. От друга страна, си мисля, че ако няма развитие, аз няма да остана идентичен с моя си стил. Трябва да остават и такива като мен, които да напомнят за това. Не че съм старомоден, но моят стил на пеене е такъв. - Изпълнителите от по-старото време сте грамотни музиканти с дипломи, докато новите попълнения като че ли не разчитат толкова на глас и техника на пеене…?  - На мен ми правят впечатление тези, които могат да пеят и знам, че са завършили музикални училища или музикална академия. Вероятно някои се впечатляват от тези, които не могат да пеят, но аз не се вълнувам от тях. Не мога да сложа всички под общ знаменател. Има пеещи изпълнители, грамотни, шлифовани, особено в народната музика. - За или против сте музикалните формати и реално дават ли някакъв тласък на кандидатите?  - Аз съм „За“. Когато човек се вълнува и готви за нещо, тогава той си повишава нивото. Ще ти дам пример, това е като едно дете от провинцията, което постоянно му казват, че софиянци са много добри. Той си мисли, че те са на светлинни години пред него и едва ли не няма никакъв шанс пред тях. Изведнъж идва и ги смачква. При мен беше така, тъй като съм от Ловеч и всички ми повтаряха, че софиянците са най-добрите. Подготвих се добре и като дойдох в столицата видях, че нивото им не е толкова добро като моето.  Един такъв музикален формат дава тласък на изпълнителите. След това самият изпълнител трябва да поеме нещата в свои ръце, да не разчита само продуцента да го бута, защото ще е пагубно за него. - Нека си поговорим и за решението ви да станете учител. Стига ли една учителска заплата, за да живее човек нормално?  - Зависи как живее човек (смее се). Преди няколко дни обявиха, че ще вдигнат заплатите. Нека, учителите го заслужават. Те се занимават с децата, разчитат на тях. Ние не сме безотговорни хора.  Мен ме покани директорката да замествам колега, който заминал за чужбина. Не ме съблазняваше хонорара, просто исках да свърша работа и да им помогна. Децата пък ме разпознаха от екрана и започнаха бързо да контактуват с мен. В един момент директорката каза, че много деца имат желание да се запишат да пеят при мен, но при тях се изисква диплома. А пък аз имам точно такава диплома и тя беше приятно изненадана. Решихме да пробваме. Много обичам деца, те също мен. Започнах да работя и така вече 6-а година. - Като човек от кухнята, какви са проблемите на образованието и какви мерки трябва да се предприемат?  - Не съм чак толкова надълбоко в кухнята. Но искам да ти кажа, че от оперативните и събиранията с колеги съм останал с впечатление, че са страшно отговорни. Даже понякога съм се питал защо чак толкова се вживяват. А те са си такива хора. Би било хубаво такива хора да имат стимул, да получават добро възнаграждение. Ние постоянно ходим за повишаване на квалификацията и посоката на образованието е добра. Страшно ангажирани сме.  В училището много често ми се налага да направя аранжимент на нещо. Това е скъпо нещо, но когато едно дете ще ходи на конкурс и родителите нямат възможност да платят, аз го спонсорирам и му правя аранжимент без пари. Детето се връща с награда и аз съм щастлив. В крайна сметка не съм мизерствал, а дали ще спечеля малко повече пари или не – е без значение, когато виждаш, че си помогнал на едно младо и талантливо дете.  -  Бихте ли открили някоя нова звезда и какво е важно, за да успее човек и да направи запомняща се кариера?  - Винаги съм го правил, даже в момента съм намерил такива талантливи деца. Искам да им помогна. Този въпрос е много на място, защото тъкмо синът ми пусна първата си солова песен. Много е важно популяризирането на работата ти. В днешно време това е много важно. Но да се популяризираш в това, което правиш, а не просто да налагаш името си, а да не знаят песните ти. Не съм съгласен с това, защото е от ден до пладне. Ние със сина ми сме като вода и олио в една чаша. Неговата песен е в стила на Криско. Той ми каза, че няма да се занимава с моята музика.     _____________________________________________________________________________________________________________      ____________________________________________________________________________________________________________ Интервю на Красимир КРАСИМИРОВ, в. \"ШОУ\"      ", "date": "2018.06.30", "title": "Пред в. \"ШОУ\" Илиян Михов–Баровеца направи интимни признания за отминалите години и проблемите със сина му (СНИМКИ)"}
{"url": "https://www.blitz.bg/politika/tsvetan-tsvetanov-nyama-druga-partiya-kato-gerb-koyato-video_news610557.html", "text": "Няма друга партия като ГЕРБ, която има такъв потенциал от млади хора, каза заместник-председателят на ПП ГЕРБ и лидер на парламентарната група на ГЕРБ Цветан Цветанов на регионален семинар на МГЕРБ - София-град и МГЕРБ - София област.Ораторът се спря и върху успешното българско председателство на Съвета на Европейския съюз, което завърши днес. \"Важното на европредседателството е това, че България и София бяха в центъра на събитията\", каза още той. Цветанов също посочи, че Австрия, която поеме ротационното ръководство на ЕС през следващите шест месеца, ще продължи да работи върху приемането на Западните Балкани в ЕС. \"Нямаше европейски лидер, който да не говори за успешното българско председателство\", каза още той.  \"Днешната среща между представители на Конгреса на САЩ и Европейския парламент бе в София и това стана за пръв път в нашата столица\", каза още Цветанов.    ", "date": "2018.06.30", "title": "Цветан Цветанов: Няма друга партия като ГЕРБ, която ... (ВИДЕО)"}
{"url": "https://www.blitz.bg/obshtestvo/nyama-opraviya-i-dnes-v-polovin-blgariya-shche-e-strashno-karta_news610379.html", "text": "Днес въздушната маса ще се задържи неустойчива. Ще има и разкъсвания на облачността, но ще има и превалявания, временно интензивни, а и на места, главно в източната половина, с гръмотевици. Това сочи справка в сайта на НИМХ. На отделни места в Северна България и в планинските райони ще има значителни валежи.     През деня вятърът от запад-северозапад ще се усили - ще бъде предимно умерен, в западната част на Дунавската равнина и в Горнотракийската низина и временно силен. Температурите слабо ще се повишат и максималните ще бъдат между 23 и 28 градуса, в София - около 22 градуса. По-късно през деня от запад облачността ще започне да намалява. Атмосферното налягане ще бъде по-ниско от средното за юни.  В планините облачността ще е по-често значителна, след обяд купесто-дъждовна. Ще има валежи и гръмотевици. Ще духа умерен и силен северозападен вятър. Максималната температура на височина 1200 м ще е около 17 градуса, на 2000 м - около 10 градуса.     Над Черноморието около и след обяд ще има краткотрайни валежи и гръмотевици. Преди обяд ще има временни намаления на облачността. Ще духа умерен западен вятър. Максималните температури по крайбрежието ще са 24-25 градуса и ще са близки до температурата на морската вода. Вълнението на морето ще бъде 1-2 бала.  Жълт код заради очакван силен вятър е обявен в 14 области в Западна и Централна България. Предупреждението е в сила за областите Видин, Монтана, Враца, Плевен, Ловеч, Велико Търново, Габрово, Пловдив, Пазарджик, Благоевград, Кюстендил, Перник, София-област, София-град. В тези райони се очаква да духа силен запад-северозападен вятър.  Средната скорост на поривите ще бъде около 14-19 м/сек, прогнозират синоптиците.  В неделя и понеделник ще настъпи относително стабилизиране на атмосферата и валежите чувствително ще намалеят. Над по-голямата част от ще преобладава слънчево време, но ще има и временни увеличения на облачността, само на отделни места - все още с краткотрайни валежи. Вятърът ще остане от запад-северозапад, ще отслабне и ще бъде до умерен.", "date": "2018.06.30", "title": "Няма оправия: И днес в половин България ще е страшно (КАРТА)"}
{"url": "https://www.blitz.bg/svyat/zapochna-se-merkel-shche-vrshcha-migrantite-na-14-strani-ot-evropa_news610551.html", "text": "Германският канцлер Ангела Меркел е постигнала споразумения с 14 страни за бързо връщане на мигранти, опитващи се да влязат в Германия, предаде ДПА, цитирайки документ, до който е получила достъп. Меркел разказва за споразуменията в писмо от осем страници до партийните лидери на нейните два коалиционни партньора - Християнсоциалния съюз и Германската социалдемократическа партия.Кандидатите за убежище, идващи в Германия, които първо са били регистрирани в друга страна членка на ЕС, трябва да бъдат отведени в по-големи \"центрове за събиране\", където техните случаи ще бъдат разгледани, се казва в документа.  Вътрешният министър на Меркел Хорст Зеехофер от баварския Християнсоциален съюз даде на канцлерката срок до юли да вземе мерки за възпиране на мигрантите, идващи в Германия или в противен случай може да се стигне до разпадане на нейната управляваща коалиция.  В писмото Меркел информира лидерите на двете партии, коалиционни партньори на нейния Християндемократически съюз, за резултатите от срещата на върха на ЕС, на която бе договорено споразумение за миграцията между европейските лидери.  По данни на агенция Ройтерс, сред тези страни са Унгария, Полша и Чехия - страни, които до сега се противопоставяха на всякакви планове за разпределяне на бежанците из Европа. Другите страни са Белгия, Дания, Естония, Финландия, Франция, Литва, Латвия, Люксембург, Холандия, Португалия и Швеция.   Същевременно пред Австрийското радио и телевизия австрийският канцлер Себастиан Курц обеща, че по-късно тази година ще има среща на върха ЕС-Африка. Според постигнатия компромис за миграцията част от решението може да зависи от Африка. Курц каза, че срещата на върха ЕС-Африка може да се състои между октомври и декември. До тогава е важно отделните страни членки на ЕС да използват връзките си с африканските страни, за да намерят решение на въпроса за миграцията към Европа и за искането на убежище в ЕС, смята Курц. Той специално посочи Италия и Либия, както и Испания и Мароко.  Страните от ЕС обмислят възможността за създаване на контролирани центрове за мигранти в райони извън ЕС, където ще бъдат докарвани мигрантите, спасени по време на опит да прекосят Средиземно море. В тези центрове Върховният комисариат за бежанците на ООН ще установява техния бежански статут. Международната организация за миграцията ще предоставя подкрепа в техните родни страни на онези, на които е отказано убежище, предвижда също планът. И двете организации подчертаха, че ЕС трябва да се фокусира обаче върху създаването на подобни центрове в европейски страни, отколкото в Африка. Те изразиха готовност за сътрудничество в базирани в Европа центрове. Част от договорената в Брюксел сделка предвижда центрове да има и в Европа, но на доброволен принцип да се решава в коя страна да се разполагат те. Нито една страна досега не е потвърдила, че ще приеме подобен център. Курц иска центрове в Северна Африка и неговото правителство възприе твърда линия относно миграцията и предоставянето на убежище.", "date": "2018.06.30", "title": "Започна се! Меркел ще връща мигрантите на 14 страни от Европа"}
{"url": "https://www.blitz.bg/foto/unikalni-snimki-napraveni-v-tochniya-moment_news610554.html", "text": "Поредната порция уникални снимки, направени в точния момент. Ако имате фотоапарат, то вие имате невероятната възможност да уловите момента, който ще ви кара да се чувствате горд от вашата снимка до края на живота ви.                                            ", "date": "2018.06.30", "title": "УНИКАЛНИ СНИМКИ, направени в точния момент"}
{"url": "https://www.blitz.bg/obshtestvo/uzhasyavashcha-tragediya-v-semeystvoto-na-poetesata-margarita-petkova-dshcherya-y-se-bori-s-nay-strashnata-bolest_news610579.html", "text": "Надежда, дъщерята на талантливата поетеса Маргарита Петкова, се бори с рака и то смело и упорито. Красивата млада жена е на химиотерапия в момента и има нужда от средства, за да продължи лечението. За това разказва и един от приятелите й - адв. Красимир Недев във Фейсбук:  \"Тя е Надежда.   Учител по живеене.  Има рак. Но той няма нея....  Майка ѝ се казва Маргарита Петкова. Да - същата Маргарита.   Поетесата.  Кой не е разплисквал емоция с нейните \"Иване, Иване\", \"Отведи ме оттук\" или \"Болката отляво\"?  Кой???  Нейната \"болка отляво\" обаче днес е детето ѝ.   Нейната Надежда.  Казах ли ви, че Надежда също е поетеса? Не?  Е, тя също има талант.   Но няма време.  Животът няма цена.   Но спасението на Живота има.  Не пречи да пишем статуси. Но има нужда от пари.   Банален кеш.   За здраве.   И за живот.  Да опитаме една братска верига, чиято формула изглежда така:  \"Аз, Красимир Недев, давам 50. И се ангажирам с още трима приятели, по толкова\".  Не мислете дали са малко или много. Ако някога сте усещали \"Болката отляво\", просто го направете!  Дарявате ги на Надежда.  Но и за собствената си надежда...... IBAN BG77STSA93000021658416  BIC STSABGSF  Христина Огойск  в полза на   Надежда Огойска", "date": "2018.06.30", "title": "Ужасяваща трагедия в семейството на поетесата Маргарита Петкова! Дъщеря й се бори с най-страшната болест"}
{"url": "https://www.blitz.bg/obshtestvo/regioni/izvnredna-situatsiya-i-v-aytos-samoubiets-izpravi-na-nokti-minuvachi-i-politsiya-snimki_news610577.html", "text": "Извънредна ситуация се разиграва в този момент на жп надлеза край Айтос. Мъж на видима възраст между 30 и 40 години се готви да скочи от прелеза в посока Карнобат, съобщават очевидци.На място има пристигнал екип на полицията, който се опитва да разубеди човека, преди той да е взел фаталното решение, пише Флагман.БГ.  23-годишният Рамадан Рамадан е мъжът, който в този момент прави опит за самоубийство в Айтос. Младият мъж е от сунгурларското село Съединение, но от известно време живее и работи в Айтос. Напоследък имал лични проблеми, които са го подтикнали да вземе фаталното решение. ", "date": "2018.06.30", "title": "Извънредна ситуация и в Айтос! Самоубиец изправи на нокти минувачи и полиция... (СНИМКИ)"}
{"url": "https://www.blitz.bg/obshtestvo/kray-na-dramata-ss-samoubietsa-kray-aytos-eto-kakvo-se-sluchi_news610580.html", "text": "Драмата с 23-годишния Рамадан, който бе решил да скача от жп прелеза край Айтос, приключи. За щастие полицаите преди малко успяха да убедят младия мъж да слезе от парапета, пише Флагман.бг. В момента с него работят и психолози.  Те тепърва ще се изясняват, но по първоначална информация младият мъж, който е родом от сунгурларското село Съединение, но от известно време живее и работи в Айтос, изпаднал в депресия заради лични проблеми. Може би именно те са го подтикнали да вземе фаталното решение. ", "date": "2018.06.30", "title": "Край на драмата със самоубиеца край Айтос: Ето какво се случи"}
{"url": "https://www.blitz.bg/obshtestvo/regioni/ot-politsiyata-v-plovdiv-izlyazokha-s-podrobnosti-za-zhestokata-tragediya-otnela-choveshki-zhivot_news610548.html", "text": "Жертвата на катастрофата, която стана преди час в Пловдив, е жена, научи БЛИЦ от разследващите инцидента. Тя е все още с неустановена самоличност. В кръвта на шофьора на рейса, който я блъсна и уби на място няма алкохол. Той ще бъде задържан, уточниха от полицията.  Както БЛИЦ съобщи, водачът на автобуса е правел маневра, не е видял пресичащата жена и я помел. Кристина ИВАНОВА, БЛИЦ", "date": "2018.06.30", "title": "От полицията в Пловдив излязоха с подробности за жестоката трагедия, отнела човешки живот"}
{"url": "https://www.blitz.bg/obshtestvo/stolitsa/izvnredno-i-prvo-v-blits-golyam-pozhar-izbukhna-v-stolichniya-nadezhda-6-strashno-e-snimkivideo_news610574.html", "text": "Голям пожар е избухнал в столичния ж.к. \"Надежда\" 6, сигнализира читател на БЛИЦ, който е забелязал пламъците от дома си. \"Не знам какво гори. Близо е до склад на \"Двете фукли\". Може би пламъците са обхванали барака, а около огъня има събрала се тълпа. Страшно е\", споделя с треперещ глас читателката ни.   На улица \"Златен клас\" в квартала в момента има две пожарни коли и две линейки. Не е ясно дали има пострадали при огнения кошмар.       \"Димът е огромен, колкото 6-етажна сграда, се чуват пукотевици\", добави разтревожено тя.     На   БЛИЦ очаква новини, снимки и видео от своите читатели в цяла България и по света     ", "date": "2018.06.30", "title": "Извънредно и първо в БЛИЦ! Голям пожар избухна в столичния \"Надежда\" 6, страшно е! (СНИМКИ/ВИДЕО)"}
{"url": "https://www.blitz.bg/intsidenti/pozhari/samo-v-blits-ogneniyat-ad-v-nadezhda-6-prodlzhava-plamtsite-sa-neudrzhimi-ima-postradal_news610578.html", "text": "Огнеборци продължават да гасят огромните пламъци в столичния квартал \"Надежда\" 6. По думите им поне още час и половина ще са на място, за да се борят с пламъците. На мястото към момента има 4 екипи на пожарната, две линейки и една патрулка. Медиците в момента оказват първа помощ на мъж, който има диабет и му е прилошало при вида на огромните пламъци.  \"Все още никой не знае какво гори, но е страшно. Димът става все по-голям\", разказва читател на БЛИЦ, който е на мястото. БЛИЦ припомня,  че пожар е избухнал в столичния кв. \"Надежда 6\", по ново \"Връбница\" 2. Чуват се пукотевици, а димът е с размерите на 6-етажна сграда. Не е ясно какво гори, но в близост има паркинг. Има опасност пламъците да засегнат някой автомобил. На   БЛИЦ очаква новини, снимки и видео от своите читатели в цяла България и по света      ", "date": "2018.06.30", "title": "Само в БЛИЦ! Огненият ад в \"Надежда\" 6 продължава - пламъците са неудържими, има пострадал!"}
{"url": "https://www.blitz.bg/intsidenti/stikhii/navodnenieto-v-pleven-vizhte-kak-kafeneta-i-magazini-v-tsentra-sa-pod-voda-video_news610585.html", "text": "Плевен също стана жертва на лошото време. За час пороят превърна улиците на града в реки., съобщи Bulgaria ON AIR. Обявено е частично бедствено положение в Горна Митрополия в района.  Екипи на пожарната отводняват улици и дворове. За днес е обявен жълт код за силен вятър в половината райони на страната.  ", "date": "2018.06.30", "title": "Наводнението в Плевен! Вижте как кафенета и магазини в центъра са под вода (ВИДЕО)"}
