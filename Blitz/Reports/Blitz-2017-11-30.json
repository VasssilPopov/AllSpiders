{"url": "https://www.blitz.bg/kriminalni/krasiva-19-godishna-ruskinya-otide-na-lyubovna-sreshcha-s-turski-biznesmen-v-istanbul-namerikha-ya-mrtva-v-kola_news561647.html", "text": "19-годишна рускиня почина в Турция. Татяна Чехранова била трета година студентка по медицина и мечтаела да стане медицинска сестра, но през юни тази година неочаквано си взела академична почивка за една година и отишла в Истанбул, за да работи в казино, пише Mash.\nВсеки ден тя се свързвала със семейството си и един месец по-късно срещнала 28-годишния бизнесмен Ибрахим Юлиди, с когото започнала романтична връзка. Младите били неразделни, обаче, според самата Татяна, родителите на Ибрахим били против техните отношения поради различните им религии. \nНа 18 ноември момичето се свързало с майка си и й казала, че отива с любовника си на планина, обещавайки да се обади на следващия ден. Татяна обаче не не се свързала с майка си. Съседка на рускинята казала, че и тя не може да се свърже с нея. \nНа другата сутрин рускинята била намерена мъртва в кола. Адвокатът на Ибрахим, който предложил голяма сума пари на родителите на момичето, казал, че, когато двойката се е върнала в Истанбул, е претърпяла катастрофа. Превод и редакция: БЛИЦ \n", "date": "2017.11.30", "title": "Красива 19-годишна рускиня отиде на любовна среща с турски бизнесмен в Истанбул, намериха я мъртва в кола"}
{"url": "https://www.blitz.bg/politika/borisov-poletya-obratno-ot-riyad-za-sofiya-i-eto-kakvo-se-sluchi-sega-karta_news561578.html", "text": "\n Правителственият самолет, с който пътува делегацията начело с премиера Бойко Борисов, е летял на връщане от Рияд без проблеми над Иран, показва сайтът flightradar24.com, цитиран от  \nМашината е излетяла от столицата на Саудитска Арабия в 12,36 ч българско време. \nПрипомняме,  \nТова наложи връщане до турското въздушно пространство и полет над Ирак.\n \n", "date": "2017.11.30", "title": "Борисов полетя обратно от Рияд за София и ето какво се случи сега (КАРТА)"}
{"url": "https://www.blitz.bg/svyat/eto-koi-sa-nay-ochakvanite-filmi-prez-2018-g-snimki_news561586.html", "text": "Дали 2018 г. ще предложи по-добри, или дори революционни филми, които ще надскочат нивото на тези през 2017 г.? Нямаме представа. Онова, с което сме наясно, е, че нито Холивуд, нито европейските кинодейци ще стоят със скръстени ръце – много от филмите на 2018 г. са готови още в този момент, а други се намират в процес на постпродукция и съвсем скоро ще стават за голям екран. Това пише vesti.bg.\n Коварен: Последният ключ \n Четвъртата и най-вероятно последна част от хорър поредицата „Коварен” пристига още на 12 януари, за да ни стресне и изкара от празничния унес. Отново имаме всички нужни елементи за истински плашеща киноавантюра – странни случки в къща в Ню Мексико, пълзящи по стената неясни сенки и една заплетена, дълга история. Брррр! \n Black Panther \n На 12 февруари е премиерата не просто на поредния филм със супергерои, а на една от малкото продукции, в която ще видим тъмнокож супергерой. Black Panther стъпва уверено върху комикса на Marvel със същото име и ще ни представи невероятните приключения на Т’Чала (тоест Черната пантера), като в ролята безпроблемно се вписва мускулестият Чадуик Боузман. \n Red Sparrow \n Дженифър Лорънс и Джоуъл Едгертън играят сложна психологическо-сексуална игра в този класически шпионски трилър, който ни връща във времената на Студената война. Красиви сгради, малко изстрели, заплетена интрига и много интересен диалог – това очакваме от премиерата на 2 март. \n A Star is Born \n Брадли Купър и Лейди Гага в романтично-музикална история за слава, рокендрол, секс, наркотици, любов и всичко между тях. Велико, нали? Още повече, че A Star is Born вече е класика – филмът вече има няколко версии, като в предната, от 1976 г., в главните роли са Крис Кристофърсън и Барбара Стрейзънд. Премиерата е планирана за 18 май. \n Дедпул 2 \n След великата първа част нямам търпение за новите приключения на най-нелепия от всички супергерои – Дедпул. Втората част все още си няма име, но е ясно, че в главната роля отново ще бъде Райън Рейнолдс, премиерната дата е 1 юни, а историята се очертава истински забавна. И супергеройска, разбира се. \n", "date": "2017.11.30", "title": "Ето кои са най-очакваните филми през 2018 г. (СНИМКИ)"}
{"url": "https://www.blitz.bg/svyat/tseliyat-svyat-iska-da-razbere-kakvo-pishe-v-tova-pismo-koeto-prints-uilyam-dade-na-dyado-koleda-snimki_news561594.html", "text": "Принц Уилям посети Дядо Коледа, за да му предаде писмо от малкия принц Джордж, който му пише какво иска за Коледа. След като двудневното пътуване на Уилям във Финландия приключи, той се срещна с белобрадия старец и му показа ръкописната бележка на сина си, който поиска полицейска кола като подарък, пише metro.co.uk.\nВторият по ред на трона извади писмото от джоба на костюма си по време на срещата на коледния пазар в Хелзинки. Когато го подаде на Дядо Коледа, той каза: \"Видях те и аз трябваше да ти дам това писмо.\" \nУилям добави, смеейки се: \"Той не е написал много желания за подарък, затова мисля, че едно желание вероятно е наред\". \n \n \n \nДядо Коледа прегледа писмото, което бе попълнено от бъдещия крал. То започваше с напечатани думи: \"Скъпи мой Дядо Коледа, тази година бях палав/добър\". Малкият Джордж бе пропуснал да огради дали е бил лош или добър и бе написал само \"полицейска кола\" с голям шрифт. \nТой също така бе написал името си в края на писмото. \nПринц Уилям посочи думата \"добър\" и се застъпи за сина си, казвайки: \"Той беше добро момче, много добро момче.\" \nДядо Коледа, който по традиция е от Финландия, кимна с глава и отново се усмихна. Превод и редакция: БЛИЦ \n \n \n \n", "date": "2017.11.30", "title": "Целият свят иска да разбере какво пише в това писмо, което принц Уилям даде на Дядо Коледа (СНИМКИ)"}
{"url": "https://www.blitz.bg/svyat/strashna-tragediya-v-avtobus-praga-varna-podobna-na-krvaviya-atentat-na-letishcheto-v-sarafovo-izbegnata-na-kosm_news561438.html", "text": "\nСъд в Чехия даде две присъди по 6 и 8 години на Васили Пономарев и Тадеаш Севчик за това, че са заложили бомба в автобус по редовна линия Прага-Варна с намерението да саботират компанията, извършваща превоза, пише praguemonitor.com. \nБащата на Пономарев притежава автобусна компания, която също извършва превози между чешката столица и Варна. \nПрез май 2015 г. Севчик, инструктиран от Пономарев, купил билет за Варна от Прага, използвайки фалшиви документи. Компанията е конкурентна на тази на бащата на Пономарев. \nПреди отпътуването, той поставил сак с бомба в багажното отделение. Въпреки че билетът му бил до Варна, слязъл още на първата спирка в Бърно. \nДо трагедия не се стигнало, тъй като по време на пътуването, бомбата започнала да издава много остра миризма. Пътници алармирали шофьора, който отворил багажното отделение и открил адската машина. \nПри прочитане на мотивите си за присъдата, съдия Томаш Дурдик отбеляза, че е чиста случайност и късмет, че случаят е завършил без човешки жертви. \n\"Те не са искали само да сплашат конкуренцията, искали да да нанесат сериозни щети,\" каза магистратът. Превод: БЛИЦ \n \n", "date": "2017.11.30", "title": "Страшна трагедия в автобус Прага-Варна, подобна на кървавия атентат на летището в Сарафово, избегната на косъм"}
{"url": "https://www.blitz.bg/ikonomika/prouchvane-posochi-tochno-kolko-pari-prskame-na-den-kato-turisti-v-grtsiya_news561608.html", "text": "Туристите, които посещават Гърция, остават в страната за около 6-7 нощувки и харчат средно по 67 евро на ден. Това показва проучване на INSETE за разходите на туристите през първата половина на 2017 г., съобщава гръцкото електронно издание Ekathimerini, цитирано от \"Фокус\".\n​​​​​​​\nСпоред резултатите от изследването, средните постъпления от посещение на турист в страната възлизат на 435 евро, което е с около един процент повече, в сравнение със същия период на предходната 2016 г. Налице е ръст от 1,9% на разходите, направени от туристите за нощувка, но същевременно се наблюдава спад с 0,9% на средната продължителност на престоя на почиващите в Гърция. \nЩо се отнася до разпределението на посещенията, 87,7% от туристите са се насочили към шест от общо 13 области на Гърция. Това са Атика (1,97 млн. посетители), Централна Македония (1,95 млн.), Южен Егей (1,5 млн. ), Крит (1,37 млн.) и Източна Македония и Тракия (519 хил. души). \nОстаналите 1,11 милиона посещения, регистрирани през първата половина на годината, са в останалите седем региона на страната: Епир, Пелопонес, Западна Гърция, Тесалия, Централна Гърция, Западна Македония и Северен Егей. \nНай-високите постъпления на посещение са в Крит, където туристите харчат средно по 663 евро за престоя си. \n", "date": "2017.11.30", "title": "Проучване посочи точно колко пари пръскаме на ден като туристи в Гърция"}
{"url": "https://www.blitz.bg/svyat/nyu-york-tayms-grmna-golemi-promeni-gotvyat-v-beliya-dom_news561614.html", "text": "\n Белият дом е подготвил план, който предвижда оставка на държавния секретар Рекс Тилърсън и замяната му с директора на ЦРУ Майк Помпео, а ЦРУ ще бъде оглавено от сенатора републиканец Том Котън, съобщи в. „Ню Йорк таймс”.  \nВестникът се позовава на високопоставен представител на президентската администрация. По негова информация Белият дом планира да освободи Тилърсън през близките седмици. По-рано телевизионният канал Ен Би Си съобщи, че преди около 3 месеца Тилърсън се изказал пренебрежително за Тръмп и заплашил да подаде оставка заради несъгласие с него по редица вътрешно политически въпроси.\n \n \nПо-късно държавният секретар опроверга тази информация, а Тръмп призова Ен Б Си да се извини за публикацията на фалшиви новини. Телевизионният канал отказа да го направи и нарече съобщението си истинно. \nВпоследствие телевизионната компания Си Ен Ен съобщи, че дните на Тилърсън на поста държавен секретар за преброени. През октомври в интервю за в. „Уолстрийт джърнъл” Тилърсън подчерта, че смята да остане па поста си „докато президентът смята, че е полезен”, уточнява БГНЕС. \n \n \n \n \n", "date": "2017.11.30", "title": "„Ню Йорк таймс” гръмна: Големи промени готвят в Белия дом"}
{"url": "https://www.blitz.bg/svyat/turtsiya-reshi-da-pravi-reaktiven-uchebno-trenirovchen-samolet_news561570.html", "text": "\n Вчера, 29 ноември, БЛИЦ цитира съобщението на Hürriyet Daily News, че  . Оказва се обаче, че амбициите на нашата съседка в областта на самолетостроенето са много по-големи. \nАмериканското издание Defense News на свой ред съобщи, че TAI и турските правителствени органи са постигнали съгласие за изпълнение на програма за създаване на учебно-тренировъчен самолет под условното име Hurjet (от името на разработвания от TAI турбовитлов учебно-тренировъчен Hurkus + Jet). \n  \nПо план на TAI, първият полет на прототипа на Hurjet трябва да се състои през 2022 г. Още не било определено обаче с един или два двигателя ще е машината. \n  \nПо предварителни намерения, максималната скорост на Hurjet трябва да бъде 1,2М, с практически таван 13 800 м и бойно натоварване до 3 тона. Предварителният проект предвижда използването на два украински двигателя от типа АИ-222. Не е ясно обаче сега какво е останало от първоначалния проект. \n  \nБЛИЦ припомня, че според разпространени изображения обликът на Hurjet поразително напомня за проекта на реактивния учебно-тренировъчен самолет Freedom Trainer, предложен през 2016 г. от американската корпорация Sierra Nevada Corporation (SNC) съвместно с TAI на конкурс на ВВС на САЩ по програмата Т-Х за перспективен самолет за повишена летателна подготовка за замяна на самолетите Northroip T-38 Talon. (За целта е учредено съвместно предприятие Freedom Aircraft Ventures LLC в Сентениъл близо до Денвър (щат Колорадо). \n  \nSierra Nevada Corporation от 1994 г. е контролирана от семейство Озмен от турски произход. Затова не е изключено решението за производството на Hurjet по същество да е опит да се пренесе проектът за Freedom Trainer на турска почва. \n  \nFreedom Trainer обаче, по предварителни данни, трябва да е по-лек самолет от предварително публикувания проект на Hurjet и е планиран да бъде с два двигателя Williams International с максимална теглителна сила 1800 кг. Freedom Trainer може да се окаже по-малко амбициозен и по-прост за реализация от турската промишленост. \n  Редакция: БЛИЦ \n \n", "date": "2017.11.30", "title": "Турция реши да прави реактивен учебно-тренировъчен самолет"}
{"url": "https://www.blitz.bg/layfstayl/ptuvane/pristigna-6-milionniyat-ptnik-na-letishche-sofiya-video_news561568.html", "text": "\n  В навечерието на коледните празници най-голямото международно летище у нас отбелязва своя втори рекорд за година. Само за месец и половина през летище София преминаха 1 млн. пътници, а на днешния ден пристигна 6-милионният. \nВиолина Тренчева е късметлийката, която кацна с полет от Дортмунд на авиокомпания Wizz Air. Линията до немския град е открита през 2008 г. и оттогава превозените пътници са 753 106, а полетите са ежедневни.\n \n \nНа официална церемония, под съпровода на учениците от Музикалното училище „Любомир Пипков“ Съветът на директорите на „Летище София“ ЕАД приветства 26-годишната щастливка, като й връчи ваучер за пазаруване в магазините на летището, след което бе разрязана и празничната торта. \n„Радостни сме, че за първи път в историята на българско летище в рамките на една календарна година бяха отбелязани два рекорда. Само месец и половина след като посрещнахме 5-милионния пътник, днес пристигна 6-милионният. Това е доказателство за отличната работа на целия екип на столичното летище и добрите ни партньорски взаимоотношения с авиокомпаниите, наземните оператори, \"Гранична полиция\", митница и др. служби“, отбеляза изпълнителният директор Владимир Рапонджиев.\n \n \nОт Wizz Air също зарадваха пътничката с подарък – ваучер за пътувания с авиокомпанията. \n„Като водеща авиокомпания в България ние сме щастливи да отпразнуваме този забележителен етап от историята на летище София – 6 милиона пътници само за една година! Това е рекорд за летището и за нас е гордост да сме част от това постижение с нашите полети от София до 32 вълнуващи дестинации и предстоящите 4 нови маршрута от март следващата година“, заяви Габор Васархели, мениджър корпоративни комуникации в Wizz Air. \nПривличането на по-голям пътнически и товарен трафик е една от основните цели на ръководството на летище София и за нейното постигане се работи целогодишно. Доказателството е, че само за първите 10 месеца пътникопотокът се е увеличил с 36%. \nЗимното разписание на летище София предлага удобни полети с 36 авиокомпании до повече от 60 дестинации в Европа и Близкия изток. Две сезонни линии ще бъдат открити до края на годината – easyJet започва да лети 2 пъти седмично до Единбург, а авиокомпания Nordwind ще изпълнява полети до Москва (Шереметиево). \n  Оператор: Съйко СЪЕВ, БЛИЦ \n", "date": "2017.11.30", "title": "Пристигна 6-милионният пътник на летище София (ВИДЕО)"}
{"url": "https://www.blitz.bg/stsena/dzhey-zi-prizna-senzatsionna-novina-shche-mu-prosti-li-bionse_news561547.html", "text": "\n Рапърът Джей Зи намекна, че има грях към любимата си Бионсе. В най-новия си албум „4:44“ той няколко пъти подхвърля индиректно, че е изневерил на половинката си. Всъщност Джей Зи никога не е признавал открито грешката си. Това се промени, след като вчера рапърът даде откровено интервю, в което сподели, че се чувства виновен. \n Също така Джей Зи разкри, че преди време звездната двойка се подложила на терапия, която успяла да предотврати развода им, пишат от women.bg. Рапърът проговори за изневярата си и сподели, че тя е била резултат от болезнени епизоди от миналото му. Преживявал труден емоционален момент, което го накарало да се отдръпне от Бионсе и да потърси чужди ласки. Той така и не спомена с кого е изневерил на жена си. \n„Най-ужасният момент в една връзка е, когато видиш болката върху лицето на другия човек, която ти си му причинил. Но терапията много ни помогна и аз израснах още повече, научих нови неща за нас“, разкрива Джей Зи за трудностите в брака си.  \nИзпълнителят спомена и за сложните си отношения с рапъра Кание Уест: „Кание започна да работи за моя лейбъл и с него винаги сме били като братя. Между нас винаги е имало състезание на подсъзнателно ниво за това кой е по-добрият. Обичаме се и всеки от нас уважава изкуството на другия, но и сме конкуренти“. \n", "date": "2017.11.30", "title": "Джей Зи призна сензационна новина! Ще му прости ли Бионсе?"}
{"url": "https://www.blitz.bg/layfstayl/shoubiznes/sled-seks-teftercheto-na-desi-banova-se-poyavi-i-skandalna-neyna-snimka-18-podmokrenata-sinoptichka-stiska-pishchen-byust_news561537.html", "text": "\n Синоптичката на Нова телевизия  , крие пикантни снимки от далечното си минало, пише \"Уикенд\". \n  \nВече 17 години Деси запознава зрителите на Нова телевизия с капризите на времето. В зората на своята кариера през 1996 г., когато Банова прави първите си стъпки в ефира на телевизия „7 дни”, тя се щракнала гола, без да подозира, че някой ден ще се срамува от палавия кадър. \nСлучайно или не, фотосът, на който новата любов на предишния президент Плевнелиев позира по монокини, се изпари от публичното пространство. От около 2 години кадрите са изтрити от всички сайтове и може да се видят само на хартия. \n  \nНа снимката Банова позира ухилена до уши и свенливо е прикрила гърдите си с едната си ръка. С другата държи маркуч, от който струи вода. \n \n \n \nСлед телевизия „7 дни”, Деси попаднала в музикалната ММ. Преди години, когато бе заклет ерген, Крум Савов нееднократно се е хвалил, че всички момичета от прогнозата за времето, преди да станат водещи, са минавали през леглото му. Именно той бил причината Деси да акостира от канала ММ в Нова телевизия. \n  . Твърди се, че там е  записано името и на скандалния репортер Васил Иванов, който е известен със слабите си ангели. С нея е имал вземане-даване и Мартин Карбовски. Несъмнено обаче най-звездните завоевания на Банова са футболните гиганти Димитър Бербатов и Христо Стоичков.  \n \n", "date": "2017.11.30", "title": "След секс тефтерчето на Деси Банова се появи и скандална нейна СНИМКА 18+! Подмокрената синоптичка стиска пищен бюст"}
{"url": "https://www.blitz.bg/layfstayl/ptuvane/unikalno-video-ot-plovdiv-greyna-na-ekranite-na-cnn-i-reditsa-avtoritetni-amerikanski-televizii_news561555.html", "text": "\n Журналистическо видео на CNN показва Пловдив и България като перфектен избор за туристическа дестинация. Рекламата е част от международна кампания на Министерството на туризма, осъществена съвместно със световния новинарски канал CNN, Travel Channel, National Geographic и Eurosport. \n Освен 30-секундни телевизионни клипове и онлайн формати в дигиталните канали на медиите, кампанията включва три 60-секундни видеа в телевизионната и онлайн мрежа на CNN. Те представят красотата на България пред чуждестранните туристи и целят да засилят интереса им към богатото ѝ културно и историческо наследство. Материалите са посветени на Пловдив, София и едни от най-посещаваните забележителности в страната – Седемте рилски езера и Рилския манастир. \n Пловдив е представен като уникален туристически маршрут, а клипът за него дава възможност на потенциалните туристи „да се разходят“ из малките улици на Стария град. Подчертано е богатството на културната и фестивалната му сцена, естествено вписани в местните архитектурни и археологически забележителности. Кампанията допълва положителния имидж на Пловдив като бранд и предпочитана туристическа дестинация. \n 60-секундните клипове, които са част от поредицата “60-second vacation”, впечатляват с природни обекти и разнообразни предложения за неповторими изживявания в България. \n Цялостното промотиране на Пловдив като Европейска столица на културата е част от партньорството между Общинска фондация „Пловдив 2019“ и Министерството на туризма. \n \nИзточник:  \n", "date": "2017.11.30", "title": "Уникално ВИДЕО от Пловдив грейна на екраните на CNN и редица авторитетни американски телевизии"}
{"url": "https://www.blitz.bg/layfstayl/svetski/prints-khari-kara-ergenskoto-si-parti-v-avstraliya-a-medeniyat-mesets-na-golyam-luks_news561540.html", "text": "\n Австралийският министър на търговията, туризма и инвестициите Стивън Чиобо е поканил принц Хари да празнува в страната преди или след предстоящата си сватба с актрисата от САЩ Меган Маркъл, предаде ДПА. Министърът предлага на принца да организира ергенското си парти в Австралия или да доведе булката си на меден месец. Според местни медии в писмо до Кларънс хаус - резиденцията на престолонаследника принц Чарлз, Стивън Чиобо е изброил куп възможности за ергенско парти, както и варианти за сватбено пътешествие. \n \"Организираме доста ергенски партита. Разполагаме и с изобилие от забавна маскировка. Можем да го издокараме като стюардеса или с хавайска поличка\", пише Чиобо, цитиран от \"Голд Коуст бюлетин\". Според министъра принц Хари и годеницата му могат да прекарат седмица преди сватбата в Австралия и да се отдадат на \"адреналинови чествания\" - обиколка на кръчми с хеликоптер, плуване с бели акули, придвижване с реактивна раница. \n За романтичния меден месец Стивън Чиобо предлага младоженците да се възползват от лукса и уединението на Лизард айлънд - остров от Големия бариерен риф. Принц Хари, който неведнъж е посещавал Австралия, и Меган Маркъл ще се оженят през май следващата година, припомня агенцията. \n", "date": "2017.11.30", "title": "Принц Хари кара ергенското си парти в Австралия, а меденият месец на голям лукс"}
{"url": "https://www.blitz.bg/lyubopitno/nauka-i-tekhnologii/kndr-pokaza-strakhoviti-snimki-na-chudovishcheto-khvason-15-a-kim-chen-un-i-voennite-mu-sa-v-ekstaz_news561525.html", "text": "\n Държавната агенция на Северна Корея KCNA разпространи снимки с изпитанието на ракета \"Хвасон-15\" (Hwasong-15). Това информират световни агенции. \n Лидерът на КНДР Ким Чен-ун лично ръководи теста на междуконтиненталната ракета,  . Пхенян предупреди, че   \n   \n Балистичната ракета падна в Японско море. Според КНДР ракетата е достигнала 4475 километра височина, а полетът е бил 950 километра, продължил 53 минути. На ракетата е имало \"много голяма и тежка бойна глава\", според режима. \n \n При предишните изпитания   КНДР изпробва \"Хвасон-14\" и \"Хвасон-12\". \n \n \n \nСнимки: KCNA/EPA\n", "date": "2017.11.30", "title": "КНДР показа страховити СНИМКИ на чудовището \"Хвасон-15\", а Ким Чен-ун и военните му са в екстаз"}
{"url": "https://www.blitz.bg/svyat/neveroyatno-akrobatichno-izplnenie-na-zhiguli-na-ptya-video_news561553.html", "text": "\nВ Улан Уде шофьор превозвал каросерията на автомобил, но не я закрепил достатъчно добре. В резултат жигулито му се изправило отвесно, съобщават местни медии.  \nШофьорът бил глобен, а колата откарана на наказателен паркинг. Очевидци се чудят обаче как е успял да сътвори такъв номер на пътя. Колата реликва вече е кръстена в мрежата \"акробат\" и инцидентът е окачествен като твърде артистичен.   Превод: БЛИЦ \n \n \n \n", "date": "2017.11.30", "title": "Невероятно акробатично изпълнение на \"Жигули\" на пътя (ВИДЕО)"}
{"url": "https://www.blitz.bg/analizi-i-komentari/kakva-e-prichinata-za-narasnaloto-prisstvie-na-amerikanski-vms-v-cherno-more_news561523.html", "text": "След 2014 г. Черно море е на път да стане „американско езеро”. Вчера, след втория опит, разрушителят James Williams успя да влезе в пристанището на Одеса. В началото на месеца корабът беше на мисия в Червено море, после в Джеда в Саудитска Арабия – изобщо американските моряци не скучаят.\nНе скучае и руската брегова охрана. Почти през цялата година МВФ на САЩ поддържа присъствие в Черно море, което напускат почти само за спазване на Конвенцията от Монтрьо. Чести гости са и разузнавателните самолети P-8A Poseidon, посрещани с необходимото внимание и запазен традиционен етикет от руските изтребители. \n  \nАмериканските кораби от Шести флот (щаб Неапол) неуспешно играят роля за демонстрация на сила. Те не са никаква заплаха за Русия – „сам войнът не е воин”. Морското разузнаване захвана на радиолокационните екрани „Джеймс Уилямс” още като премина Босфора. При това корабите на САЩ се държат възпитано, спазват педантично всички морски норми и не дават повод да се окажат на дъното на Черно море. \n  \nЗа сметка на това управляващите в Украйна имитират, че спят здрав сън под чадъра на американския разрушител „Джеймс Уилямс”. Шега ли е: над съня им бди въоръжен „до зъби” 154-метров американски разрушител с две пускови противоракетни установки от системата „Иджис” с общо 96 ракети; може също така да носи крилати ракети Tomahawk (Томахоук), ЗУР RIM-66 SM-2 „Стандарт-2” и „Стандарт-3”, противоподводни RUM-139 ASROC, противокорабни ракети Harpoon. \n  \nВластите в Киев си затварят очите, че САЩ им оказват единствено символична подкрепа, без да дразнят „мечката”. Каквото и да говорят политиците и да пишат американските медии, абсолютно никой в САЩ не иска война с Русия. \n  \nДребни и незначителни факти са, че САЩ доставят на Украйна патрулни катери тип Island (Айлънд), оказват консултантски услуги и изграждат оперативен център в Очаков в устието на Днепър (150 км от Крим). \n  \nРусия на свой ред също се подготвя за гости. Черноморският флот е подсилен с нови кораби и подводници, с морска авиация, сформирана е сухопътна войскова групировка и е създадена дивизия за ПВО. На най-западната точка в Крим на нос Тарханкут е разположен на бойно дежурство радиолокационният комплекс 55Ж6М „Небо-М”, способен да открива аеродинамически и балистични обекти на дистанции 400 км. Според началника на руския Генщаб групировката е „самодостатъчна”, можеща да действа абсолютно самостоятелно. \n  \nКрим има стратегическо значение не само за Черноморския флот. В плановете на Русия влиза модернизация на разположените там подразделения на Космическите войски. Предстои разполагането на нос Херсонес край Севастопол на високоточния радар „Воронеж-СМ”, предупреждаваща за ракетно нападение. \n  \nАмериканската активност в Черно море е напълно аналогична на дейността в Балтийско море и по-конкретно срещу Калининградска област. Преди всичко ги интересува дислокацията на средствата и системата за управление на ПВО и ПРО. Засега САЩ го правят в рамките на международните норми и следва да им се отговаря по този начин. /  БЛИЦ \n", "date": "2017.11.30", "title": "Каква е причината за нарасналото присъствие на американски ВМС в Черно море"}
{"url": "https://www.blitz.bg/layfstayl/vkusotii/tazi-retsepta-za-pile-kapreze-e-za-nay-iziskanata-sofra-i-gosti_news561510.html", "text": "\n Предлагаме ви рецептата за пиле Капрезе. То е подходящо и за най-изисканата софра и гости, а напук на това се прави наистина лесно и доста бързо. \nАко не сте го приготвяли, много сте изпуснали.\n Трябват ни  пилешки гърди, домати, листа пресен босилек, моцарела, чесън, зехтин черен пипер и сол на вкус. \n Първо трябва да разрежем пилето по късата му част с прорези – горе-долу сантиметър и половина. В тези прорези слагаме по парче от моцарелата, от домата, листа от босилек и резенче чесън. Целта е да се получи нещо като ветрило. \n Готовото и подредено като ветрило пиле поръсваме с подправките по наш вкус. След това го поливаме със зехтина и го пъхаме да се пече във фурната. \n Тя трябва да бъде предварително загрята на 180 градуса, а нашата вкусотийка се пече в нея за около половин час. Щом е напълно готово, го поднасяме още топло на трапезата. Може да го гарнираме със салатка или картофки. Става просто нещо чудесно. \n Пожелаваме ви добър апетит и да ви е много вкусно на всички! \n", "date": "2017.11.30", "title": "Тази рецепта за пиле Капрезе е за най-изисканата софра и гости"}
{"url": "https://www.blitz.bg/svyat/golyama-avtokolona-s-teroristi-se-izmknala-noshches-ot-abu-kemal-pod-nosa-na-proamerikanskata-koalitsiya-video_news561431.html", "text": "Катарската информационна агенция ‎Al-Watan публикува на своя канал в YouTube нощно видео от безпилотен летателен апарат как колона от лека и тежка техника се движи към сирийско-иракската граница. Видеозаписът е направен в район, контролиран от проамериканските „Сирийски демократични сили”.\nТази колона се измъкнала от Абу-Кемал и безпрепятствено форсирала Ефрат. Тя не е спряна нито от отрядите на проамериканските опълченци, нито от силите на международната коалиция. Точно такава многокилометрова колона неотдавна се изниза от „обкръжената” Ракка. \n  \nТова е поредното доказателство, че само сирийските военни с подкрепата на руските ВКС водят реална борба с ИД. \n  Превод и редакция: БЛИЦ \n \n \n \n", "date": "2017.11.30", "title": "Голяма автоколона с терористи се измъкнала нощес от Абу-Кемал под носа на проамериканската коалиция (ВИДЕО)"}
{"url": "https://www.blitz.bg/svyat/srbiya-moshchno-uvelichava-voenniya-si-byudzhet_news561494.html", "text": "\n Бюджетът на Министерството на отбраната на Сърбия за 2018 г. ще възлиза на 70,5 млрд. динара, което представлява ръст от 25%, в сравнение с предходните години. Това заяви военният министър на Белград Александър Вулин, предава телевизионният канал RTV, цитиран от \"Фокус\".  \nПред репортери Вулин поясни, че увеличението на бюджета на военните за следващата година се дължи на „разбирането, проявено от президента и правителството на Сърбия“. По-голямата част от отпуснатите средства ще бъдат използвани за „продължаване на превъоръжаването, оборудването с най-модерните системи и, разбира се, за поддръжката и ремонт на техниката\". \nВулин увери, че част от средствата ще бъдат предназначени за обещаното увеличение на заплатите на заетите в сектора на сигурността. Пари ще има и за изпълнение на плановете за жилищно строителство за военните. „С голямо удоволствие мога да кажа, че Сърбия още веднъж показа колко много се грижи за армията и за нашата сигурност и колко й струва това, поддържайки силна войска, да запази политиката на военен неутралитет“, коментира министърът на отбраната. \n", "date": "2017.11.30", "title": "Сърбия мощно увеличава военния си бюджет"}
{"url": "https://www.blitz.bg/svyat/lavrov-razkritikuva-sashch-zaradi-ideyata-za-zasilvane-na-sanktsiite-sreshchu-severna-koreya_news561515.html", "text": "\n Москва се отнася негативно към идеята на САЩ за засилване на санкционния натиск върху Северна Корея. Това заяви министърът на външните работи на Руската федерация Сергей Лавров. \n„Отнасяме се към това негативно. Вече многократно подчертавахме, че сам по себе си санкционният натиск е изчерпан и всички тези резолюции, които доведоха до санкции, съдържаха задължителното искане за възобновяване на политическия процес, за възобновяване на преговори. Точно тези искания американската страна игнорира напълно. \nСпоред мен това е огромна грешка“, заяви пред журналисти първият дипломат на Москва.\n", "date": "2017.11.30", "title": "Лавров разкритикува САЩ заради идеята за засилване на санкциите срещу Северна Корея"}
{"url": "https://www.blitz.bg/svyat/skandal-srbski-aktor-i-khrvati-se-psuvakha-sled-smrtta-na-slobodan-pralyak-koyto-izpi-chasha-s-otrova-sled-novinata-za-prisdata-mu_news561527.html", "text": "\n Старият си пийна добре. Това написа сръбският филмов и театрален актьор Сергей Трифунович (на снимката вляво) в Twitter по повод самоубийството на хърватския военнопрестъпник Слободан Праляк в залата на Международния трибунал за бивша в Югославия (МТБЮ) в Хага вчера, предаде Индекс.хр.  \nПостът на артиста бе придружен с нецензурни изрази за покойния и всички участници във войните в Югославия през първата половина на 90-те години на миналия век. \n\"На 29 ноември бе Денят на Републиката (обявяването на създаването на социалистическа Югославия през 1943 г.). Явно Старият Слободан Праляк реши да го полее и си пийна добре\", допълни творецът в системата за микроблогове. \nДа припомним, след като магистратите в административната столица на Холандия потвърдиха 25-годишната присъда на Праляк отпреди четири години, той изпи чаша с отрова и почина. Изявата на Трифунович бе посрещната гневно от много хървати, за които покойният ръководител на хърватската република Херцег-Босна от войната (1992-1995 г.) е герой. Под публикацията на сръбския актьор заваляха ред псувни по адрес на Трифунович. \n\"Ти си по-глупав и от Давор Шукер\", гласеше един от доброжелателните към актьора постове. Бившият хърватски футболист през 1996 г. разбуни духовете, след като се снима на паметника на пронацисткия хърватски лидер от Втората световна война – Анте Павелич. По-късно на профила на Трифунович се появи снимка на Павелич, а профилите на участниците в дискусията блокирани. \n", "date": "2017.11.30", "title": "Скандал! Сръбски актьор и хървати се псуваха след смъртта на Слободан Праляк, който изпи чаша с отрова след новината за присъдата му"}
{"url": "https://www.blitz.bg/intsidenti/stikhii/vulkant-agung-napravi-nova-poraziya-na-ostrov-bali-snimki_news561530.html", "text": "\n Вулканът Агунг на остров Бали отново изригна и изхвърли пепел на 2 хиляди метра в атмосферата. Това съобщи националната агенция за реагиране при бедствия. \nНа международното летище на острова вчера бяха подновени някои от полетите, съобщава БНТ. \nКризисният щаб към посолството ни съдейства на българските граждани, чиито полети са отменени и които желаят да напуснат острова, да бъдат пренасочени по алтернативни маршрути. \nДо момента общо 50 души са се свързали с кризисния щаб. \n  \n   \n   \n", "date": "2017.11.30", "title": "Вулканът Агунг направи нова поразия на остров Бали (СНИМКИ)"}
{"url": "https://www.blitz.bg/layfstayl/shoubiznes/dzhuliana-gani-sprya-toka-na-politsai-v-kshchata-s-yagodite-snimki_news561519.html", "text": "\n Въпреки студеното време и снега, преди ден Джулиана Гани, засне с екипа си нова фотосесия за популярен бранд. \n Идеята на фотографа била да съблече силиконовата красавица в снега сред естествения декор на една от най-красивите сгради в София, а именно Къщата с ягодите на ул. \"Сан Стефано\". \n Необезпокоявана от никого, групичката влязла през съборената ограда и шоуто започнало. Джулиана се преобличала сред порутените стълбища в някога луксозния дом и работата вървяла по план, докато.... не се появили полицаи. \n   \n В началото тонът им бил доста рязък и помолили екипът да напусне жилището, което освен паметник на културата и е частна собственост, крие опасност за живота им. В момента, в който Джулиана послушно започнала да се преоблича с ежедневните си дрехи ченетата на полицаите виснали от гледката, която се разкрила пред тях. \n Без притеснение моделката останала само по оскъдно бельо, полицаите не могли да обелят и дума - вперили поглед в огромните силиконови прелести на Гани. Така всичко приключило мирно и тихо, а миската обещава на феновете си до няколко дни да им покаже част от готовите снимки. \n", "date": "2017.11.30", "title": "Джулиана Гани \"спря тока\" на полицаи в Къщата с ягодите (СНИМКИ)"}
{"url": "https://www.blitz.bg/lyubopitno/nauka-i-tekhnologii/izsledvane-otgovori-na-chesto-zadavan-vpros-zashcho-zhenite-govoryat-poveche-ot-mzhete_news561502.html", "text": "\n Старото клише, че жените говорят повече от мъжете, е вярно, показа изследване, пише obekti.bg. \n Американски психолози и невролози от Университета на Мериленд установиха, че това се дължи на специален „протеин на езика“, наречен Foxp2, който се намира в мозъка. Оказва се, че той се среща в по-големи количества при жените, отколкото при мъжете. Любопитен факт – мъжките плъхове имат повече Foxp2, отколкото женските. \n Наскоро друго изследване установи, че дамите изговарят по 20 000 думи на ден, докато мъжете – само по 13 000. \n „Нашите открития подсказват, че половите различия в мозъка и поведението са по-големи, отколкото се смяташе досега“, казва проф. Маргарет Макарти, ръководителка на проучването. \n Учените решили да определят какво кара мъжките плъхове да издават повече звуци от женските. За тази цел те отделили гризачи на 4 дни от тяхната майка и в рамките на пет минути преброили броя на техните писъци в „ултразвуковия спектър“ – честоти, които хората не могат да чуят. \n Оказало се, че мъжките плъхове плачели много повече от женските и съответно имали два пъти повече протеин Foxp2. Впоследствие учените намалили количеството на протеина в мъжките плъхове и го увеличили при женските. Резултатът бил незабавен – женските започнали да писукат повече, а мъжките по-малко. \n Накрая учените взели проби от 10 деца на възраст между 3- и 5-годишна възраст и установили, че момичетата имат 30 процента повече протеин Foxp2 от момчетата. Така че следващият път, когато някой ви нарече бърборана, разполагате с научни факти, които ще ви оправдаят! \n", "date": "2017.11.30", "title": "Изследване отговори на често задаван въпрос: Защо жените говорят повече от мъжете?"}
{"url": "https://www.blitz.bg/stsena/bivshata-na-prints-khari-proslzi-mrezhata-sled-novinata-za-godezha-mu-s-megan-markl-snimka_news561406.html", "text": "Бившата приятелка на британския принц Хари – Кресида Бонас, постна тъжен цитат в Инстаграм, след като узна новината, че малкият син на Даяна и Уилям ще се жени за американската актриса Меган  Маркъл.\nНа картинката към публикацията й са изобразени момче и момиче на въртележка, които се опитват да докоснат ръцете си. „Не е важно за колко образован, талантлив, богат или хладнокръвен се смяташ. Най-важното е как се отнасяш с другите хора”, гласи текстът към изображението. А под него Кресида е написала: Истина! \nКато цяло последователите й са съгласни с цитата и я подкрепят. Но един от коментаторите отбелязва, че „по-добре е да замълчи”. Мнозина от потребителите предполагат, че цитатът е свързан с неуспешните отношения на момичето. \nКресида и Хари се срещаха две години, но през 2014-а се разделиха. Година по-късно в британските медии се появи информация, че двамата са се сгодили тайно, но тя така и не бе потвърдена.  Превод: БЛИЦ \n", "date": "2017.11.30", "title": "Бившата на принц Хари просълзи мрежата след новината за годежа му с Меган Маркъл (СНИМКА)"}
{"url": "https://www.blitz.bg/svyat/svett-za-sigurnost-osdi-raketniya-test-na-severna-koreya_news561439.html", "text": "\n Съветът за сигурност на ООН остро осъди последния ракетен тест на Северна Корея, предадоха световните информационни агенции. \n Това стана на извънредното заседание, свикано по искане на САЩ, Южна Корея и Япония.  \n По-рано американският представител Ники Хейли предупреди, че с подобни действия Пхенян прави военните действия неизбежни, въпреки че страната й не желае подобен изход. На агресия ще бъде отговорено подобаващо, увери тя . \n Хейли призова държавите да скъсат дипломатическите си отношения с КНДР.  \n Президентът на САЩ Доналд Тръмп използва \"Туитър\", за да обяви, че нови\"големи\" санкции ще бъдат наложени на КНДР. \n Тръмп е обсъдил ракетното изпитание по време на телефонен разговор със Си Дзинпин. Президентът на САЩ е призовал Китай да използва \"всички налични лостове\" за оказване на влияние върху КНДР, за да се откаже от провокациите и да се върне на пътя на ядрено разоръжаване на Корейския полуостров. \n Държавният секретар Рекс Тилърсън все още не счита дипломацията за изчерпана.  \n", "date": "2017.11.30", "title": "Съветът за сигурност осъди ракетния тест на Северна Корея"}
{"url": "https://www.blitz.bg/svyat/niki-kheyli-zaplashi-kndr-shche-vi-unishchozhim-naplno-v-sluchay-na-voyna_news561444.html", "text": "\n Съветът за сигурност проведе спешно съвещание заради поредната севернокорейска провокация. САЩ призоват всички страни да прекъснат дипломатически и търговски отношения със Северна Корея, заяви американският постоянен представител Ники Хейли, заплашвайки „да унищожат напълно севернокорейския режим в случай на война“. С последното изстрелване на междуконтинентална ракета Северна Корея избра агресията вместо мирен политически процес.  \n„Поведението на Северна Корея е все по-неприемливо“, каза тя по време на спешно съвещание на СС на ООН.  \nАмериканската страна призова Китай да прекъсне доставките на петрол за режима в Пхенян. Последната резолюция на Съвета през септември наложи ограничаване на доставките на петрол за Северна Корея. „Пхенян продължава да получава нефтени продукти благодарение на трансфери от кораб на кораб в морето“, каза Хейли по време на своето изявление.  \nПрез нощта срещу сряда японски и южнокорейски военни регистрираха изстрелване на ракета от Северна Корея, която падна на 210 километра от крайбрежието на Япония. Това бе първата демонстрация след 15 септември. Този път Северна Корея, според военни източници в Япония, е използвала за демонстрацията най-вероятно двустепенна междуконтинентална балистична ракета. Траекторията е била висока - до 4 - 4,5 хиляди километра, според източници в Япония и Южна Корея, цитирани от БГНЕС, а проекцията на изминатото разстояние - близо 1000 км. САЩ, Япония, Южна Корея, ЕС и други страни осъдиха провокативния характер на действието.  \nОфициалната агенция на КНДР обяви, че след последния опит с междуконтинентална балистична ракета Северна Корея вече е постигнала историческата си цел да стане ядрена държава. Пхенян подчертава в официалното заявление, че ракетата му може да достигне до която и да е част на САЩ. \n \n", "date": "2017.11.30", "title": "Ники Хейли заплаши КНДР: Ще ви унищожим напълно в случай на война"}
{"url": "https://www.blitz.bg/layfstayl/ptuvane/ide-istoricheskiyat-kray-na-edna-bumashchina_news561443.html", "text": "\n Последен ден, в който, ако пътувате до Канада, ще ви трябва виза. От петък - 1-ви декември, българите, които планират да бъдат в страната до шест месеца с цел туризъм, бизнес или пътуване, няма да имат нужда от такъв документ. \nИ все пак, ако отиваме със самолет, е нужно предварително одобрение чрез Електронната система за издаване на предварително разрешение за пътуване. \nОнези, които вече имат виза за Канада, могат да продължат да пътуват с нея, без да е необходимо да кандидатстват за одобрение.      \nБългарските граждани, които искат да работят легално на територията на Канада, могат да получат подробна информация за необходимите документи  .  Разрешения за работа се издават от Министерството на гражданството и имиграцията на Канада, като за целта се кандидатства в изнесения визов център на Канада в София или онлайн. На незаконно работещите лица се налага глоба, а при повторно нарушение те се депортират от страната, уточнява Нова телевизия.\n", "date": "2017.11.30", "title": "Иде историческият край на една бумащина!"}
{"url": "https://www.blitz.bg/svyat/sheshel-napravi-smrazyavashchi-krvta-razkritiya-za-tova-kak-pralyak-e-vnesl-otrovata-v-sgradata-na-tribunala-v-khaga-koyato-go-ubi-video_news561446.html", "text": "\n С оглед на това, че в сградата на Хагският трибунал има засилени мерки за сигурност, се поставя въпросът как въобще Слободан Праляк е могъл да внесе това нещо в съда. Това пише скопското издание \"Вечер“ за случилото се с  . \nКогато чу, че е осъден на 20 години затвор,  , седна на стола и изведнъж доби израз на лицето, който показваше болката и мъчението му. \nЛидерът на \"Сръбската радикална партия“ Воислав Шешел, който също беше подсъдим в Хагския трибунал, в изява пред сръбско издание, обясни кой е единственият начин да се внесе нещо в съда. Той също си задава този въпрос. \nШешел е бил там и знае процедурата и според него има само един начин това да бъде направено: \n\"Ще ви претърсят добре, когато ви водят в съда и когато ви връщат. Обувките ви се събуват и се претърсват. И се чудя как би могъл да го вкара. Единствено може да внесе шишенцето обвързано около гениталиите, защото тази част от тялото изобщо не я проверяват“, обясни Шешел. \nПраляк е сред шестте хърватски политици, които Международният наказателен трибунал за бивша Югославия нареди да бъдат съдени за военни престъпления по време на войната в Босна и Херцеговина. \nВниманието на обществото е привлечено, когато през 1991 година ,след избухване на войната, той се присъединява като доброволец към силите на HV и формира единица, съставена от художници и интелектуалци от Загреб. \nНа 29 май 2013 г. той е осъден на 20 години затвор за военни престъпления срещу човечеството, уточнява Канал 3. \n", "date": "2017.11.30", "title": "Шешел направи смразяващи кръвта разкрития за това как Праляк е внесъл отровата в сградата на трибунала в Хага, която го уби (ВИДЕО)"}
{"url": "https://www.blitz.bg/svyat/voynata-minava-v-novo-izmerenie-yaponskiyat-ministr-na-otbranata-onodera-napravi-pritesnitelna-prognoza-za-raketata-na-kndr-video_news561451.html", "text": "\n Според японският министър на отбраната Ицунори Онодера най-вероятно Северна Корея е изпитала  , отличаваща се от два път изпитаните през юли тази година ракети „Хвасон-14“. \n„С отчет на далечината и височината на полета, а също така и, че това бе ракета стартирана от мобилна пускова установка, невиждана до сега, може да се помисли, че това е нова балистична ракета междуконтинентален клас, отличаваща се от тези, които два пъти бяха изстреляни през юли тази година“, заяви министърът. \nОсвен това Онодера добави, че съдейки по публикуваните снимки, стартираната ракета е двустепенна, уточнява Фокус. \nОгнените езици, видни на снимките, според него са отличителна особеност на ракетите с течно гориво. \n", "date": "2017.11.30", "title": "Войната минава в ново измерение? Японският министър на отбраната Онодера направи притеснителна прогноза за ракетата на КНДР (ВИДЕО)"}
{"url": "https://www.blitz.bg/analizi-i-komentari/doyche-vele-kralitsata-e-gola-na-khod-e-shults_news561447.html", "text": "\"От стиснат задник звучна пръдня не излиза!\" Ако реформаторът Мартин Лутер беше жив, със сигурност щеше да отправи тази своя крилата фраза и към социалдемократите. Как може някой да си пречи сам толкова много? Вместо да хванат бика за рогата и да наложат на християндемократите ясно условие, при което да възникне една обновена и не толкова голяма коалиция, социалдемократите се занимават с дреболии: Край на частната здравна застраховка! Да не се премахва данък-солидарност за хората с най-високи доходи! Служителите на непълно работно време да имат право да работят и повече! Все едно точно от тези въпроси зависи съдбата на Германия. Извинете, но това не е нормално, пише \"Дойче веле\".\n Канцлерът трябва да е социалдемократ! \n И тъй като Социалдемократическата партия (ГСДП) не смее сама да подхване темата, по решаващия въпрос трябваше да се изкаже зам.-председателят на Християндемократическия съюз (ХДС) Армин Лашет. Естествено, че Ангела Меркел остава канцлер, каза той и добави следното: \"В противен случай социалдемократите няма защо изобщо да пристигат\". \n Само че би трябвало да е обратното. Миналия уикенд шефът на ГСДП Мартин Шулц трябваше да постави точно това изискване. Защото кралицата е гола, въпреки че мнозина все още не са го забелязали в сляпото си възхищение от нея. Та с кого иска да управлява тя? От самото начало Меркел изключи Лявата партия и \"Алтернатива за Германия\" като евентуални партньори. Тя преговаря без успех със Зелените и Свободната демократическа партия в продължение на четири дълги седмици. Да, точно така: жената, чийто посреднически талант се цени по цял свят, не може да състави ново правителство у дома! И ето, че остава само ГСДП. Друга алтернатива няма, смята Феликс Щайнер. \n А какво прави ГСДП? Тя размишлява за своята патриотична отговорност, но преди всичко е загрижена за самата себе си и иска да се обнови. Това е напълно разбираемо от гледна точка на опустошителните изборни резултати от 24 септември. Но нима социалдемократите сериозно смятат, че биха постигнали по-добри резултати, ако се стигне до нови избори? \n Да, ГСДП отново се нуждае от ясен профил. Но това профилиране би било много по-лесно начело на правителството, а не в опозиция или в ролята на младши партньор в една коалиция. Защото не друг, а канцлерът определя насоките на политиката, както е посочено кратко и ясно в конституцията. И когато сега се надига призивът, че трябва да бъдем отворени за новото, а под това се има предвид \"малцинствено правителство\", то и вариантът по-малкият коалиционен партньор да излъчи канцлера също би бил нов и значително по-стабилен. \n Защо тогава социалдемократите не се позиционират с доказания европейски политик Мартин Шулц начело като европейска партия? Така или иначе не е ясно защо точно Ангела Меркел, която също носи отговорност за актуалните проблеми на ЕС, трябва да бъде незаменима и при решаването им. \n \"Без Меркел\" означава и \"без Мартин\" \n За колебанието на Мартин Шулц може да има една-единствена разбираема причина: ако социалдемократите настояват за правителство, чийто канцлер да не се казва Ангела Меркел, то християндемократите със сигурност ще отговорят по следния начин: \"Тогава и без Мартин Шулц!\". \n Да, това би било тежък удар за Мартин Шулц, но не би представлявало сериозен проблем за Социалдемократическата партия. Защото в лицето на Зигмар Габриел и Андреа Налес партията разполага с двама кандидати, които също биха могли да поемат канцлерския пост. Дори и лявото крило на ГСДП не би отхвърлило Налес като кандидат-канцлер, защото тя се застъпва както никой друг за социална справедливост, а тази тема е балсам за душата на социалдемократическите функционери. \n Изводът: Социалдемократическата партия не е закъсала толкова много, както се опитват да ѝ внушат медиите, а и както си мисли тя самата в момента. Защото ГСДП има кадрови алтернативи. И идеи. А понастоящем ХДС не може да отговори със същото. Партията е напълно изхабена в програмно и кадрово отношение. Затова: ГСДП, събери смелост най-накрая! \n", "date": "2017.11.30", "title": "\"Дойче веле\": Кралицата е гола. На ход е Шулц"}
{"url": "https://www.blitz.bg/obshtestvo/tova-e-geroyat-kapitan-bonev-ot-granichno-politseyski-korab-obzor-koyto-zaedno-s-kolegite-si-spasi-120-dushi-v-egeysko-more-no-smrtta-na-dete-pocherni-sluchkata-video_news561458.html", "text": "\n Запознайте се с мъж, който заедно с колегите си е спасил повече от 400 мигранти. В края на миналата седмица заедно с колегите си  . \nКапитан Александър Бонев е командир на гранично-полицейски кораб \"Обзор\". Свикнал е да отсъства от дома дълго, защото вече 21 години работи във военноморските сили и в „Гранична полиция”. \nПрез последния месец обаче за първи път капитан Бонев видял толкова много мигранти, които търсейки спасение, рискуват живота си. В последните две извадени лодки имало общо 120 човека, но спасените били 119. Едно дете не успяло да оцелее. \nАлександър Бонев заедно с колегите си на българския кораб участват в мисия \"Посейдон\" на \"Фронтекс\". От началото на ноември пазят по бреговете на Егейско море границата между Гърция и Турция и вече са спасили повече от 460 мигранти от морето. \nРазстоянието от бреговете на Турция до сушата на Гърция е между 4 и 6 мили, обяснява капитанът. На препълнените гумени лодки им трябват около два часа да го изминат. \nИзточник: Нова телевизия\n", "date": "2017.11.30", "title": "Това е героят капитан Бонев от гранично-полицейски кораб \"Обзор\", който заедно с колегите си спаси 120 души в Егейско море, но смъртта на дете почерни случката (ВИДЕО)"}
