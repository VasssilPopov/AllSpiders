{"url": "https://www.blitz.bg/svyat/podivyal-mzh-vleze-v-mol-i-kla-khorata-nared-ima-edin-ubit-snimki_news552098.html", "text": "Мъж нападна с нож посетители на търговски център в град Сталова Воля в Югоизточна Полша, съобщиха полски медии. Инцидентът е станал около 15.00 ч. местно време в петък в най-големия мол на града в Подкарпатското воеводство.\n \n \nНападателят бе хванат и обезвреден от полицията. Той е поляк, местен жител - Конрад К. Няма информация за мотивите му.\n", "date": "2017.10.20", "title": "Подивял мъж влезе в мол и кла хората наред, има един убит (СНИМКИ)"}
{"url": "https://www.blitz.bg/svyat/liderite-ot-es-dadokha-zelena-svetlina-za-trgovski-pregovori-s-london_news552036.html", "text": "Лидерите на Европейския съюз дават „зелена светлина” за подготовката за търговски преговори с Лондон. Това заяви председателят на Европейския съвет Доналд Туск по време на срещата на върха в Брюксел. Веднага след това той написа в Twitter, че ще започне подготовка на втората фаза от преговорите от Brexit, съобщава Нова телевизия.\n В четвъртък и петък ръководителите на страните членки обсъждат дали в преговорите досега е постигнат напредък, който позволява започването на разговори за търговска сделка след развода между Лондон и Брюксел, съобщава БГНЕС. \n По време на първия етап двете страни се опитваха да се договорят по три въпроса: за границата между Северна Ирландия и Република Ирландия, за правата на гражданите на ЕС, живеещи във Великобритания и за тези на британците, живеещи в държави от Общността, както и за размера на сумата, която Лондон трябва да плати за напускането на ЕС. \n Официалните преговори за условията по Brexit започнаха на 19 юни в белгийската столица, почти една година след референдума в Обединеното кралство. Те трябва да продължат до ноември 2018 г., след което страните ще разполагат с половин година за ратификация на постигнатите споразумения в националните парламенти.  \n", "date": "2017.10.20", "title": "Лидерите от ЕС дадоха „зелена светлина” за търговски преговори с Лондон"}
{"url": "https://www.blitz.bg/svyat/malk-khlapak-podkara-moshchniya-dzhip-na-tate-a-kogato-politsaite-poglednakha-v-bagazhnika-za-roditelya-stana-strashno-snimki_news552051.html", "text": "Полицейски патрул от украинския град Ровно задържа бащата на 9-годишно момче, който му дал да кара семейния Jeep Grand Cherokee. При последвалата проверка се оказало, че във всъдехода има пистолет и наркотици, съобщават от украинската Пътна полиция на страницата си във Facebook, съобщава Факти бг.\n Детето управлявало автомобила, докато татко му се возел на пасажерската седалка. Когато ченгетата поискали документите на 33-годишния мъж, забелязали оръжие в салона на колата, за което бащата не могъл да покаже разрешително. \n \n Историята обаче не приключила с това. В суматохата момчето помолило да иде до тоалетна, където се опитало да се отърве от пакет с 25 таблетки с вероятно наркотично съдържание. \n \n Бащата бил задържан, а момчето било предадено на майка му, която била повикана на мястото на инцидента. Украинската полиция разследва случая. \n", "date": "2017.10.20", "title": "Малък хлапак подкара мощния джип на тате, а когато полицаите погледнаха в багажника, за родителя стана страшно (СНИМКИ)"}
{"url": "https://www.blitz.bg/svyat/styuardesa-otkroveno-pred-the-sun-ptnitsi-ot-prva-i-biznes-klasa-ni-plashchat-za-seks-na-borda-posle-ni-presledvat-po-khotelite_news551990.html", "text": "The Sun публикува откровенията на стюардесата, работещa в една от британските авиолинии вече над 10 години. Тя разкрива, че отишла в гражданската авиация, за да \"пътува по света, да се среща с нови хора и да получава високи заплати\". Жената обаче си спомня с ужас нравите, преобладаващи в този бизнес.\nПо нейни думи пътниците, често плащат за секс по време на полет. Това важи особено за пътниците от първа и бизнес класа. Така миналата година две нейни колежки спечелили доста пари, правейки секс с пътници. \nСтюардесата казва, че нейна колежка, която заработвала като проститутка била спипана и уволнена скоро след срамната случка. \nПо думите й пък друга служителка по време на пътуване до Лос Анджелис отишла в хотелска стая, за да прави секс. \n\"Пътниците са готови да платят за малка играчка в прилепнала пола\", отбелязва стюардесата. \nСлужителката признава още, че, когато по време на полета има поне относително мълчание, лесно може да се чуе шумът от интимни ласки в зоната за отдих на членовете на екипажа. \nТя уверява, че имало и ситуации, когато един от пилотите \"прекарал време\" със стюардеса, докато съпругата му била в същия самолет. Превод и редакция: БЛИЦ \n", "date": "2017.10.20", "title": "Стюардеса откровено пред The Sun: Пътници от първа и бизнес класа ни плащат за секс на борда, после ни преследват по хотелите"}
{"url": "https://www.blitz.bg/svyat/zasnekha-kak-mzh-si-peche-zhivo-sladko-kuchentse-zashchoto-e-gladen-snimki-18_news552107.html", "text": "Мъж бе хваната с камера как пече живо сладко кученце над огън, защото „е искал да го изяде“. Мъжът, който не е идентифициран, е бил заснет от свой колега, докато е убивал малкото кученце в Китай.\nКлипът с ужаса по-късно бе споделен в социална медия. На кадрите, които не са публикувани от в. „Метро“ заради ужасния им характер, работникът във фабрика е провесил на въже кученцето над огъня. \nЖивеещ в Джуджанг защитник на животните е изпратил клипа до информационните агенции, като твърди, че мъжът по-късно е показал останките на кучето. Джин каза пред „Мейл Онлайн“, че клипът му е бил изпратен на 18 октомври. Тя е била толкова ужасена, че е решила да намери изрода и да му каже, че е направил зло. \nТака и станало,  но когато тя и други активисти отишли да разговарят с него, той им казал, че го прави защото „обича да яде месо“. Превод и редакция: БЛИЦ \n", "date": "2017.10.20", "title": "Заснеха как мъж си пече живо сладко кученце, защото е гладен (СНИМКИ 18+)"}
{"url": "https://www.blitz.bg/svyat/vseki-sam-za-sebe-si-ekipazh-na-yaponski-iztrebitel-panicheski-byaga-ot-goryashcha-mashina-video_news552075.html", "text": "В мрежата се появи видео, на което двама пилоти на Ф-14 панически бягат от горящ изтребител, забравяйки за всичките правила за поведение в извънредни ситуации. На кадрите се вижда, че годи предната част на изтребителя, при което пламъците и черният дим постепенно обхващат и кабината.\nЕдиният от пилотите, забравяйки за всичко в паниката, напуска самолета, без дори да се опита да помогне на своя колега. В същото време, когато вторият пилот все пак успява да се измъкне от горящата машина, той, игнорирайки своя събрат по оръжие, бяга надалеч от самолета.   \nПо данни на в. „Дейли Мейл“, инцидентът е станал в авиобазата Hyakuri в Япония в сряда, но известно за него става едва сега.  \nПилотите е трябвало да направят тренировъчен полет, но повреда в шасито и изтичането на гориво довели до пожара.   Превод и редакция: БЛИЦ \n \n   \n \n", "date": "2017.10.20", "title": "Всеки сам за себе си: Екипаж на японски изтребител панически бяга от горяща машина (ВИДЕО)"}
{"url": "https://www.blitz.bg/svyat/vpreki-smeshnata-globa-diviyat-shved-prebil-rodnata-kamerierka-si-poluchi-zasluzhenoto-v-stranata-si_news552084.html", "text": "Ралф Сундберг, който през лятото счупи челюстта на българската камериерка Дияна Петкова със зверски ритник в главата й във фоайето на хотел в Слънчев бряг, бе застигнат от частична справедливост в родината си.\n След като 54-годишният скандинавец се прибра в Швеция в края на септември, след плащането на глоба от 4500 лева за бруталния ритник в лицето на камериерката Диана и отърва затвор от три години у нас, работодателите му го уволниха. Ралф Сундберг вече не е общ работник във фабриката за мляко и млечни продукти в шведското градче Шьопинг. Агресорът е бил уволнен от работа още преди да се прибере в родината си, като от фабриката за мляко в 18-хилядното градче Шьопинг са използвали като мотив за изгонването на Ралф срамната му изцепка в страната ни. \n \"Сега Ралф е безработен и трудно ще си намери работа в град Шьопинг. Тук всички са наясно какво е извършил в България, грозният инцидент в Слънчев бряг получи шумен отзвук в Швеция. Повярвайте ми, Ралф Сундберг много трудно ще изчисти опетнената си репутация и тя няма да му бъде от полза при намирането на нова работа\", коментира журналистът Томас Линдстрьом от регионалния вестник \"Кьолстаон\". \n", "date": "2017.10.20", "title": "Въпреки смешната глоба: Дивият швед, пребил родната камериерка, си получи заслуженото в страната си!"}
{"url": "https://www.blitz.bg/svyat/skandal-reklama-na-seks-turizm-v-ukrayna-vzrivi-mrezhata-video_news552114.html", "text": "Азербайджанките авиолинии разпространиха реклама, в която откровено се намеква за секс туризма в Украйна. Сюжетът на видеото се състои в това, че когато главният герой разбира за новите, евтини полети до Киев на Buta Airways, веднага хуква да си купува билет и орехи, които се смятат за афродизиак.\nМомичето на регистрацията се шегува с героя относно намеренията му, но той казва, че орехите ги носи на роднина, за да направи баклава.   \nВ Киев пътникът на полета е посрещнат от момичета с табелки, на които пише „Закір“ и „Тофик“. \nСкандалният кип взриви украинците. „Това е международен скандал. Удар под пояса. Смятам, че това е унизително за украинските жени“, пишат те.    \nButa Airways е държавно предприятие, което влиза в състава на националната авиокомпания на Азербайджански Авиолинии.    Превод и редакция: БЛИЦ   \n", "date": "2017.10.20", "title": "Скандал: Реклама на секс туризъм в Украйна взриви мрежата (ВИДЕО)"}
{"url": "https://www.blitz.bg/layfstayl/shoubiznes/samo-v-shou-top-10-na-zvezdite-s-kulinarni-umeniya_news552033.html", "text": "Когато родните звезди запретнат ръкави и започнат да творят кулинарните си вълшебства в кухнята, забравяме и за певческия, и за актьорския им талант. Не за друго, а защото те разчитат много на момента, в който ще омагьосат сетивата така, както умеят да го правят и от сцената. И публиката да изпада в екстаз. И много им се получава. Ето защо и „ШОУ” прави своята класация за 10-те родни популярни личности с най-запомнящи се кулинарни умения.\n \nПевицата Камелия Воче е известна с кулинарните си умения. Тя може да измайстори с продукти и подправки всевъзможни красоти, с които да впечатли не само небцето, но и душата на всеки човек. Малцина знаят обаче, че колкото и да й е любимо готвенето, има моменти, в които на Ками дори не й се влиза в кухнята. Самата тя е споделяла преди време за такъв период, в който е изгубила желанието си да готви и с месеци не влизала в кухнята. Но това се случва много рядко. \nТалантливата певица е утвърден кулинар с две готварски книги зад гърба си. А изданията й са красиви, богато илюстровани и изпълнени с рецепти от италианската и българската кухня. Една от книгите й например включва рецепти, любими на личности като Джовани Бокачо, Рафаело, Пучини, Росини, Мария Антоанета и много други. „Около три месеца се рових из различни ръкописи и документи. Намерих материали в библиотеката в Бергамо, ходих до Роверето – там има много стара библиотека, в която се пазят антични документи. От тях си „откраднах” една рецепта от 17-и век – сладкиш, направен предимно от сушени плодове. Попаднах на ръкописи, които ми показаха, че гениални хора са били или безкрайни естети, или безкрайно небрежни към своето хранене”, споделя Воче преди време в интервю. \nЗа Катето Евро тайни в кухнята май няма. Тя е най-добрата кулинарка сред актрисите, въпреки че от скромност би определила себе си просто като „добър готвач”. Истината е, че актрисата обожава да експериментира в кухнята и да преоткрива различни вкусови комбинации, за които дори не е предполагала, че могат да се окажат сполучливи. Миналата година, когато Катето Евро посрещна своя 60-и рожден ден, тя направи и своя дебют като автор. Звездата от култовия филм „Оркестър без име” написа своята „Тетрадка за рецепти и спомени”, в която гарнира кулинарни рецепти с весели житейски спомени. \n„През тези 60 години снимах филми, играх в театър, работих в телевизия, омъжих се по любов, отгледах син, а сега си имам и внучка – Катерина. Минах и през щастие, и през тъга. Спечелих и загубих приятелства. Простих се със скъпи за мен хора. Натрупах опит и в готварството, благодарение на моята майка и баба и не на последно място на моя съпруг, който обичаше да си хапва. Сега се осмелих да направя своя кулинарна книга, гарнирана със спомени, и се надявам да съм полезна на тези, които чрез храната искат да зарадват семейството и приятелите си”, сподели тогава актрисата. И днес продължава да е все така сигурна, че споделеното от нея в книгата помага на много жени да се осмелят да си повярват, че са наистина добри кулинари. \nПодобно на Катето Евро и Мария Статулова е една от най-запомнящите се актриси, почти толкова сръчни и с черпак в ръка. За нея готвенето е не толкова задължение, колкото удоволствие, което много наподобява характера й – свеж, ненатрапчив и обичан. \nАктрисата се е снимала в десетки филми: „Авантаж”, „Откраднати очи”, „Да обичаш на инат”, „Маневри на петия етаж”, „Дами канят” и др. Култова е и ролята й в сериала „Седем часа разлика”. Тя е съпруга на режисьора Димитър Радичков, който е син на писателя Йордан Радичков. \nКогато е в кухнята, Мария държи да влага специално отношение към приготвяната храна. Освен това когато реди трапезата след това, тя е не само богато отрупана, но и пълна с колоритни семейни истории. Атмосфера, на която биха завидели много гости. \nКогато стане въпрос за зимнина, всички в естрадната гилдия се допитват до Маргарита Хранова. Голямата ни българска певица неслучайно има славата на най-добрата кулинарка в жанра, нищо че за мястото се борят и други нейни колежки. Маргарита не само приготвя без усилия всякакви завъртени ястия, с които посреща гостите си, но и туршиите й са като за готварска книга. Всяка година тя сама си слага зимнина и не разчита на готови продукти. \nПрипомняме, че наскоро видяхме малка част от кулинарните й умения и в дуела й с шеф Петров в Къщата на „ВИП брадър”. Тогава Марги сготви превъзходно месо и успя да победи безапелационно егоцентричния кулинарен гуру, чието месо бе определено като твърде солено и сурово. \nЛатинка Петрова е актриса повече от 20 години. И макар славата й да идва много по-късно, това не й попречи да стане една от най-любимите актриси и лица на родния екран. Малцина знаят обаче, че освен фурия на сцената и пред камерите Латинка Петрова е и отличен готвач. Когато се развихри в кухнята, никой и нищо не може да я спре да превърне продуктите, с които готви, в истински кулинарни шедьоври. Една от любимите рецепти на актрисата например е пиле с вълшебен мандаринов сос, което тя приготвя за специални случаи за своите близки и приятели. \nЛюбопитен факт за нея е, че преди 30-ата си година тя не се е задържала много в кухнята. Започнала да готви едва след като се омъжила. И постепенно открила, че това й носи повече страст, отколкото чувство за добре изпълнен съпружески дълг. А за нейно щастие и съпругът й обича да готви, така че двамата си поделят кулинарния майсторлък. Въпреки че „гледаме да е поотделно, защото иначе всеки добавя сол, без да знае дали е сложено”, закачливо подава в типичен хумористичен стил Латинка Петрова. \nЗа актрисата Нона Йотова готвенето също може да се нарече начин на живот. Тя обича да събира приятели и да им поднася кой от кой по-изкусителни специалитети. А най-доволен, разбира се, остава съпругът й Богомил Бонев, който също се пробва в кухнята от време на време. При това сполучливо. Когато се наложи, участва и в домакинската работа - раздига съдовете от масата, чисти, разтребва. \n„Аз си признавам, че тепърва започвам да се уча на някои неща. Майка ми беше много добра готвачка, баба ми също беше много добра и някак си съм свикнала аз да съм глезената, докато някой друг готви”, признава си актрисата и певица. Но и не седи на едно място – вече е точно толкова добра, колкото са и роднините й. \nЧаровният тв водещ и певец Драгомир Драганов е заклет кулинар. Малко са ястията, които би се затруднил да приготви. Той например много обича да приготвя ризото с много зеленчуци. Почитател е и на свинското, което на трапезата му е в компанията на червено вино, харесва суши. \nНеговата най-голяма страст обаче е шоколадът. Освен че си го купува, Драго страшно обича и сам да си приготвя шоколадовите десерти. Водещият не слага какао, а разтопява натурален шоколад, с който покрива блатовете на своите сладки вълшебства. \n„Готвя на око и вкус. И винаги за удоволствие, а не по задължение. Тайната ми е, че импровизирам всеки път, а количеството на храната преценявам по своя собствен апетит и по това колко гости ще посрещам”, издава тв водещият. А да готви се научил още като дете – заради професията на родителите си, които са геолози и пътували доста често. На Драго му се налагало да остава с баба си, за чиято престилка бил плътно вързан. „Станах цар на пържените яйца. Тогава разбрах какво удоволствие е да импровизирам в кухнята, когато никой не ми пречи”, добавя още Драганов. \nПевицата Тони Димитрова също не крие, че е отличен майстор в кухнята. „Нескромно е, обаче съм много добра в кухнята. Детето ми след всяко хранене възкликва: „Мамо, спешно е необходимо да открием „Бързо хранене”, споделя бургаската певица. И издава, че винаги се старае да залага на творчеството в кухнята - не спазва рецепти, разчита на въображението и усета си. Щедра е на подправките, но подбира предимно български и не залита по екзотиката. Едно от любимите й ястия е филе от сьомга, приготвено на тънки кедрови дъски. Три такива дъски певицата получава като подарък от българи в Канада. \nИначе вкусът й е непретенциозен. Не си пада много по месото, но за сметка на това е луда по ориза – особено във вид на ризото. Едва устоява и на препечени филийки от лимец със сирене, както и на сармички, на които е истински майстор. \nФеноменалният гимнастик Йордан Йовчев признава, че дължи успехите си на невероятната си воля и дисциплина в спорта. От години спортистът ни спазва и строг хранителен режим. Когато не е в период на подготовка за състезание, шампионът обича да изненада любимите си хора с приготвено от него ястие. И колкото и учудващо да звучи на някои – готвенето го разтоварва и в същото време го зарежда с положителна енергия. Един от любимите му специалитети са постни спагети с пармезан. \nАктьорът Ненчо Илчев прави фокуси не само на сцената, но и в кухнята и знае куп трикове за приготвянето на по-вкусни ястия. Като например, че винаги прибавя по един голям картоф, когато вари боб. Към края го вади и го намачква с доматите и червения пипер и го връща обратно. Това е тайната, заради която актьорът е прочут с боба си. Научил я от майка си, която пък е автор на първите му рецепти. Рецепти, които Илчев започнал да приготвя, когато дошъл в София, за да учи в Медицинския колеж. Малко след това се ориентира към актьорското майсторство и завършва ВИТИЗ. Било септември 1989 г. - точно преди промяната. „Никога няма да забравя как тогава магазините се изпразниха за два дни. Нищо нямаше по рафтовете в супера. Дори тоалетна хартия, камо ли храна”, разказва актьорът. Тогава се научил да готви по-простички гозби и правел от нищо нещо. А за всеки случай майка му пращала буркани с картофена яхния от Момчиловци. \nДнес Ненчо има определен брой любими рецепти и обикновено си приготвя тях. Някои е научил от колегата си Любомир Нейков, други от Иван Радоев. „Любо ми е давал много интересни, той готви страхотевично. И почти всеки ден. Много обича. А каква рибена супа прави! Чудна!”, обяснява Илчев. А съпругата му Зорница предпочита постни гозби, но се съобразява с двамата мъже вкъщи - Ненчо и сина им Момчил. \n \n", "date": "2017.10.20", "title": "Само в \"Шоу\"! Топ 10 на звездите с кулинарни умения"}
{"url": "https://www.blitz.bg/analizi-i-komentari/v-kataloniya-reshikha-da-nakazhat-bankite-predateli_news552027.html", "text": "С оглед на засилването на напрежението в Испания, каталонците намират постоянно нови възможности за борбата си за независимост, които биха могли да ударят по Мадрид така, че там наистина да се усети. В съобщение в Туитър, обръщайки се към своите 270 000 последователи, Националната асамблея на Каталония призова жителите на региона да изтеглят парите си от банковите клонове и от банкоматите на CaixaBank и Banco Sabadell в петък в знак на протест срещу решението на финансовите институции да преместят щаб квартирите си извън автономния регион, съобщават местни медии.\n„Отидете в петък в една от основните банки и вземете толкова пари, колкото искате. Не забравяйте, че това са вашите пари“, призова Националната асамблея на Каталония. \nГражданските организации в Каталония настояват за масово теглене на пари от банкоматите в петък, за да се окаже натиск върху правителството на Испания. При това организаторите не знаят колко пари ще трябва да бъдат изтеглени, за да се постигне целта, а и какво да се прави след това с наличните. \nДействието е насочено към петте основни банки в Каталония: Caixa Bank, Sabadell, Bankia, BBVA и Santander. Организаторите се обърнаха към клиентите на Caixa Bank и Sabadell с призива да демонстрират своето несъгласие със скорошното решение банките да преместят извън региона своите щабквартири. \n„Това е първото и пряко“ мероприятие, организирано от  Crida per la Democrà cia (Призив за демокрация). Тази група, която включва в себе си две от основните организации, борещи се за независимостта на Каталония: Catalan National Assembly и Òmnium Cultural. \nМасовото теглене на средства също е насочени към осъждането на ареста на президентите на Catalan National Assembly и Òmnium Cultural — Хорди Санчес и Хорди Куйхарт, които в момента са под стража.   \nСлед като банките обявиха, че напускат Каталония, никой не реагира на новината, защото всички бяха заети с референдума и неговите последствия. В момента си спомниха за банките и твърдата им позиция може да им струва скъпо. \nСега предстои да се изясни до каква степен банковата система на Испания е устойчива и платежоспособна. Но със сигурност може да се каже, че проблем с наличните в банките в региона ще има.  \nНе  е ясно колко души ще подкрепят призива, но ако се допусне, че това направят повечето от онези, които следват в Туитър CNA, то за Каталония това ще е доста внушителен акт на протест, защото в момента в региона живеят около 7.5 милиона души от 47-милионното население на Испания.  Превод и редакция: БЛИЦ \n", "date": "2017.10.20", "title": "В Каталония решиха да накажат банките предатели"}
{"url": "https://www.blitz.bg/layfstayl/shoubiznes/melani-grifit-napravi-uzhasno-priznanie-strada-ot-strashna-bolest_news552064.html", "text": "\n Мелани Грифит разкри, че е болна от епилепсия, предизвикана от стрес, съобщи Контактмюзик. Актрисата, която е на 60 години, е започнала да получава припадъци в края на брака си с Антонио Бандерас. Те се разделиха през 2014 г. Тя разказа за заболяването си на семинар за женското мозъчно здраве в Лос Анджелис. \n Диагнозата за неврологичното заболяване е поставена на Мелани Грифит в Кан през 2011 г., след като получила тежка криза на яхта. Тя изрази разочарованието си, че преди това оплакванията й не са приемани сериозно в САЩ. \n\"Бях изключително стресирана. Всичките ми припадъци са в момент, когато съм била стресирана до крайност\" - обясни заболяването си Мелани Грифит. След това се пошегува, че разводът с Антонио Бандерас й се е отразил положително, защото след него почти няма припадъци. \n Съчетаването на ролите на съпруга, майка и жена с професия е много стресиращо, продължи Мелани Грифит. Тя каза, че не си спомня да е спала добре от 35 години.Мелани Грифит постави също въпроса за достъпа до здравеопазване на хората, които нямат късмета да са богати като нея. \n", "date": "2017.10.20", "title": "Мелани Грифит направи ужасно признание, страда от страшна болест"}
{"url": "https://www.blitz.bg/svyat/pkhenyan-yadrenite-ni-raketi-sa-nasocheni-samo-sreshchu-sashch-shche-otvrnem-na-ognya-s-ogn_news552070.html", "text": "\n Пхенян не планира никакви преговори със САЩ за своята ядрена програма, каза високопоставена севернокорейска дипломатка, цитирана Ройтерс. Според нея притежаването на ядрено оръжие е въпрос на живот и смърт за Северна Корея.  \nСАЩ ще трябва да се примирят с ядрения статут на Северна Корея, добави Цой Сон Хи, която е генерален директор на отдела за Северна Америка във външното министерство на КНДР. Тя говори на провеждащата се в Москва международна конференция по неразпространението на ядреното оръжие. \"Сегашната ситуация задълбочава нашето разбиране, че се нуждаем от ядрено оръжие, за да отблъснем потенциална атака\", посочи Цой. \nПхенян не очаква ядрено нападение от никой друг, освен от Вашингтон, и затова ще отговори с ответен удар само срещу САЩ, а не срещу трети страни, заяви тя. \"Нашата ядрена програма и оръжията ни са насочени срещу САЩ. Ние ще отвърнем на огъня с огън\", изтъкна дипломатката. \n", "date": "2017.10.20", "title": "Пхенян: Ядрените ни ракети са насочени само срещу САЩ, ще отвърнем на огъня с огън"}
{"url": "https://www.blitz.bg/blits-tv/ptnik-se-opita-da-preticha-prez-relsite-na-metroto-no-be-smazan-mezhdu-motrisata-i-perona-uzhasyavashcho-video_news552068.html", "text": "Жител на Северен Рейн Вестфалия реши да претича през линията директно пред идващото метро, но не успя. Мъжът бе смазан между мотрисата и перона, но, по чудо, оживя. Камера за наблюдение е заснела как човекът едва не попада под колелата на вагона, пише в. \"Дейли Мейл\".\n След инцидента мъжът е бил хоспитализиран със счупени крака.   \n \n", "date": "2017.10.20", "title": "Пътник се опита да претича през релсите на метрото, но бе смазан между мотрисата и перона (УЖАСЯВАЩО ВИДЕО)"}
{"url": "https://www.blitz.bg/svyat/national-interest-ruskite-s-400-promenyat-pravilata-na-igrata-v-blizkiya-iztok_news551656.html", "text": "Авторитетното американско издание National Interest публикува изключително интересния материал на Стивън Брайън под заглавие „Russia's S-400 Is a Game Changer in the Middle East (and America Should Worry)”, който БЛИЦ предлага без коментар и редакторска намеса.\nРешението на Саудитска Арабия да закупи от Русия ЗРК С-400 „Триумф” стана мощен удар по САЩ и по техните европейски съюзници. Преди това Турция подписа с Русия споразумение за 2,5 млрд долара за същите С-400. А сега Москва води преговори с Египет за предоставяне на данни за системата. \n  \nЕгипет вече има ЗРК С-300ВМ, известен като „Антей-2500”, който се използва за поразяване на балистични цели на малка и средна далечина, крилати ракети, високоточни оръжия, самолети от стратегическата и тактическата авиация, а също така самолети за ДРЛО и РЕБ (отначало С-400 се наричаше С-300ПМУ-3). \n  \nКомплекси С-300 има и Гърция, която е член на НАТО. Получи ги от Кипър, когато турците го заплашиха с война. \n  \nИ други страни притежават такива комплекси, сред тях са Китай, Индия, Украйна, Венецуела, България и много други. \n  \nС-400 обаче коренно променя положението. Причината е, че този комплекс може да изстрелва четири типа ракети-прехващачи: ракета със свръхголяма далечина 40Н6Е (400 км), ракета с голяма далечина 48Н6 (250 км), ракетата със средна далечина 9М96Е2 (120 км) и ракета с малка далечина 9М96Е (40 км). \n  \nНо и това не е всичко. Ракетата 9М96Е2 е главното достойнство на комплекса С-400. Тя лети със скорост 15М (примерно 5 км/сек или 18 000 км/час и дори може да поразява цели на височина само 5 метра над земната повърхност. Освен това по време на маневрирането нейното радиално претоварване може да достигне до колосалните 20g. Ракетата е предназначена да поразява самолети и ракети на противника, летящи непосредствено над повърхността на земята, а също така за унищожаване на крилати ракети. \n  \nЕдин от водещите световни експерти в авиокосмическия отрасъл докторът на науките Карло Коп (Carlo Kopp) твърди, че С-200 може да бъде снабдена с РЛС за откриване и захват на цели, предназначени за унищожаване на съвременни „невидими” самолети като F-22 и F-35. Те работят в широк честотен диапазон, включително на високи и свръхвисоки честоти, което им позволява да откриват изтребители, направени по технологията „стелт”. \n  \nВ основата на тази технология лежи принципът за малка забележимост от радарите в Х-диапазона, които преди всичко се използват в армията и в гражданските организации. \n  \nНа самолетите F-35 средствата за осигуряване на малка забележимост основно са разположени в носовата част, а това значи, че когато машината се отклонява от целта, тя става уязвима. \n  \nС времето цялата система за ПРО на САЩ и техните съюзници, работеща основно в Х-диапазон, остарява и затова Китай и Русия активно развиват технологията за малка забележимост при създаване на нови самолети и ракети. \n  \nНаред със съвременните РЛС Русия има мощна комплексна система за ПВО, макар да притежава много по-малко съвременни самолети, отколкото САЩ и НАТО. Русия пропусна цяло десетилетие в оръжейната надпревара, когато нямаше пари за разработка и построяване на нови самолети. Пък и сега нейната икономика трудно произвежда ново оборудване в достатъчни количества. \n  \nТрябва да се каже, че една от причините, заради която Русия развива своята ПВО и създава средства за противодействие на американските „невидими” самолети и крилати ракети, е фактът, че тя няма средства за формиране на голям парк от съвременна изтребителна авиация. \n  \nЕдно от достойнствата на свръхдалечната ракета 40Н6Е обаче е, че тя е способна да поразява цели извън зоната на действие на активните средства за ПВО, например въздушни командни пунктове и самолети за ДРПО Е-3 Sentry от системата АУАКС. \n  \nТези самолети на САЩ са базирани в Япония на авиобазата Кадена и в ОАЕ в Ал-Дафре. Те станаха уязвими за ракетите на С-400 и затова загубиха своето преимущество да са недосегаеми за средствата на ПВО на противника. Изглежда, че потенциалът на самолетите АУАКС, създадени през 1960-те години, сега вече е изчерпан. \n  \nС-400 също така могат да се използват против балистични ракети, което изглежда е заинтересувало Саудитска Арабия. Не е известно обаче доколко са добри да изпълняват такива задачи. \n  \nРуснаците определено извършиха пробив, доставяйки оръжие на някои страни от НАТО, които имат твърде неопределено бъдеще в този блок (например Гърция и Турция), както и на верни сателити на САЩ като Саудитска Арабия и други държави от Персийския залив, например ОАЕ. Съвсем неотдавна се появи съобщение, че ОАЕ след няколко месеца ще закупят заплашителния многоцелеви изтребител Су-35, явяващ се сега най-големият брилянт в короната на руските ВВС. \n  \nРуският пробив е важен и в техническо отношение. САЩ нямат реален конкурент на системата С-400 и видимо не изпитват особена тревога, докато наблюдават как тези комплекси се пръскат по света. Много жалко, но сега вече е много късно нещо да предприемат. \n  Превод и редакция: БЛИЦ \n \n", "date": "2017.10.20", "title": "National Interest: Руските С-400 променят правилата на играта в Близкия Изток"}
{"url": "https://www.blitz.bg/svyat/mezhdunaroden-skandal-vzrivi-solun_news552066.html", "text": "\n Началникът на Пети отдел в македонската служба за сигурност и негов подчинен, издирвани от Интерпол, са арестувани в Солун, съобщиха телевизия „Телма“ и електронното издание МКД. Официална информация се очаква в петък заедно с екстрадицията им.  \nСпоред гръцки медии двамата, с фалшиви паспорти, са заловени на летището в Солун в опит да отлетят за Будапеща. Горан Груйевски, директор на отдела за следене на комуникациите в Управлението за сигурност и контраразузнаване (УБК), и неговият подчинен и някогашен заместник Никола Бошкоски се укриха, след като съдът разпореди със закъснение те да бъдат арестувани заради скандала с масовите подслушвания по време на управлението на ВМРО-ДПМНЕ. \nСрещу двамата има обвинения, че са унищожили специални разузнавателни средства, за да прикрият следите от операции по подслушване, и са нанесли вреди на държавата в размер 1.4 млн. евро. \n \n", "date": "2017.10.20", "title": "Международен скандал взриви Солун!"}
{"url": "https://www.blitz.bg/layfstayl/khoroskop/tezi-lyubovni-sveti-za-zodiite-ne-sa-za-izpuskane_news552035.html", "text": "\n Това е съветът, от която всяка зодия има нужда. Понякога не е нужно да казваш много, за да си казал всичко. \nЕто и какви са любовните съвети с по едно изречение за всяка от 12-те зодии.\n Овен \n Гневът и любовта не вървят ръка за ръка, научи се да обичаш така, че никога да не искат да си тръгнат от теб. \n Телец \n Не се колебай и действай, ако сърцето ти обича истински, в противен случай ще загубиш човека, с когото си. \n Близнаци \n Не поставяй себе си на първо място, дай на другият да блесне в любовта. \n Рак \n Не давай всички от себе си на грешните хора, изчакай този, за когото всичко си заслужава. \n Лъв \n Не мисли, че някой в живота ти със сигурно ще те изневери и ще те предаде, вярвай повече на любимия човек. \n Дева \n Гледай със сърцето, не с очите, защото любовта ще ти се изплъзне. \n Везни \n Давай всичко от себе си и не се страхувай, че някой ще те нарани - така се обича истински. \n Скорпион \n Никога не забравяй колко си специален и че заслужаваш истинската голяма любов да ти се случи. \n Стрелец   \n Не оставяй нищо на случайността, бори се за любовта, за да я имаш. \n Козирог \n Не мисли, че всички други двойки са по-щастливи от вас, всеки си има проблеми, но никой не ги показва на другите. \n Водолей \n Довери се от сърце и пусни любовта в живота си, само така ще видиш какво е щастието. \n Риби \n Не мисли за минали случки, грешки и тревоги... любовта съществува, само когато гледаш в бъдещето. \n", "date": "2017.10.20", "title": "Тези любовни съвети за зодиите не са за изпускане!"}
{"url": "https://www.blitz.bg/layfstayl/shoubiznes/anton-stefanov-izpepeli-shef-petrov-toy-vinagi-shche-e-krgla-nula-za-men_news551828.html", "text": "Антон Стефанов е поредният, който напусна Къщата на „ВИП брадър”, но не като жертва, каквито бяха повечето коментари отвън, а като човек, който е напълно удовлетворен от показаната воля и позиции. Потвърждение за това дава самият той в откровен разговор пред \"ШОУ\".\n - Да започнем с влизането на Миглена Ангелова в Къщата, защото предизвика доста коментари – мнозина откроиха агресия в нейния подход към теб, но не ти ли се струва, че няма друг начин да влееш хъс в някого и така да му помогнеш, освен ако не го провокираш, за да даде най-доброто от себе си? Защото за протяжни и сладникави думи нямаше нито време, нито условие?! \n- Да. Но първо искам да кажа, че изключително се зарадвах, че влиза външен човек и то мой приятел. Когато видях Миглена, ми стана много приятно. Изпитах една еуфория, но пък в същото време в началото не подозирах, че това е един лайф, който върви като интервю. И бях леко шокиран. Но когато тя каза: „Ела на люлките, ела да си поговорим”, усетих, че е лайф, все пак съм човек, работил в телевизия. И не се почувствах по никакъв начин притеснен от нейните въпроси. Даже напротив. Отговарях спокойно и точно. И искам \nДругото което – аз наистина много исках да изляза от Къщата, това беше моята мечта, молех се да се случи, тъй като вече не издържах на ежедневните скандали в нея. Така че дори интерпретациите, че разговорът с Миглена е бил с отрицателен ефект за мен, пак е в моя полза. И аз й благодаря. Аз нямах амбиции нито за победа, нито да оставам до края на формата, нито имах желание да се боря да съм във финалната петица накрая. Радвам се, че желанието ми се сбъдна. - В момента има ли я вътрешната съпротива към различните коментари за теб, докато беше в Къщата? \n- Подочувам вече какви са били коментарите за мен. Хората ме определят като малодушен. Искали са повече да контрирам, да отговарям. Но ще кажа това, което мисля – няма да отговарям на простотията с простотия. Няма да отговарям на врявата с врява и няма да крещя неистово срещу нещо, с което не съм съгласен. Приел съм една позиция, която считам за правилна за себе си – специално срещу шеф Петров, когато избухна големият скандал, и не смятам, че дължа обяснения. Смятам, че това да мълчиш и да не говориш с един човек, и да не ядеш от храната му, също е позиция и то по-силна, отколкото да му врякаш постоянно, да му крещиш и отговаряш на простотиите. Не може да се каже за един човек, че е малодушен, при условие че след като никой не го е подкрепял в тези моменти в Къщата, е устоял на позицията си. Аз пък смятам, че имам силна воля, щом съм го направил. - Кога възпитанието на един човек се превръща в позиция? На фона на всичките тези яростни и грозни обиди, които ви се изсипаха отгоре? \n- Как ще се почувства който и да е човек, как ще се почувстваш ти, ако някой ти каже, че на погребението ти ще има само трима човека? А как трябва да се чувства човек, когато го наричат „мишок”, който е лизал обувки, за да се издига в кариерата си и още там какво беше… Но мен не могат да ме засегнат тези думи, защото шеф Петров е никой в моя живот. Шеф Петров винаги ще си остане за мен една кръгла нула и никога аз няма да падна на неговото ниво – да му се обяснявам и отговарям. Така възпитанието се превръща в позиция и пак казвам – никого досега не съм обидил в Къщата на „Биг Брадър” Шеф Петров пред когото и да е било. Защото, когато ти липсват първите седем години, никой не може да ти ги навакса! А той според мен е пропуснал първите свои седем години! \n- А още по-лошо е, когато и егото се окаже недостатъчно добре нахранено?! Виждаме какво се случва с всички останали около него… \n- Но това е човек без позиция, защото той я мени през един ден. Първо каза, че няма да готви, а в същото време на следващия ден приготвя шест манджи. Как може да му се вярва на този човек? Кога е искрен? Аз лично не мога да му повярвам. След това – Мегз първо беше селянка от Раковски, а на следващия ден е просперираща бизнесдама. Единият ден аз съм мишок, а на следващия – много интелигентен мъж. Кога Шеф Петров е искрен, кога казва истината?! Не мога да го разбера. Или \nили просто нещо не е добре. И да, това е човек с много силно его – той не търпи чуждо мнение. Всеки, който е против него, е негов враг. Този човек постоянно ескалира напрежение, дори когато мълчи. - Нали беше дал и премина през своя обет за мълчание… \n- За съжаление пак ръкомахаше и пак си отваряше устата дори и тогава. - Много лесно сякаш се говори за един човек, че е в ролята на жертва, но какво всъщност означава това според теб? Дали когато един мъж е защитаван от жена; или когато си мълчи и понася стоически някакви обиди, на чието ниво не иска да слиза; или е нещо трето? \n- Аз не съм се чувствал жертва, най-малкото пък на шеф Петров. Напротив. Гордея се с всичко, което съм направил в тази къща, колкото и малко да е то. А Мария и сама обясни, че в този момент си е действала по неин казус, не толкова за да защити мен. Думите й бяха – ти достатъчно много изтърпя седем дни. Това си е мой казус и моя битка. - Получи се голямо разминаване между смисъла от думите във визитката и поведението ти след това в шоуто? Би ли коригирал казаното там, ако сега имаше тази възможност? \n- Ами да, сигурно щях да кажа, че в живота си съм на 100% за всичко – и когато се забавлявам, и когато плача. Всъщност и тогава го казах, но тази част не влезе във визитката ми. За съжаление повече е показано как плача, а не как се веселя, но съвсем не съм плакал през цялото време в Къщата, както показват, а напротив – и съм пял с Марги Хранова, Сашка и Джулиана на люлките, където ни беше любимото място, и сме пели всички около масата, танцували сме, забавлявали сме се. Зрителите много  \nнеща не са видели. \nА иначе аз наистина съм доста сприхав на моменти – реагирам твърде емоционално. Крещя понякога – в редакцията го знаят чудесно. Но не смятах за нужно да показвам това в Къщата. - И какъв е изводът сега? \n- Той ми е много важен, да. Че трябва да туширам тази своя хиперемоционалност. Имаше 4-5 пъти, в които се просълзих, а мисля, че един мъж на 46 години не трябва да го прави. Трябва да се обера малко. - На кого ще стискаш палци оттук нататък за финала? \n- Човекът, с когото станах най-близък в Къщата, е Джулиана Гани, колкото и да ми е странно и на самия мен. Ако някой ми беше казал преди влизането в шоуто, че ще бъда неразделен с нея, щях да го заплюя в лицето. Бяхме като брат и сестра с нея. Тя постоянно ми говореше за нейния съпруг, на когото даже аз първо се обадих, щом излязох, защото имах поръчка да го направя, за да му предам колко много го обича Джулиана. Има доста негативни мнения за нея, но тя е едно много свястно момиче. А шеф Петров, който е много добър за шоуто, е ,разбира се, нейният антипод. Според мен той бързо трябва да напусне Къщата, за да не ги дразни, но едва ли ще се случи скоро – защото е един добър дразнител за шоуто. - А има ли човек, който все едно не е в Къщата, въпреки че фигурира физически в нея? И минава, както се казва, между капките. \n- Алфредо Торес е такъв човек. Той се събужда към 4 часа, пие фреш, не комуникира почти с никого или само от време на време, започва да си танцува, отива във фитнеса и пак спи до 4 часа на следващия ден. Той дори ни бъркаше имената до последно, докато аз излязох. Чужденец е, може би му е трудно и с езика, и с комуникацията, но в крайна сметка все за 29 дни трябваше да може да научи поне имената ни. - Мислиш ли за съдебни дела след участието си в шоуто – заради понесените обиди и определения? \n- Не, изобщо не ме вълнува това. Да, думите са тежки, но всеки има право на мнение. Аз нямам време за това, животът е прекалено кратък, за да се занимавам със съдебни дела. А думите на шеф Петров не са докоснали дори и една моя клетка. Няма как да ме нарани човек, който е никой за мен. - Изненада ли се от появата на брат си в студиото на Нова телевизия? Той демонстрира баланс и пълно спокойствие. \n- Да, изненадах се много, защото той няма телевизионен опит, не работи в тази сфера. Мисля, че се справи доста добре. Това е най-близкият ми човек в живота – не само ми е брат, но и най-добрият ми приятел. Брат ми е човекът стълб за мен. И той, и близките ми, много ми липсваха. Когато излязох сме стояли до 4 през нощта, за да си говорим. Бяха много учудени, че съм свалил 7 килограма само за един месец. Истински рекорд е това за мен. - Като теглим чертата на всичко дотук, какъв е финалният извод? \n- Не съжалявам нито за секунда от прекараните ми дни в Къщата. Доволен съм, че бях поканен. Струваше си да видя Къщата отвътре. Смятам, че не е редно един коментатор да гледа отвън и да коментира, без да е фигурира вътре и какво точно се случва там. Не смятам, че съм бил лош играч или малодушен. Напротив. Играх така, както мога. Не съм чертал стратегии, не съм бил някой друг. \n", "date": "2017.10.20", "title": "Антон Стефанов изпепели шеф Петров: Той винаги ще е кръгла нула за мен!"}
{"url": "https://www.blitz.bg/svyat/opasnostta-ot-povsemestna-voyna-narastva-kndr-zaplashi-vsichki-strani-ako-iskate-da-ste-v-bezopasnost-to-nedeyte-da_news551982.html", "text": "\n Малко по-рано днес  . Сега пък Северна Корея предупреди страните по света „да не се присъединяват към военните действия на САЩ“ срещу нея, ако искат да бъдат в безопасност от последвал отговор. Това предаде в. \"Труд\", цитирайки Ройтерс. \nПредупреждението се съдържа в копие на подготвените предварително думи на заместник-постоянния представител на Северна Корея в ООН Ким Ин-рьон за дискусиите относно ядреното оръжие в Общото събрание на ООН. \n„Стига никой да не участва във военните действия на САЩ срещу КНДР, ние нямаме намерение да използваме или да заплашваме с ядрено оръжие други държави“, гласят подготвените забележки на Ким Ин-рьон. \n„Цялата територия на САЩ е в обсега ни и ако САЩ посмеят да нахлуят в нашата свещена територия, то и сантиметър няма да избегне строгото наказание по която и да е част от глобуса“, сочи той.  \n \n", "date": "2017.10.20", "title": "Опасността от повсеместна война нараства! КНДР заплаши всички страни: Ако искате да сте в безопасност, то недейте да..."}
{"url": "https://www.blitz.bg/svyat/totalen-skandal-v-sashch-fbr-ima-dokazatelstva-che-khilari-klintn-e-poluchila-milioni-mrsni-dolari-ot-khora-na-putin_news551777.html", "text": "\n ФБР вече има доказателства, че благотворителната фондация на Хилари Клинтън е служил като пощенска кутия за \"мръсни руски пари\" и косвено е съдействала за подкупи и шантаж, които са били насочени към прокарването на руски икономически интереси в атомния отрасъл на САЩ. Това пишат авторитетните издания The Hill и Newsweek като се позовават на разследване на ФБР, което администрацията на Обама умишлено е скрила.  \nЕто какво пише The Hill за потуленото разследване, от което пламва поредния гръмовен скандал, защото избива от ръцете на демократите главния им коз, с който те цакаха Тръмп, обвинявайки го във връзки с Кремъл.  \n\"Правителствените документи потвърждават, че още преди администрацията на Обама да одобри нееднозначната сделка, която предаде на Москва контрола върху значителна част от американския уран през 2010 г, ФБР е събрало сериозни доказателства, че руски официални лица от атомния отрасъл са се занимавали с подкупи, изнудвания и пране на пари с цел развиване в САЩ на бизнеса на Владимир Путин в сферата на атомната енергетика... Следователите от ФБР са получили свидетелски показания, които са потвърдени с документи, че руски официални лица са насочили милиони долари в полза на фондацията на експрезидента Бил Клинтън, по същото време, когато държавният секретар Хилари Клинтън работеше в държавен орган, който прие решения, изгодни за Москва\", посочват източниците на Hill. \nНезависимо от това, че повечето американски медии под натиска на соросоидни структури са на страната на Клинтън, сега вече няма начин да потулят или премълчат пламналия скандал. Както съобщава The Hill комитетът по правосъдие на сената на САЩ вече е започнал \"пълноценно разследване\" на обвиненията и се очаква, че председателят на комитета, републиканецът Чък Гресли, публично ще поиска аналогични действия и от генералния прокурор Джеф Сешънс. \nКорупционният скандал около Хилари Клинтън е още един бонус за Тръмп, защото косвено засяга спецпрокурора Робърт Мюлер, който води разследването за връзките на президента с Москва. Сега става ясно, че именно Мюлер, когато е работел във ФБР, е потулил разследването, свързано с \"руската корупция в американския атомен отрасъл\".  Превод: БЛИЦ \n", "date": "2017.10.20", "title": "Тотален скандал в САЩ: ФБР има доказателства, че Хилари Клинтън е получила \"милиони мръсни долари\" от хора на Путин"}
{"url": "https://www.blitz.bg/svyat/podkrepyanite-ot-sashch-kyurdi-i-arabi-obyavikha-istoricheska-pobeda-v-rakka_news552013.html", "text": "\nПодкрепяните от САЩ опозиционни Сирийски демократически сили обявиха по време на официална церемония победата над „Ислямска държава“ в град Ракка. Те отбелязаха, че това е „историческо“ постижение, предаде AFP, цитирана от \"Фокус\". \nСъставените от кюрди и араби Сирийски демократически сили поеха пълен контрол над Ракка в четвъртък. Според техния прессекретар Талал Село това е „историческа победа“, предназначена за „цялото човечество“.\n", "date": "2017.10.20", "title": "Подкрепяните от САЩ кюрди и араби обявиха „историческа победа“ в Ракка"}
{"url": "https://www.blitz.bg/layfstayl/vkusotii/po-vkusno-ot-banichkata-retsepta-za-razkoshnoto-gyuzleme_news551969.html", "text": "\n Необходими съставки: \nбрашно – 2 ч.ч. \nоцет – 5 – 6 капки \nяйца – 2 бр. \nзахар – 1 ч.л. \nмас – 1 ч.ч. + още за намазване на сача \nсирене – настрошено \nсол \n*мерки и количества Начин на приготвяне: \nПресейте брашното в тава, направете кладенче и сипете в него яйцата, солта, оцета, захарта и разтопената мас. Замесете тесто, което е сравнително твърдо и го оставете да си почине около 30-ина минути. \nКъсайте топки от тестото и ги разточвайте на правоъгълници, поръсвайте ги с натрошено сирене. Сгъвайте правоъгълниците на плик и ги оставяйте настрани, за да може да направите така всички топки. Върнете се отново към първия плик и го разточете. \nРазточете така и останалите. Загрейте сача. Слагайте в него мас и когато мазнината започне да цвърчи, сложете да печете гюзлемите до покафеняване и от двете страни.\n", "date": "2017.10.20", "title": "По-вкусно от баничката: Рецепта за разкошното гюзлеме"}
{"url": "https://www.blitz.bg/layfstayl/shoubiznes/kde-e-zheni-kalkandzhieva-krasavitsata-ne-doyde-v-studioto-sasho-kadiev-vulgarno-gz-spleskan_news551961.html", "text": "Предаването \"Преди обед\" в ефира на bTV днес не тръгна по план. Един от седмичните гости - Жени Калканджиева, така и не се яви в студиото.\nЗа водещите Сашо Кадиев и Деси Стоянова остана загадка каква е причината 4-тата по красота в света да отсъства. Другият седмичен гост - актьорът Дидо Манчев, сам предложи да се сменя в столовете, в опит да бъде забавен и да прикрие неловкия момент. \nОсвен всичко, видимо изнервен от създалата се ситуация, синът на Катето Евро започна каруцарски да се изразява с вулгарни думи. Повод за неговата ярост бе новината, за която БЛИЦ съобщи, че \nКадиев нарече Христо Манолов \"гъз сплескан\". Веднага неговата ефирна половинка Деси Стоянова го посече и му направи забележка да не се изразява толкова остро в ефир.  \n \n", "date": "2017.10.20", "title": "Къде е Жени Калканджиева? Красавицата не дойде в студиото, Сашо Кадиев вулгарно: \"Г*з сплескан\"!"}
{"url": "https://www.blitz.bg/svyat/interest-klati-fesa-tarantino-znael-che-uaynstiyn-nasilva-zheni-sega-szhalyava-che-ne-pomognal-snimki_news551979.html", "text": "Куентин Тарантино каза, че е знаел за случаи на сексуално насилие от страна на Харви Уайнстийн в продължение на десетилетия, но не е действал в защита на жените. \"Знаех достатъчно, за да направя повече, отколкото всъщност сторих\", пише The Guardian.\nВ интервю режисьорът, който работи с Уайнстийн по някои от най-успешните му филми, заяви, че съжалява, че не е поел отговорност и не е помогнал на предполагаемите жертви на продуцента, обвинен в сексуален тормоз и нападение на над повече от 50 жени.\n \n\"Беше нещо повече от обикновените слухове и нормалните клюки\", каза той в интервю зa New York Times и добави: \"Това не беше втора ръка. Знаех, че е направил няколко такива неща. Иска ми се да бях поел отговорност за това, което чух. Ако бях свършил работата, която трябваше да свърша, щеше да се наложи да не работя с него\".\n \nТарантино каза, че е бил наясно със случая между Роуз МакГоуан и Уайнстийн. Тогавашната приятелка на Тарантино Мира Сорвино му е съобщила за инцидент, в който Уайнстийн правил нежелани опипвания. \"Не можех да повярвам, че ще го направи толкова открито. Аз казах: \"Наистина ли? Наистина ли?\".  \nВ крайна сметка режисьорът не направил нищо, защото Уайнстийн промотирал филмите му от първия до последния. Превод и редакция: БЛИЦ \n \n \n \n \n", "date": "2017.10.20", "title": "Интересът клати феса! Тарантино знаел, че Уайнстийн насилва жени! Сега съжалява, че не помогнал (СНИМКИ)"}
{"url": "https://www.blitz.bg/obshtestvo/mrezhata-zavrya-ot-skandalen-pornoklip-s-naporista-nashenka-koyato-podkanya-mladezh-khubavo-are-davay-po-brzo-da-stane-na-maksimum-che-shche-te-prebiya-snimki-18_news551981.html", "text": "Скандален български сексклип се върти в най-голямата онлайн порноплатформа \"Порн хъб\". В него дейно участие взимат двама младежи - приказлива брюнетка и късо подстриган младеж.\nОт заглавието можем да заключим, че младата девойка се казва Алекс Александрова, тъй като скандалното порно е кръстено \"Alex Alexandrova fuck\". По-късно от самата Алекс разбираме, че младежът носи името Виктор.  \nКлипът се радва на над 143 000 гледания, но нещата, които могат да се чуят и видят в него, са, меко казано, отвратителни. Освен всичко си личи, че безсрамното момиче няма много опит в заснемането на подобен тип филми за възрастни.  \n\"Няма така, Викторе, не искам. Знаеш ли колко хапчета пия, още не мога се излекувам от всичките простотии, които ми лепнаха такива глупаци\", твърди най-новата българска порнозвезда, която първоначално не се съгласява на мераците на интимния й партньор за ласки без презерватив. \n\"Ти мен си ме ч*кал без презерватив, без да знаеш дали имам болести. Не искам да се ч*кам без презерватив, последния път така ми метнаха гъбички\", гласят само част от изказванията на Алекс Александрова. \nВ крайна сметка младата палавница се съгласява да прави секс без предпазни средства.  \"Хубаво, аре давай, по-бързо да стане на максимум, че ще те пребия и ще те изгоня\". \nВидеото завършва с \"хепиенд\" върху лицето на девойката. \nТова ли е най-новата българска порнозвезда? A знаят ли родителите за сексуалните подвизи на своята дъщеря? Предстои да разберем...\n \n", "date": "2017.10.20", "title": "Мрежата завря от скандален порноклип с напориста нашенка, която подканя младеж: Хубаво, аре давай, по-бързо да стане на максимум, че ще те пребия! (СНИМКИ 18+)"}
{"url": "https://www.blitz.bg/svyat/nachalnikt-na-administratsiyata-na-trmp-s-emotsionalna-izpoved-za-smrtta-na-sina-na-general-dzhouzef-dnford_news551929.html", "text": "\n Началникът на администрацията на Белия дом Джон Кели, в извънредно и емоционално изявление в четвъртък, заяви, че е бил \"зашеметен\" от това, което една конгресменка от Демократическата партия казала на репортерите, след като чула думите на президента Доналд Тръмп към вдовицата на войник. \nКели заяви, че е \"раздразнен\" от критиката на конгресменката и каза, че е посъветвал Тръмп какво да каже, преди да се обади на семействата на четиримата войници, загинали при засада в Нигер. Кели каза, че насърчил Тръмп да припомни думите, които генерал Джоузеф Дънфорд казал на Кели, когато синът му е бил убит в Афганистан. \n\"Той правеше точно това, което искаше да направи, когато го убиха. Той знаеше в какво се е присъединил, като се присъедини към този 1%, знаеше какви са възможностите, защото бяхме във война\", каза Кели и посочи, че това са думите на Дънфорд към него при смъртта на сина му.  \n\"И когато умря, той беше заобиколен от най-добрите мъже на тази земя, приятелите му. Точно това президентът се опита да каже на четирите семейства онзи ден\", каза още Кели. \n \n", "date": "2017.10.20", "title": "Началникът на администрацията на Тръмп с емоционална изповед за смъртта на сина на генерал Джоузеф Дънфорд"}
{"url": "https://www.blitz.bg/stsena/dokde-se-dokarakha-samo-mesets-sled-konchinata-na-khyu-khefnr-playboy-izliza-s-mzh-na-koritsata-snimki-18_news551943.html", "text": "За пръв път в историята на най-мъжкото списание в света и по-малко от месец след като почина основателят му, списание \"Playboy\" ще излезе с мъж на корицата. Но бивш мъж.\nТранссексуална жена ще бъде момиче на месеца. В изданието за ноември основната фотосесия върху осем страници ще е с Инес Ро. \nТя е французойка, която е претърпяла операция за смяна на пола на 16-годишна възраст. Инес се е снимала за списанието и преди по личното желание на Хю Хефнър.\n \n", "date": "2017.10.20", "title": "Докъде се докараха: Само месец след кончината на Хю Хефнър \"Playboy\" излиза с мъж на корицата (СНИМКИ 18+)"}
{"url": "https://www.blitz.bg/analizi-i-komentari/sheft-na-tsru-s-plasheshcha-novina-za-yadrenata-moshch-na-kndr-i-kakva-realna-zaplakha-e-nadvisnala-nad-sashch_news551935.html", "text": "\n САЩ трябва да приемат, че режимът на Ким Чен Ун е близо до създаването на ядрена ракета, която има капацитета да удари обекти на американска територия. Това предупреди директорът на ЦРУ Майк Помпео, цитиран от световните медии. \nТой добави, че президентът Доналд Тръмп е твърдо решен да не позволи на Северна Корея да успее в начинанието си, независимо дали „то ще се случи във вторник или един месец след вторник“. \nПомпео и съветникът по национална сигурност Хърбърт Макмастър казаха, че Тръмп предпочита санкциите и дипломацията като инструменти за повлияване на Ким Чен Ун.  \nВ същото време двамата предупредиха, че за САЩ военната интервенция остава опция. \n„Президентът го каза много ясно. Той е готов да се погрижи Ким Чен Ун да няма капацитета да удари Америка. Дори с военна сила, ако е нужно“, подчерта Помпео.  \nИзточник: в. Труд \n \n", "date": "2017.10.20", "title": "Шефът на ЦРУ с плашеща новина за ядрената мощ на КНДР и каква реална заплаха е надвиснала над САЩ"}
{"url": "https://www.blitz.bg/svyat/razbra-se-samolichnostta-na-turista-zaginal-nelepo-v-khrama-na-italianskite-velichiya-santa-kroche-snimki_news551949.html", "text": "53-годишен испански гражданин е загинал в Базиликата \"Санта Кроче\" във Флоренция, съобщават световните медии.\nЦърквата е една от най-известните в града от времето на Ренесанса. Както БЛИЦ съобщи, туристът бил ударен от нещо, което паднало от тавана. Дошлите екипи на бърза помощ само констатирали смъртта му. \nЗасега няма коментар от здравните и общинските власти във Флоренция. В \"Санта Кроче\" има фрески на Джото и Донатело, като църквата е наричана още \"Храм на италианските величия\". \nТам са погребани Микеланджело, Галилео Галилей и Макиавели, има и кенотаф (символичен гроб) на Данте Алегиери, чийто реален гроб е другаде.\n \n", "date": "2017.10.20", "title": "Разбра се самоличността на туриста, загинал нелепо в \"Храма на италианските величия\" Санта Кроче (СНИМКИ)"}
{"url": "https://www.blitz.bg/svyat/predi-polet-pensionerka-khvrli-v-dvigatelya-na-samolet-moneti-ot-sueverie-no-posle_news551939.html", "text": "76-годишна жена хвърли монети от суеверие в двигателя на самолет в китайския град Анцин, предават световните агенции. Куриозният инцидент е станал вчера, а летателната машина цяла нощ е била обект на проверки.\nСлужители на летището видели 76-годишната жена да хвърля монети в двигателя на самолет на нискотарифната компания \"Лъки Еър\". Провинилата се е задържана от полицията. \nПодобен случай имаше и през юни, когато 80-годишна жена хвърли монети в двигателя, докато се качваше на самолет в Шанхай. Тогава за инцидента сигнализира пътник. Жената обясни, че е хвърлила монетите, за да е безопасен полетът. \n \n", "date": "2017.10.20", "title": "Преди полет пенсионерка хвърли в двигателя на самолет монети от суеверие, но после..."}
{"url": "https://www.blitz.bg/svyat/stotitsi-teroristi-ot-id-i-al-kayda-se-izbivat-vzaimno-v-tsentra-na-siriya-video_news551920.html", "text": "В Централна Сирия продължават ожесточените боеве между терористи от сирийската „Джебхат ан-Нусра” с бандитите на ИД, отскубнали се от обкръжение край Акербат, съобщи rusvesna.su.\nКонтранастъплението, започнато в началото на тази седмица от „Нусрите” против ислямистите от ИД в източната част на провинция Хама, се усилва с всеки ден. \n  \nЕкстремистите от „Хайят Тахрир Аш-Шам” (Джебхат ан-Нусра, сирийската Ал Кайда) атакували позициите на своите конкуренти от ИД в десетина населени пункта, постепенно връщайки си контрола над тях. \n  \n„Нусрите” хвърлили в бой танкове, самоходни артилерийски установки, БМП и своя коронен „спецназ” – ингимасите, за да унищожат „хариджитите на Ал-Багдади”, както презрително ги наричат. \n  \nТерористите от ИД не могат да сдържат натиска на превъзхождащите ги сили на „Ал Кайда”, губейки контрола над селищата едно след друго. По време на сблъскванията са убити общо не по-малко от 150 бандити. \n \n \n Превод и редакция: БЛИЦ \n \n", "date": "2017.10.20", "title": "Стотици терористи от ИД и „Ал Кайда” се избиват взаимно в центъра на Сирия (ВИДЕО)"}
{"url": "https://www.blitz.bg/intsidenti/stikhii/trus-udari-turtsiya-posred-noshch_news551962.html", "text": "\n Централният турски окръг Чанкъръ е бил разтресен от трус тази нощ. Земетресението е било с магнитуд 3,9 по Рихтер. Това съобщи турската частна телевизия Си Ен Ен-Тюрк. \nЗеметресението е било регистрирано от сеизмологичната обсерватория \"Кандилли\" в Истанбул. Точният час на труса е 1,37 днес.  \nЕпицентърът е бил в района на град Къвджак япраклъ. Земетресението е станало на дълбочина 3,9 километра. \nНа този етап не се съобщава за пострадали или загинали хора. Няма данни и за материални щети. \n \n", "date": "2017.10.20", "title": "Трус удари Турция посред нощ"}
