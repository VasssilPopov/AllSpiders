{"url": "https://www.blitz.bg/svyat/dramatichen-moment-politsai-vadyat-zhena-ot-potnala-kola-sekundi-predi-da-se-sluchi-nay-loshoto-video_news550888.html", "text": "Полицията в Сидни спаси жена от потъващ в река автомобил. Кадри от високо показват как униформените плуват до колата и изваждат жената секунди преди превозното средство да потъне, пише Нова телевизия.\n Полицията получила сигнал за жена, която вероятно шофира под въздействието на наркотици. Започнало преследване и тогава тя решила да вкара автомобила в реката. \n Жената е откарана в болница. При спасителната акция е ранен един полицай. \n  \n \n", "date": "2017.10.15", "title": "Драматичен момент! Полицаи вадят жена от потънала кола секунди преди да се случи най-лошото (ВИДЕО)"}
{"url": "https://www.blitz.bg/svyat/siriyskata-armiya-se-natknala-v-prevzetiya-meyadin-na-golyam-izraelski-i-amerikanski-arsenal_news550848.html", "text": "Според съобщения на RT, позоваващи се на информация от сирийски военни, в освободения от терористите град Меядин е открит извънредно голям арсенал от въоръжения на терористите.\nПо думите на сирийския подполковник Рами Маувас, цитиран от руския портал, част от грамадното количество оръжие е израелско и американско производство. Ставало дума за хиляди единици оръжия. \n  \nМаувас отбелязал, че открития арсенал имало не само леко и тежко стрелково оръжие, но можело да се видят и БТР, танкове и друга бронирана техника, както и боеприпаси за тях.  / БЛИЦ \n  \n \n", "date": "2017.10.15", "title": "Сирийската армия се натъкнала в превзетия Меядин на голям израелски и американски арсенал"}
{"url": "https://www.blitz.bg/svyat/desnite-vodyat-na-izborite-v-avstriya_news550857.html", "text": "Десните водят на изборите в Австрия. Лидерът на Народната партия Себастиян Курц вероятно ще стане най-младият канцлер на страната, на едва 31 години.\nСпоред частични резултати неговата партия взима 31% от вота. Крайнодясната, антиимигрантска Партия на свободата е втора политическа сила с малко над 27%. Социалдемократите остават на трето място с 25%, съобщава Нова телевизия. \nАнализаторите сочат, че Кристиян Курц е спечелил, след като сам е използвал част от антиимигрантската платформа на крайнодесните. Той обещава пресичане на пътя на мигрантите през Австрия, ограничаване на парите, които получават бежанците и спиране на социалните помощи за чужденци, които са в Австрия от по-малко от пет години. \n", "date": "2017.10.15", "title": "Десните водят на изборите в Австрия"}
{"url": "https://www.blitz.bg/lyubopitno/eto-zashcho-ne-tryabvate-da-otkazvate-da-izplnyavate-prishchyavkite-na-prelestno-krasivite-ruskini-snimki_news550837.html", "text": "Руската моделка Кристина Кучма потопи скъпарската кола на банкер от Уолстрий, след като той я изостави. Инцидентът е станал на Бахамските острови, където банкерът Гай Джентайл прекарва доста време.\nИзвестно е, че двойката се среща от около година и половина. Мъжът няколко пъти е правил скъпи подаръци на своята половинка. Наскоро тя поискала от него 50 000 долара. По данни на в. „Метро“, парите били необходими на красавицата за стартирането на бизнес начинание. Джейнтал сметнал, че тази молба вече размива границата между „бизнеса и романтиката“ и отказал.   \nВ резултат Кучма му хвърлила чаша с чай в лицето и избягала, взимайки със себе си ключовете от Mercedes S400 на стойност около 55  000 долара.  \nМалко след това моделката изпратила на приятеля си есемес относно това, че в задния му двор го очаква изненада. Изненадата се оказала потопеният в басейна Mercedes.   Превод и редакция: БЛИЦ \n \n", "date": "2017.10.15", "title": "Ето защо не трябвате да отказвате да изпълнявате прищявките на прелестно красивите рускини (СНИМКИ)"}
{"url": "https://www.blitz.bg/ikonomika/ikonomisti-kesht-v-tsyal-svyat-e-za-5-200-miliarda-dolara_news550710.html", "text": "Някога запитвали ли сте се колко точно пари има на света? Отговорът не е съвсем еднозначен, като се има предвид, че под парична стойност вече се подразбира нещо, което е много повече от монетите и банкнотите кеш, пише tocka.com.\nПървото, което обаче ни идва наум като кажем пари, е кешът, това е наречено от икономистите \"МО\". Всички банкноти и всички монети на света, събрани на едно място днес, биха стрували 5 200 милиарда долара. \nКоличествата пари, които се наричат \"М1\", включват освен кешовите, но и всички пари, които се намират по сметки в банките. Това са парите, които държите на сметка и можете да ги вземете, когато поискате. Тези пари по света са двойно повече от монетите и банкнотите. В тази категория те са на стойност 25 000 милиарда долара. \nВ категорията \"М2\" икономистите поставят всичко от \"М1\" плюс всички други малки и краткосрочни спестявания по света. Те стигат зо 60 000 милиарда долара. \nНакрая има и категория \"М3\", в която се добавят всички дългосрочни влогове, инвестиции и другите видове влогове. Те са на стойност 80 900 милиарда долара. Превод: БЛИЦ \n \n", "date": "2017.10.15", "title": "Икономисти: Кешът в цял свят е за 5 200 милиарда долара"}
{"url": "https://www.blitz.bg/svyat/severna-koreya-predlozhi-na-iran-alians-sreshchu-sashch_news550855.html", "text": "Представител на Северна Корея предложи на Иран, който се замисля за напускане на ядрената сделка, „заедно да се борят против несправедливостта“ от страна на САЩ, съобщават световни медии.\n„Имаме силна воля да се борим с противниците, с вас водим съвместна борба много дълго. Хайде да се борим заедно срещу несправедливостта, за справедливостта“, заяви ръководителят на делегацията на Пхенян на асамблеята на Междупарламентарния съюз и заместник-председател на Върховното народно събрание Ан Дон Чхун на среща с председателя на парламента на Иран Али Лариджани. \nПо-рано, на 15 октомври в изявление Лариджани отправи остри критики по адрес на САЩ, включително и по въпроса с ядрената сделка с Иран.   Превод и редакция: БЛИЦ \n \n", "date": "2017.10.15", "title": "Северна Корея предложи на Иран алианс срещу САЩ"}
{"url": "https://www.blitz.bg/svyat/v-dogonvane-na-armata-sashch-oborudvat-tankovete-si-abrams-s-izraelska-sistema-za-aktivna-zashchita-rezultatite-nadminavat-ochakvaniyata_news550830.html", "text": "Съединените американски щати усилват своя основен танк M1A2 SEPv2 Abrams с израелски комплекс за активна защита (КАЗ) Trophy, съобщи интернет-изданието newinform.com.\nВ края на този септември Пентагонът подписал с компанията General Dynamics Land Systems договор за снабдяване на „Абрамс” от една бронетанкова бригада с КАЗ Trophy. След по-малко от месец американски издания показаха илюстрации на обновените машини, подготвени за изпитания. \n  \nАмериканският полковник Глен Дин разказал за изданието Defense News за хода на изпитанията на обновените танкове. Тестовете се провеждат на територията Редстоунския арсенал в Алабама и на полигон в Мичигън. \n  \nСнабденият с Trophy танк Abrams вече преминал изпитания с тактически обстрели. В рамките на първия етап американците изпитали работоспособността на КАЗ, а на втория проверявали системите „в оперативно-реални условия”, тоест на реалното бойно поле. \n  \nСпоред полковник Дин, системата Trophy надминала всички очаквания на Пентагона. Той заявил, че в рамките на изпитанията танкът успешно се справил с изпратени по него 48 снаряда. \n  \nВ съответствие с плановете на Пентагона бригада с модернизирани танкове M1A2 SEPv2 в новата конфигурация още през 2020 г. ще бъдат изпратени за постоянно да „сдържат агресията от страна на Русия”. \n  \nЦената на модернизацията на бригадния комплект от 90 танка е 150 млн долара (по 1,67 млн за отделна машина). Руски експерти твърдят, че това само ще ускори приемането на Т-14 „Армата” на въоръжение и въвеждане на нови тактически прийоми, например изстрелване на свръхбърза поредица от няколко снаряда. \n  \nСега М1 Abrams е защитен с композитна броня тип Chobham, която е развитие на британската „Бърлингтън”. Тя се състои от слоеве различни материали с малки пространства помежду си: \n- Различни сплави на стомана; \n- керамичен слой; \n- различни видове пластмаса; \n- кевларен слой; \n- плочи от обеднен уран, ламинирани в стомана, но поставени само в челната част на танка. \n  \nТази комбинация дава челна ЕЛХБ защита на купола между 1320 и 1620 mm срещу кумулативни снаряди, и от 940 до 960 mm срещу кинетични снаряди. Комплектът за градски условия включва и тухли реактивна броня по страничните бордове. Горивните резервоари и касетите с боеприпаси са защитени от противоударни панели, които елиминират възможността от взрив при по-мощно попадение или евентуално проникване на снаряд в бойното отделение. Урановите плочи са добавени по-късно към всички модели на Abrams. \n  \nПървите танкове, които са модернизирани по този начин, са разположените в Западна Германия през 80-те години, понеже се е смятало, че именно те ще поемат първата атака в случай на съветска инвазия. \n  \nМалко преди Войната в Залива всички останали американски танкове също са оборудвани с уранови плочи. Те повишават драстично защитата на Abrams срещу всички видове оръжия, но и увеличават значително теглото му. Бронята на танка се е оказала непробиваема за иракските Т-72 дори от близки разстояния, а дори и за случайни „приятелски” кинетични снаряди с обеднен уран. Имало е случай, когато един М1А1 засяда в кално езеро и се налага да бъде изоставен от екипажа си. За да не бъде пленен от иракските войски, се налага унищожаването му с кинетични снаряди с обеднен уран, които се оказват неефективни и танкът е взривен отвътре. \n  Превод и редакция: БЛИЦ \n \n", "date": "2017.10.15", "title": "В догонване на „Армата”: САЩ оборудват танковете си Abrams с израелска система за активна защита, резултатите надминават очакванията"}
{"url": "https://www.blitz.bg/intsidenti/zhivi-fakli-ochevidtsi-zasnekha-na-video-moshchen-vodopad-ot-gorivo-dokato-si-sedyat-v-samoleta_news550853.html", "text": "Пътниците в самолет Airbus A321, очакващи да излетят от Анталия към Харков, заснеха нелеп, но и ужасяващ инцидент. В един момент от машината силно потекло гориво. Пасажерите гледали случващото се с ужас в очите от салона на самолета.\n Отбелязва се, че горивото започнало да се излива от самолета точни преди излитането. Разбирайки какво се случва, командирът на полета веднага насочил машината по-далеч от другите самолети и летището. \"Самолетът пропътува с течащ резервоар до отдалечената част на летището, по-далеч от другите самолети и сградата на аерогарата. След като ни \"потушиха\", ни държаха в запечатания самолет без никаква вентилация над половин час\", разказва авторът на видеото.  \nОсвен това, по думите на очевидци, пътниците след това били евакуирани в терминала, където били държани до десет часа вечерта. \"Към 21:30 ни качиха на същия самолет\", съобщава потърпевш.   \nПо думите на автора на видеото, в момента на инцидента на борда на самолета са се намирали 220 пътници. Пострадали няма. \n   \n Превод и редакция: БЛИЦ \n \n   \n \n", "date": "2017.10.15", "title": "Живи факли! Очевидци заснеха на ВИДЕО мощен „водопад“ от гориво, докато си седят в самолета"}
{"url": "https://www.blitz.bg/layfstayl/shoubiznes/potres-akusherkata-biyach-emiliya-kovacheva-izrodila-bebeto-na-rodna-znamenitost-sega-zvezdata-e-v-shok_news550803.html", "text": "Скандалната акушерка Емилия Ковачева, която бе осъдена на 18 г. затвор за опит за убийство на новородената Никол, е изродила по-малката племенница на фолк певицата Гергана преди 5 години, пише \"Уикенд\".\nИзпълнителката, нашумяла преди години с хита „Губя те бавно” дори е  увековечила изписването на бебето, което й подала в ръце лично Емилия . Едва преди 2 години, когато видяха бял свят записите, разобличили акушерката да налага с юмруци в главата новороденото, барбито на фолка, сестра й Лазарина и роднините им изпаднали в шок от видяното.  \nОще повече се стресирали, когато в процеса на съдебната сага, продължила 2 години, стана ясно, че  Емилия е посягала и на други бебета . В хода на делото разследващите изгледали записи до месец и половина преди нападението в нощта на 18 април 2015 г. На тях се виждало как пак по време на нощно дежурство на 3 пъти Ковачева посягала и на други новородени.\n", "date": "2017.10.15", "title": "Потрес! Акушерката-бияч Емилия Ковачева изродила бебето на родна знаменитост! Сега звездата е в шок"}
{"url": "https://www.blitz.bg/obshtestvo/obrat-v-deloto-sreshchu-bbrechno-bolnite-blgari-v-ispaniya_news550805.html", "text": "\n Оневиниха българите, които бяха  разследвани за източването на над 1,5 млн. евро от испанската здравна система. Това съобщи за Нова телевизия адвокатът на част от сънародниците ни - София Николаева. \n Операция „Бъбрек” в Испания започна още през 2015 година срещу 20 български граждани. От тях 14 на хемодиализа, за които испанските власти имаха съмнения, че са използвали испанската здравна система само за трансплантации.  \n Българите бяха обвинени, че са си осигурили място в листата на чакащите за присаждане на бъбрек, представяйки  фиктивни трудови договори. \n Нашите сънародници бяха определени като по-голяма опасност за здравната система дори от сръбските мафиоти. \n Испания не е избрана случайно от нашите сънародници. Тя е световен лидер по донори и трансплантации на човек от населението. За разлика от България, която е на опашката в Европа по тези показатели. \n", "date": "2017.10.15", "title": "Обрат в делото срещу бъбречно болните българи в Испания"}
{"url": "https://www.blitz.bg/goreshtite-novini/sint-na-palavata-ruskinya-koyato-umrya-v-dominikana-otiva-v-siropitalishche-negov-dyado-se-okaza-admiral-na-putin-snimki_news550768.html", "text": "\n Синът на Наталия Бородина, която умря по възможно най-нелепият начин в Доминикана, снимайки от кола полуголо клипче, е бил настанен в детски дом. Неговият баща и бивш съпруг на Наталия сега се бори да получи попечителство над момченцето. В целият този процес му помага неговият влиятелен баща и дядо на детето, който е контраадмирал на Путин.  \nПриятелката на Наталия Ивана, който е заснела видеото, е арестувана от полицията. Александър Палагушкин \nБившият съпруг Александър Палагушкин сега иска да има пълно попечителство. Дядото - Борис Палагушкин също е декларирал, че ще се бори за внучето си.  Борис Палагушкин е адмирал на Путин \nЗа детето искат да се грижат също майката на Наталия, която е на 80 години и сестра и. Именно те са отглеждали момченцето до този момент.  \nПо думите на Александър синът му все още не знае, че майка му е мъртва. Казали му, че е заминала за дълго време и заради това се налага да бъде настанен в дом. Момченцето още не знае, че майка му е умряла \n\"Това, че баща ми не е случаен човек ми помага много, но независимо от всичко ще трябва известно време, преди да мога да изкарам сина си от детския дом.  \nАлександър Палагушкин се запознал с Наталия във Франция. След бурна връзка двамата решили да сключат брак. След раждането на момченцето семейството им започнало да се разпада и те решили да се разведат.  Превод БЛИЦ \n \n", "date": "2017.10.15", "title": "Синът на палавата рускиня, която умря в Доминикана, отива в сиропиталище. Негов дядо се оказа адмирал на Путин (СНИМКИ)"}
{"url": "https://www.blitz.bg/svyat/sledvashcha-tsel-na-siriyskata-armiya-sa-vazhnite-nefteni-nakhodishcha-al-umar_news550751.html", "text": "С превземането на фактическата столица на ИД град Меядин, сирийската армия и нейните съюзници излязоха на позиции, откъдето имат възможност да освободят най-големите нефтени находища в провинция Дейр ез-Зор. Това пише руското интернет-издание rusvesna.su.\nНефтените находища Ал-Умар бяха едни от най-важните източници на доходи за ИД, чието освобождаване е един от най-важните приоритети за армейците в Дейр ез-Зор. \n  \nСпоред rusvesna.su, още в близките дни сирийската армия ще прочисти от терористите последните огнища на съпротива в провинциалния център, а след това ще превключи вниманието си на нефтените находища Ал-Умар, за да изпревари идването там на подкрепяните там подкрепяните от САЩ „Сирийски демократични сили” (SDF). \n  \nЗасега БЛИЦ все още не намира информация по два въпроса: Първо, взела ли е сирийската армия пленници в Дейр ез-Зор, защото обкръжените терористи няма къде да избягат? Второ, втора седмица се пази пълно информационно мълчание относно хода на настъплението на кюрдите по левия бряг на Ефрат или Русия се споразумя със САЩ, за да не се предизвиква сигурен кръвополитен въоръжен конфликт между Сирийската армия и кюрдите. \n  Превод и редакция: БЛИЦ \n", "date": "2017.10.15", "title": "Следваща цел на сирийската армия са важните нефтени находища Ал-Умар"}
{"url": "https://www.blitz.bg/svyat/irlandiya-i-velikobritaniya-se-gotvyat-za-uragan-strashilishche-video_news550821.html", "text": "Великобритания и Ирландия се подготвят за появата на „Офелия“ – най-големият ураган, регистриран някога е далеч на изток в Атлантическия океан. Бурята премина в близост до Азорските острови вчера, като беше класирана в трета категория. Това означава, че скоростта на вятъра е поне 178 километра в час, пише bTV.\n \n Въпреки че бурята ще се отслаби, докато се доближава към Ирландия и Великобритания, тя все още има достатъчно сила, за да причини опасно лошо време и много щети. „Офелия“ е 15-тата буря от тазгодишния сезон на ураганите в Атлантическия океан, който трябва да продължи до края на ноември. \n Три големи урагана – „Харви“, „Ирма“ и „Мария“ – причиниха катастрофални щети в Карибите и в Мексиканския залив. Според метеоролозите, „Офелия“ е най-мощният ураган, регистриран досега на изток в Атлантическия океан.  \n  \n", "date": "2017.10.15", "title": "Ирландия и Великобритания се готвят за ураган страшилище (ВИДЕО)"}
{"url": "https://www.blitz.bg/svyat/turtsiya-i-irak-s-posledni-prigotovleniya-da-smachkat-kyurdite-v-kirkuk_news550822.html", "text": "Турският военен контингент в Сирия се окопава съвсем близо до позициите на кюрдските бойци в района на град Идлиб, докато на иракска територия правителството в Багдад се готви за удар по отрядите пешмерга в богатия на нефт Киркук. И на двете места кюрдите практически сами отвоюваха територии от „Ислямска държава”.\n Според Анадолската агенция тежка механизация работи денонощно за изграждането на отбранителни позиции по линията Идлиб – Арфин. На някои места фортификациите ще са на само 3-4 километра от предните постове на Отрядите за народна самозащита на сирийските кюрди. \n Официално турските военни нахлуха в Сирия, за да бъдат гаранти за прекратяването на огъня. Факт е, обаче, че операцията започна след референдума на кюрдите, с който те ясно заявиха, че вече не искат да бъдат най-големия народ в света без собствена държава. \n Допитването ядоса и Ирак, който би бил силно потърпевш от отделянето на провинциите, които сега са под кюрдски контрол. По време на режима на Саддам Хюсеин няколко въстания там бяха потушени с много кръв, бруталности и даже използване на бойни отровни вещества. \n Днес иракските правителствени части се прегрупират в района на Киркук. Появиха се информации, че всъщност даденият от Багдад ултиматум към кюрдите вече е изтекъл, но на този етап няма започнати нападателни действия. При всяко положение 6-те хиляди пешмерга, които изгониха джихадистите от региона, отхвърлиха искането на правителството. \n Според „Ройтерс” ирански представител е пристигнал за преговори. Отново на дипломатическия фронт с голям интерес се очакваше визитата на турския премиер Бинали Йълдъръм в Багдад. Тя обаче пропадна в последния момент, като това показва, че вероятно все още не са преодолени напълно разминаванията в плановете за съвместни действия срещу кюрдите. \n Ирак, например, иска пълна блокада на техните територии, спиране на износа на петрол, но и изтегляне на турската армия от Башика. Турция не дава ясни отговори на всички тези въпроси. Петролният е с особено голям заряд, защото преди време Анкара беше критикувана за това, че е допускала нелегален внос на горива от териториите на „Ислямска държава” и сега отново има твърдения, че влиятелни бизнесмени купуват нефтопродукти „на черно” – но от кюрдите. \n", "date": "2017.10.15", "title": "Турция и Ирак с последни приготовления да смачкат кюрдите в Киркук"}
{"url": "https://www.blitz.bg/svyat/da-si-doydem-na-dumata-britanskite-deputati-na-pt-da-zabranyat-brekzit-eto-zashcho_news550824.html", "text": "Британският парламент ще блокира излизане на Великобритания от Европейския съюз, ако не бъде постигнато споразумение между Лондон и Брюксел. Това заяви Джон Макдонъл, отговарящ за финансовата политика на опозиционната Лейбъристка партия, цитиран от „Ройтерс“.\n В момента преговорите между правителството на Тереза Мей и ЕС буксуват по въпроса за размера на „сметката по развода“, която да плати Великобритания. Това поражда възможността Великобритания да напусне преговорите без сключено споразумение. \n Председателят на Европейската комисия Жан-Клод Юнкер заяви, че британците „трябва да си платят“, преди да напуснат европейската общност. На референдума през миналата година близо 52% от гласоподавателите избраха сценария Brexit. \n Джон Макдонъл, който е сред най-близките съюзници на лидера на лейбъристите Джереми Корбин, заяви, че според него има достатъчно подкрепа в парламента за блокиране на такава възможност. \n Главният преговарящ на ЕС по въпросите за Brexit Мишел Барние заяви, че към този момент преговорите между Брюксел и Лондон са в „задънена улица“. \n", "date": "2017.10.15", "title": "Да си дойдем на думата! Британските депутати на път да забранят \"Брекзит\", ето защо"}
{"url": "https://www.blitz.bg/svyat/siriya-pristpikha-km-reshavashch-shchurm-na-dzhikhadistkata-stolitsa-rakka_news550832.html", "text": "Арабо-кюрдската военна коалиция „Сирийски демократични сили“(СДС) заяви, че е започнала решаващ щурм на сирийската столица на терористичната групировка „Ислямска държава“ - град Ракка. Преди офанзивата е проведена евакуация на мирните жители, а 275 джихадисти са се предали на подкрепяните от САЩ сирийски сили, предават руски медии, цитирани от Фокус.\nОт коалицията заявиха, че „усилията на Съвета на старейшините на провинция Ракка за евакуацията на оставащите в града мирни жители се увенчаха с успех, а освен това беше договорено предаването на 275 местни наемници, заедно с техните семейства“, съобщиха от „СДС“ на своята официална интернет страница. От съюза съобщават, че след евакуацията е започнала решаващата битка, целяща да „сложи край на присъствието на „Ислямска държава“ в града“. \n„Решаващата битка носи името на Аднан Абу Амджад (убит през август командир) и ще продължи до пълното прочистване на града от терористите, които отказаха да се предадат, включително и чуждестранните терористи“, пише още в заявлението на СДС. Според думите на представител на поддържания от САЩ съюз, в момента под техен контрол се намира 90% от площта на Ракка. По-рано, от Дамаск обявиха действията на арабо-кюрдската коалиция за незаконни.\n", "date": "2017.10.15", "title": "Сирия пристъпиха към решаващ щурм на джихадистката столица Ракка"}
{"url": "https://www.blitz.bg/layfstayl/za-damite/prouchvane-pokaza-koga-nay-chesto-khorata-zapochvat-da-krshkat_news550741.html", "text": "Вместо да търсят издайнически признаци за изневяра от страна на половинките си, хората могат използват една съществена промяна в семейното положение, за да установят дали партньорите им кръшкат. Резултатите от проучване показват, че склонността към забежки най-често се проявява след раждането на първото дете, пише в. \"Дейли експрес\".\n Допитването, направено във Великобритания, е обхванало 1000 потребители на сайта за извънбрачни запознанства Illicit Encounters. Внушителните 70 процента от кръшкачите са признали, че са сложили рога на половинките си след появата на бял свят на първото им отроче.  \n Тридесет и пет процента от анкетираните прелюбодейци са разкрили, че са потърсили ласки извън брачното ложе през първите  12 месеца след раждането на първото им дете.  Двадесет и осем процента са сторили това в рамките на две години след появата му на бял свят, а 10 процента - още през първите шест месеца.  \n Мнозинството кръшкачи твърдят, че са били подтикнати към изневяра след раждането на първата си рожба, защото вниманието на половинките им е било погълнато изцяло от новото попълнение в семейството, и са се чувствали пренебрегнати и лишени от обич.  \n Около една трета от участниците в допитването споделят, че недоспиването след появата на бебето се е отразило неблагоприятно върху сексуалния им живот и това ги е подтикнало да търсят интимност навън.  \n", "date": "2017.10.15", "title": "Проучване показа кога най-често хората започват да кръшкат"}
{"url": "https://www.blitz.bg/svyat/dnes-e-vazhen-den-za-makedoniya-mestni-izbori-shche-testvat-novoto-lyavo-pravitelstvo_news550749.html", "text": "\n В Македония днес се произвеждат местни избори, които ще са тест за новото ляво правителство на Зоран Заев пет месеца след като дойде на власт в обстановка на остра политическа криза, съобщава Асошиейтед прес. \n Първият кръг на изборите е днес, като над 1,8 регистрирани избиратели ще изберат кметове и общински съветници в столицата Скопие и други 80 общини. Вторият кръг е насрочен за 29 октомври. \n Проучванията на общественото мнение сочат, че управляващите социалдемократи имат малка преднина, особено в Скопие, където техният кандидат за кмет води с 2,6 процентни пункта пред кандидата на консерваторите. \n Консервативната ВМРО-ДПМНЕ, главната опозиционна партия, се стреми да защити своята доминация на местно ниво. На предишните местни избори през 2013 г. те спечелиха в 56 от 81 общини, когато социалдемократите спечелиха общо четири. \n Гласуването ще започне в седем сутринта и ще приключи в 19 часа. В изборите ще участват кандидати за кметове и общински съветници от 19 партии и коалиции и 64 независими кандидати. \n", "date": "2017.10.15", "title": "Днес е важен ден за Македония! Местни избори ще тестват новото ляво правителство"}
{"url": "https://www.blitz.bg/svyat/istinski-ad-byagashchite-ot-goryashchata-kaliforniya-zasnekha-zloveshchi-kadri-video_news550744.html", "text": "\n Бързо движещи се пожари, разпалвани от променящи посоката си ветрове, принудиха още хиляди калифорнийци да се евакуират вчера. Броят на жертвите от най-смъртоносните пожари в историята на щата достигна най-малко 40 души, от тях 22-ма в окръг Сонома, предаде Ройтерс. \n Над 10 000 огнеборци, подкрепяни от самолети и хеликоптери, се опитват да потушат 16 големи огнища в районите северно от Сан Франциско, погълнали почти 86 000 хектара за седем дни, или приблизително 865 кв. км - площ, по-голяма от Ню Йорк сити.   \n Около 100 000 души са напуснали домовете си, включително 3000, които бяха евакуирани вчера от Санта Роза, на 80 км северно от Сан Франциско. \n \"Това наистина е една от най-големите трагедии, които Калифорния е преживявала някога. Опустошението е просто невероятно. Никой не би могъл да си представи подобен ужас\", каза губернаторът на Калифорния Джери Браун, който посети Санта Роза.  \n Очаква се ветровете да отслабнат през нощта, но високата температура и сушата, които подхранват пожарите, ще продължат през целия уикенд, прогнозират синоптиците.Огънят е унищожил около 5700 сгради. Броят на жертвите надмина мрачния рекорд от 29 загинали при пожара Грифит Парк през 1933 г. в Лос Анджелис. \n \"Опасността остава\", каза сенатор Камала Харис, демократ от Калифорния, която придружаваше губернатора. Сенатор Даян Файнстийън, също демократ от Калифорния, обеща повече федерална помощ за пострадалите райони. \n Поне дузина винарни в долината Напа и окръг Сонома са разрушени частично или напълно, нанасяйки тежки поражения на винената индустрия и туризъм. \n \n Пожарникари от други щати - Орегон, Вашингон, Аризона, Колорадо и Невада, се притекоха на помощ на колегите си от Калифорния. От въздуха 70 самолета и хеликоптера са изсипали вече над близо 8 млн. литра химическа пяна. Помагат дори затворници, съпровождани от охрана, например като копаят изкопи за ограничаване на огъня или готвят храна в командните центрове. \n По данни от вчера 235 души са в неизвестност в окръг Сонома, а развалините на хиляди жилища тепърва ще трябва да бъдат претърсени, така че броят на жертвите се очаква да расте. \n  \n", "date": "2017.10.15", "title": "Истински ад! Бягащите от горящата Калифорния заснеха зловещи кадри (ВИДЕО)"}
{"url": "https://www.blitz.bg/svyat/chastnitsi-zapochnakha-golyama-nadprevara-koy-shche-prati-prv-aparat-na-lunata-a-nagradata-e_news550745.html", "text": "\n Пет частно финансирани и сравнително нови компании от цял свят са във финалните месеци на конкурса с награден фонд от $30 милиона на „Гугъл“ за изпращане на робот на Луната. Победителят в „Лунар Експрайз“ ще получи $20 млн., но първо трябва да изпрати апарат на естествения спътник на Земята, той да измине 500 метра по повърхността на планетата и да изпрати обратно снимки и видеозапис с висока резолюция,    \nКласиралият се на второ място ще вземе $5 млн., а останалите пари от премията ще бъдат поделени между други участници, положили усилия в надпреварата. Макар наградата да представлява малка част от разходите на компаниите, победителят ще спечели световна известност и вероятно инвестиции, тъй като космическата икономика набира обороти и учени и инженери търсят по- евтини начини да бъдат достигнати непосещавани досега места с роботи изследователи. На Луната все повече се гледа като на важна база за тестване на нови технологии, като добиване на вода от скали и пътувания по повърхността на други небесни тела, които ще положат основите на бъдещи мисии и вероятно търговска дейност. \nПетте компании, допуснати до финалната права заради направения от тях напредък и подписани договори за изстрелване на апаратите им, се борят не само за пари, но и за да прославят своите страни. В битката участват инженери и учени от Израел, Индия, САЩ, Великобритания и Япония. В Индия класирането на компанията „ТимИндус“ бе посрещнато възторжено, а медиите хвалеха младия екип, в който има и 22-годишни, както и значимата част от жени инженери. Техният старт е предвиден за 28 декември 2017 г., като 600-килограмовият им модул за кацане и 7 кг луноход ще бъдат изстреляни с ракета на индийската космическа агенция. Сметките им сочат, че разработката, производството на апаратите и изстрелването ще струват около $70 млн. \nС индийската ракета в битката за наградата ще се включи и японският тим „Хакуто“, кръстен на белия заек, който според японския фолклор живее на Луната. Водеща в него е новата космическа компания „Испейс“. Тимът получи финансиране от над 20 компании и вече планира бъдещи експедиции, с които да проучва, а после да добива полезни изкопаеми от Луната. Техният луноход тежи едва 4 кг. За разлика от израелския, чието тегло е 500 кг и е с размерите на миялна машина. Той няма да се движи по повърхността на планетата, а ще „подскочи“, за да измине 500-те метра, както се изисква в условията на конкурса. Израелската „СпейсИЛ“, която е похарчила $70 млн. за проекта си, е подписала договор за изстрелване със „Спейс екс“ на Илън Мъск и апаратът є ще бъде изведен с ракета „Фалкон 9“. \nАмериканският претендент е „Муун експрес“, като проектът му е подкрепен с поне $45 млн. финансиране. Техният апарат „Лунен скаут“ MX-1 е с тегло 250 кг и също като израелския няма да се движи по планетата, а ще „подскочи“ за изминаването на 500 м. Очаква се да бъде изстрелян от Нова Зеландия с ракета „Електрон“ на сравнително новата компания „Рокит лаб“, която вече извърши първи тест на ракетата носител. Само изстрелването на MX-1, което се очаква до края на март 2018 г., когато е крайният срок в конкурса на „Гугъл“, ще струва $5 млн. „Муун експрес“ има планове и за бъдещи мисии до Луната, включително за вземане на проби от повърхността и изпращането им на Земята. Петият финалист е „Синерджи Муун“ – международен консорциум с американско и британско участие. Той планира с лунохода си „Тесла“ да качи първия интернет сървър на земния спътник. Изстрелването ще бъде от Калифорния с ракета „Нептун 8“ на една от US компаниите в консорциума.\n", "date": "2017.10.15", "title": "Частници започнаха голяма надпревара кой ще прати пръв апарат на Луната, а наградата е..."}
{"url": "https://www.blitz.bg/svyat/severna-koreya-se-gotvi-za-nov-udar-izpitva-supermoshchnata-raketa-khvason-13_news550750.html", "text": "\n Военните експерти в Южна Корея и САЩ предупредиха, че Северна Корея се готви за нов удар. Те не изключват, че този път ще бъдат извършени едновременно няколко ядрени опита, а също и изпитания на новата супермощна ракета \"Хвасон-13\". \nАмериканските спътници са регистрирали придвижване на мобилни ракетни установки в четири района на Северна Корея.  \nОчаква се, че заедно с пускането на балистичната ракета \"Хвасон-12\" Пхенян ще направи и изпитания на други типове въоръжаване. Възможно е именно сега да бъдат направени пробни изстрелвания на ракетата \"Хвасон-13\", чиито пълни характеристики все още не са установени.  \nПо-рано специалисти от Далечен Изток и Сахалин регистрираха сеизмична активност от страна на Северна Корея. По данни на руските сеизмолози земетресението е станало именно на това място, където вече са се провеждали ядрени изпитания.  \n \n", "date": "2017.10.15", "title": "Северна Корея се готви за нов удар, изпитва супермощната ракета \"Хвасон-13\""}
{"url": "https://www.blitz.bg/svyat/igri-na-sdbata-momiche-si-potrsi-polovinka-za-svatba-v-tuitr-no-tova-koeto-se-sluchi-shche-vi-trogne-snimki_news550563.html", "text": "\n През 2015 г. Мадисън О'Нийл трябвало да отиде на сватбата на приятели с брат си, но в последния момент млад, непознат мъж се оказал нейният спътник. Мадисън не искала да бъде третият излишен и прие покана от непознатия Чарли Доман от \"Twitter\". Две години след странната среща Чарли и Мадисън вече са сгодени. \nПоловинка за тържеството Мадисън решила да намери чрез \"Twitter\". Тя направила публикация, в която обяснила, че си търси гадже за сватбата. Момичето не очаквало да пожъне успех, но Чарли Доман отговорил на поста й. Мадисън и Чарли били стари познати: те учили в едно и също училище, но никога не се харесвали. \n\"Всъщност това беше шега, мислех, че някой ще ми отговори и ние просто ще си попишем\", разказва Мадисън О'Нийл. \nОтначало момичето се опита да направи всичко за шега, но Чарли настоявал и наистина отишли на сватбата заедно. След празника младите хора отишли на кино, а след това прекарали цялата нощ заедно. Лесно е да се досетите, че комичното срещане се е превърнало в сериозна връзка. Превод и редакция: БЛИЦ", "date": "2017.10.15", "title": "Игри на съдбата! Момиче си потърси половинка за сватба в \"Туитър\", но това, което се случи, ще ви трогне (СНИМКИ)"}
{"url": "https://www.blitz.bg/svyat/grupa-islyamisti-izpolzvakha-tsivilni-za-zhivi-shchitove-za-da-izbyagat-ot-rakka_news550767.html", "text": "Група бойци на „Ислямска държава“ е избягала от град Ракка в нощта на събота срещу неделя, предава Reuters, цитирана от Фокус. Терористите са използвали цивилно население като живи щитове, за да избегнат боевете с разположените в града Сирийски демократични сили.\nKaкто БЛИЦ съобщи, в събота бе постигнато споразумение между подкрепяната от САЩ военна коалиция и членове на терористичната организация, според което част от бунтовниците получиха право да напуснат града. Много от ислямистите обаче отказаха да участват в договорката. \nГоворител на Сирийските демократични сили потвърди информацията в неделя, като добави, че боевете за Ракка продължават.\n", "date": "2017.10.15", "title": "Група ислямисти използваха цивилни за живи щитове, за да избягат от Ракка"}
{"url": "https://www.blitz.bg/obshtestvo/25-godishnata-zlatina-razkri-kakvo-se-sluchva-s-blgarite-v-london-sled-brekzit-i-zashcho-veche-iska-da-izbyaga-ot-angliya_news550747.html", "text": "\n 25-годишната Златина повече от година живее в Лондон. Избира да замине със своя годеник за английската столица, защото, както много други млади хора, не вижда перспектива за развитие в родината ни. Какъв е животът на един млад човек извън България и усеща ли се промяна след Brexit, Златина разказва за \"Пазарджишка Марица\". \n - Злати, какво те накара да заминеш? \n- Липсата на каквото и да е реализация, липсата на начин да изкараш прилични пари по честен начин. Учиш 4 години и накрая не знаеш защо си си дал парите. Или си намираш работа, която няма нищо общо със специалността ти. Какво може да си позволи човек с 300 лв. заплата, дори и в Пазарджик. С моя годеник решихме и заминахме, вече повече от година сме в Лондон, но есента заминаваме за Германия. \n - Защо, не си доволна от Лондон? Усеща ли се промяната след \nBrexit? \n- Ако погледнеш по-повърхностно на нещата, уж нищо не се е променило в Англия, но не е точно така. Продължават да дават документи на новодошлите, но не става толкова лесно, колкото преди. Когато аз и мъжът ми дойдохме миналата година доста бързо си уредихме нещата, но наши познати в момента чакат много, за да получат и най-елементарни документи. Чета по групите във фейсбук, хората са доста неспокойни и много трудности срещат. Моят мъж се опита да си намери втора работа, но това не се случва, а той има всички необходими документи. Аз работя в сферата на почистването и там нещата не са като преди. Вече не е толкова достъпно - когато започнах, никой не се интересуваше мога ли да говоря езика, или не. Сега клиентите имат претенциите да говориш английски. Чета различни статии, на много места пише, че започват съкращения в повечето сфери. - Усеща ли се дискриминацията? \n- В Англия винаги е имало дискриминация, но сега се усеща значително повече. Ще разкажа случай от вчера. Собственикът на една от къщите, които чистя, ме попита откъде съм. Първо предположи, че съм испанка, но аз му отговорих, че съм българка. При което последва реплика от негова страна \"О, България\", с тон, който подсказваше, че е потресен. Но това не е нищо. Миналата седмица жена, също занимаваща се с почистване, беше получила писмо, което сподели в една от групите на българите в Лондон. Текстът гласеше, че всички източноевропейци, румънци и българи са боклуци и трябва да напуснат, защото не са желани. Много неприятна история.\n   \n - Има ли разлика в заплащането? \n- Може да се каже, че заплащането е същото, но като намаля работата, няма как да изкарваш същите пари.Това е една от причините, заради която напускаме Англия. - Но няма да се върнете в България? \n- Не, заминаваме при роднини в Германия. - Защо точно Германия? \n- Не съм била в Германия, не съм сигурна, но от братовчед си знам, че немците са по-толерантни от англичаните. Той също е живял в Лондон, така че може да направи съпоставка. - И все пак - мислиш ли вариант, в който се връщаш в Пазарджик, в България? \n- Много искаме и двамата с мъжа ми да се върнем, но не виждам как бихме могли да се справим в България на този етап. Банално е вече да говорим как младите нямат шансове, това всеки го знае. А като говорим за Пазарджик, там пък шансовете са още по-малки. Младите хора искат семейства, искат деца, ама много трудно се случва в България това. Не е невъзможно, но е адски сложно. \n  \n", "date": "2017.10.15", "title": "25-годишната Златина разкри какво се случва с българите в Лондон след Брекзит и защо вече иска да избяга от Англия"}
{"url": "https://www.blitz.bg/svyat/kak-se-promeni-momiche-s-koeto-7-godini-sa-se-gavrili-predi-da-bde-ubito-raztbrsvashchi-snimki_news550652.html", "text": "30-годишната Линдзи Уокс в течение на седем години е била подлагана на гаври от страна на своята партньорка беки Райд, преди да бъде убита от нея. Снимки, публикувани от в. \"Мирър\", показват колко силно се е променило момичето в резултат на годините на побой и глад.\n Линдзи Уокс е била убита от своята партньорка Беки и майка ѝ Джилиан през май миналата година. Полицията твърди, че момичето просто е било неразпознаваемо: лицето ѝ било страшно подпухнало от ударите, то е приличало на жив скелет. Но и на снимка, направена няколко месеца преди убийството, Линдзи също е напълно неразпознаваема: заради постоянния глад момичето тежало само 45 килограма.   \n Така Линдзи изглеждала преди да срещне Беки.   \n \n А така тя изглеждала седем години по-късно.   \n \n Интересното е, че в течение на седемте години Линдзи е защитавала своята приятелка и не е давала никакви показания против нея, въпреки уговорките от страна на семейство и приятели. В деня на смъртта си момичето било видяно да куца под дъжда с кръв около устата, но и тогава то отказало да поиска помощ.  \nВ същата нощ момичето било пребито до смърт. В момента убийците са задържани. Присъдата им ще стане ясна в най-скоро време.  Превод и редакция: БЛИЦ \n   \n \n", "date": "2017.10.15", "title": "Как се промени момиче, с което 7 години са се гаврили, преди да бъде убито (РАЗТЪРСВАЩИ СНИМКИ)"}
{"url": "https://www.blitz.bg/svyat/cherveno-nivo-na-opasnost-v-irlandiya-zaradi-uragana-ofeliya_news550712.html", "text": "В Ирландия е обявено червено ниво на опасност в графствата в западната част на страната във връзка с приближаването на атлантическия ураган \"Офелия\".\n Както се посочва в сайта на метеорологичната служба, режимът на извънредна ситуация ще влезе в сила от понеделник до вторник. \"Червеното ниво на опасност се въвежда на територията на графствата Голуей, Мейо, Клеър, Корк и Кери. \n В останалата част от страната е в сила оранжево ниво\", се казва в съобщение, публикувано в събота. Метеоролозите прогнозират вятър със сила от около 80 км/ч с пориви до 130 км/ч. \"Има опасност от разрушаване на сгради и инфраструктура, а в крайбрежните райони – от наводнения\", предупреждава метеорологичната служба. \n", "date": "2017.10.15", "title": "Червено ниво на опасност в Ирландия заради урагана \"Офелия\""}
{"url": "https://www.blitz.bg/svyat/severna-koreya-se-gotvi-za-novo-izstrelvane-na-raketa_news550714.html", "text": "Северна Корея се готви да извърши ново ракетно изстрелване преди началото на общите военноморски учения на САЩ и Южна Корея, насрочени за следващата седмица, предаде Франс прес.\n Северна Корея смята маневрите за провокация и може този път да се подготви да отговори по начин, различен от словесния, отбелязва АФП. \n През последните дни сателитни снимки показаха, че от близки до Пхенян райони се транспортират балистични ракети, монтирани върху мобилни устройства за изстрелване, съобщава южнокорейски правителствен източник, цитиран от в. \"Донга илбо\". \n Вашингтон и Сеул подозират, че КНДР се готви да изстреля този път ракети, които могат да достигнат територията на САЩ. Ракетата Хвасон-14 може да достигне Аляска, а Пхенян заплаши да изстреля Хвасон-12 към американския тихоокеански остров Гуам, припомня АФП. Освен това Северна Корея се готви за изпитание на новата междуконтинентална ракета Хвасон-13, чийто обсег може да й позволи да достигне евентуално западното крайбрежие на САЩ. \n Южнокорейското министерство на отбраната отказа коментар. Маневрите на САЩ и Южна Корея са планирани за периода 16-26 октомври в Японско море и Жълто море \n", "date": "2017.10.15", "title": "Северна Корея се готви за ново изстрелване на ракета"}
{"url": "https://www.blitz.bg/svyat/prestpna-grupirovka-ubi-shestima-dushi-v-salvador_news550716.html", "text": "Шест души станаха жертва на престъпна групировка в Салвадор, предават световните агенции, позовавайки се на салвадорската главна прокуратура.\n„Представителството на главния прокурор на републиката в Усулутане съобщава, че шест души са убити в кантона Хокотильо, в съдебен окръг Мерседес-Умания“, се казва в съобщение на властите. \nАгенция „Фокус“ припомня, че на територията на Салвадор действат две основни групировки – Barrio 18 и Mara Salvatrucha, които са едни от най-мощните престъпни формирования в САЩ, Мексико и Централна Америка.\n", "date": "2017.10.15", "title": "Престъпна групировка уби шестима души в Салвадор"}
{"url": "https://www.blitz.bg/svyat/8750-dushi-armiyata-na-facebook-za-borba-s-opasnoto-sdrzhanie_news550718.html", "text": "Последната година Facebook имаше една основна грижа – да търси по целия свят и да наема нови модератори на съдържание. Това се наложи след обвиненията, че само алгоритмите не могат да се справят с тази задача.\n С наемането на последната вълна модератори компанията ще има около 8750 души, които ще занимават единствено с модерация – това е два пъти повече от общия брой на всички служители на Twitter. Да, платформата за кратки постове има само 328 милиона потребители, докато тази на Марк Зукърбърг се използва от над 2 милиарда души. \n Проблемите обаче са едни и същи и за двете фирми. Twitter също се сблъсква с проблемите, които създават развилнелите се автоматизирани ботове и също е обект на разследване в САЩ заради намесата на Русия в изборите за президент през 2016 г. \n През месец май Facebook си навлече гнева на потребителите, защото излъчи на живо актове на насилие. Тогава основателят на компанията Марк Зукърбърг обяви, че ще наеме нови 3 хиляди модератори, които да следят  за насилие, реч на омразата и експлоатация на деца в мрежата.  По това време във Facebook 4500 души вече се занимаваха с модериране на качваното от потребителите съдържание. \n След началото на разследването за купената от Русия реклама във Facebook, компанията обяви още 1000 нови назначения, които да следят специално какво се рекламира. Отделно още 250 души работят само по случая с намесата на изборите. \n През юли Twitter обяви, че е работодател на 3200 души. За разлика от Facebook обаче компанията никога не е давала информация колко от тези служители са ангажирани специално с безопасността онлайн. Но и Twitter има отдел, който преглежда съдържанието. \n Отделът с модератори на Facebook е огромен – дори и да добавите 2600-те служители на Snapchat към тези на Twitter, отново армията от модератори на Зукърбърг е по-многочислена. \n Facebook е изградила вътрешни инструменти, които позволяват на служителите на обработват огромно количество съдържание. В началото компанията бе наела екип само между 15 и 18 души, който трябваше да модерира съдържанието, появяващо се като най-популярно. Този екип обаче бе уволнен след обвиненията, че отстранява консервативни коментари. \n След това алгоритмите останаха сами на бойното поле, но се провалиха в това да дават предимство на новините, вместо това помагаха на съдържание, което не отговаря на правилата на мрежата  \n Това не означава, че повечето хора ще елиминират всички проблеми на Facebook. Все пак мрежата попадна в последния скандал, след като вече имаше 4500 модератори. \n", "date": "2017.10.15", "title": "8750 души: армията на Facebook за борба с опасното съдържание"}
