{"url": "https://www.blitz.bg/svyat/megan-napravi-neprilichen-zhest-zad-grba-na-kralitsata-medii-biyat-trevoga-za-vloshavane-na-otnosheniyata-mezhdu-sashch-i-velikobritaniya-zaradi-svatbata-snimki_news567675.html", "text": "Годеницата на принц Хари се държа доста фриволно след края на коледната литургия в имението Сандрингам. Въпреки тържествеността на мероприятието, Меган Маркъл си позволи много малка, но същевременно скъпа шега, плезейки се на фотографите, съобщават британските медии.\nАмериканската актриса не е трябвало да присъства на семейната церемония, която по традиция се провежда в катедралата „Света Мария Магдалена” в имението, но кралица Елизабет Втора е решила да направи изключение, пренебрегвайки неписаните правила. \nОсвен палавия жест към медиите, Меган порази и с елегантен тоалет. Американската актриса се появи пред публиката в бежово палто, а на главата си носеше барета. \nКафяви високи ботуши и малка чантичка в същия цвят завършваха тоалета й. \nВъншният вид на любимия й  бе далеч по-строг: син класически панталон, бяла риза и светлосиня вратовръзка и сиво палто. \nМеждувременно в редица медии се появи информация, че сватбата на принца и американската актриса може да повлияе на дипломатическите отношения между САЩ и Великобритания. По данни на „Дейли Мейл”, принцът и бъдещата му съпруга са заявили пред помощниците си, че искат на тържеството да присъстват бившият президент на САЩ Барак Обама и съпругата му. Изданието уточнява, че бракосъчетанието на членове на кралското семейство не е държавно събитие, затова и списъкът с гостите ще бъде съставен от Бъкингамския дворец, а не от правителството на Великобритания. \n„Дейли Мейл” отбелязва, че редица чиновници са изразили опасенията си, че присъствието на Обама на сватбата ще бъде прието като оскърбление към настоящия американски държавен глава Доналд Тръмп. Самият Тръмп, отбелязват журналистите, едва ли ще присъства на сватбата, която ще се състои през месец май следващата година.  Превод: БЛИЦ \n \n", "date": "2017.12.28", "title": "Меган направи неприличен жест зад гърба на кралицата, медии бият тревога за влошаване на отношенията между САЩ и Великобритания заради сватбата (СНИМКИ)"}
{"url": "https://www.blitz.bg/svyat/krasavitsa-se-napi-izleze-s-milioner-na-prva-sreshcha-a-sled-tova-napravi-pogrom-v-doma-mu_news567631.html", "text": "\n Милионер от Тексас се оказва в доста неприятна ситуация след не особено успешна първа среща. По думите му, неговата дама е унищожила произведения на изкуството на обща стойност над 500 000 щатски долара. \n Линди Лу Лейман, съдебна репортерка от Далас, била поканена в имението на милионера и колекционер Тони Бъзбии.  \n След известно количество алкохол обаче, 29-годишната дама започнала да се държи грубо. Кавалерът й два пъти й извикал такси, в което обаче тя отказала да се качи и започнала да руши имението му. \n Линди свалила три картини от стената и ги заляла с алкохол, след което замерила Тони с две абстрактни скулптури. \n Оказало се, че картините са оригинали на Анди Уорхол на стойност над половин милион долара, а скулптурите е оценена на 20 000 долара всяка. \n След като темпераментната разрушителка на съвременното изкуство била укротена и арестувана, е пусната под гаранция на стойност 30 000 долара.  \n В момента към нея са повдигнати обвинения за унищожаване на ценни произведения. \n Милионерът колекционер е бил потърсен за коментар от медиите в Щатите, но е отказал коментар.  \n Към момента статусът му в социалните мрежи продължава да е \"сингъл\". \n", "date": "2017.12.28", "title": "Красавица се напи, излезе с милионер на първа среща, а след това направи погром в дома му"}
{"url": "https://www.blitz.bg/svyat/putin-prizova-rusnatsite-da-smenyat-benzina-s-gaz_news567632.html", "text": "\n Президентът на Русия Владимир Путин заяви, че страната трябва да използва повече природен газ като гориво и да изостави бензина, информират руски медии. \n Според него цялата страна трябва да последва газовия гигант \"Газпром\", който използва природен газ за автомобилите си. Базирайки се на опита на компанията, Путин подчерта, че използването на газ е по-евтино и по-екологично чисто. \n \"Природният газ ще окаже огромен положителен икономически ефект и ще създаден конкурентни предимства за цялата икономика\", добави Путин. \n Германският производител на автомобили \"Фолксваген\" обяви през май, че работи с \"Газпром\" за насърчаване използването на природен газ като гориво за автомобилите. \n", "date": "2017.12.28", "title": "Путин призова руснаците да сменят бензина с газ"}
{"url": "https://www.blitz.bg/svyat/u-nas-e-prolet-a-evropa-zaprilicha-na-ogromna-pryaspa-snimkivideo_news567610.html", "text": "Европа се превърна в огромна снежна пряспа. Лошото време провали новогодишната ваканция на британците. Десетки хиляди души не успяха да тръгнат на път заради снежната буря, която връхлетя Острова.\nНавсякъде има огромни задръствания, стотици полети са отменени, влаковете се движат със закъснения, а хиляди пътници нощуват по гарите и летищата. \nТемпературите продължават да падат, а метеоролозите са обявили жълт код за опасно време за някои части от страната, където се очаква да има заледявания. Днес температурите ще са около нулата, а сутринта на места ще са минус 4-5. \nСнегът, който падна вчера в Ирландия, Уелс и в някои части на Англия, причини доста проблеми. Над 10 хиляди домакинства останаха без ток, а много полети бяха отложени заради непочистени писти. \nСтотици пътници останаха блокирани на летище Станстед. \nОт летище „Лутън“ призоваваха пътниците да проверяват онлайн статуса на своите полети, преди да тръгнат към аеропорта.  \n  \nВ Белгия, освен студ и сняг, излезе и вятър. Поривите му са толкова силни, че в град Нюпорт строителен кран е рухнал върху къща.  \n  \n", "date": "2017.12.28", "title": "У нас е пролет, а Европа заприлича на огромна пряспа (СНИМКИ/ВИДЕО)"}
{"url": "https://www.blitz.bg/svyat/rusiya-planira-da-otvori-astronomicheska-observatoriya-v-kuba_news567644.html", "text": "\n Русия планира да построи в Куба съвременна астрономическа обсерватория. Тя ще бъде оборудвана с един от най-мощните в света телескопи и ще помогне на учените да открият източници на гравитационни вълни. \n В частност, предназначението на телескопа ще бъде за наблюдение на потенциално опасни космически обекти - метеорити и космически отломки. Още не е ясно местоположението, където ще бъде инсталиран той. \n Русия възнамерява да построи на острова и един полигон за приложни изследвания и усъвършенстване на работата на космическите навигационни системи.  \n Строителството ще започне, след като двете държави подпишат споразумение, което може да се случи догодина. \n", "date": "2017.12.28", "title": "Русия планира да отвори астрономическа обсерватория в Куба"}
{"url": "https://www.blitz.bg/lyubopitno/nauka-i-tekhnologii/uchenite-razkrikha-kde-se-kriyat-marsiantsite_news567650.html", "text": "Живот на Марс има, но той не трябва да се търси на повърхността на планетата, а под нея. Това става ясно от материал, публикуван в Nature Geoscience.\nУчените предполагат, че марсианците се крият под повърхността на планетата, където условията за живот са много по-поносими. \nВсички знаят, че Червената планета е много по-различна от Земята. Разредената й атмосфера не е успяла да защити повърхността й от радиационното излъчване. Освен това, на Марс фотосинтезата е невъзможна. Поради тази причина животът на тази планета може да е съсредоточен дълбоко под земята, смятат специалистите. \n  \nХидротермална активност, указваща наличие на вода на Червената планета, е засечена още през 2008 година от марсохода Spirit. А през 2020 година НАСА планира да прати към Марс поредната машина, която да проучи  почвата.  Превод: БЛИЦ \n \n", "date": "2017.12.28", "title": "Учените разкриха къде се крият марсианците"}
{"url": "https://www.blitz.bg/svyat/neudachna-shega-ili-zhestoko-otmshchenie-vizhte-tova-video-v-koeto-uchenik-si-igrae-ss-smrtta_news567651.html", "text": "\n В руския град Ставропол интернет потребителите обсъждат скандален клип, на който се вижда как младеж прилага на младо момиче опасен, боен удар. \nВсичко се случва на улицата, пред очите на минувачите. Ученикът минава откъм гърба на приятелката си, вдига я и я хвърля. Момичето пада, заравяйки си главата в снега, а младежът си тръгва, все едно, че нищо не се е случило. \nКакво всъщност се случва във видеото – неудачна шега или жестоко отмъщение, засега е неизвестно. \n  Превод БЛИЦ \n \n", "date": "2017.12.28", "title": "Неудачна шега или жестоко отмъщение - вижте това ВИДЕО, в което ученик си играе със смъртта"}
{"url": "https://www.blitz.bg/svyat/nasa-pokaza-spirashchi-dkha-kadri-ot-zimniya-mars_news567648.html", "text": "НАСА публикува завладяващи снимки на „зимния” Марс, покрит със снежни шапки. Кадрите са направени от автоматичната междупланетна станция Mars Reconnaissance Orbiter.\nЕкспертите отбелязват, че ниските температури променят изцяло външния вид на планетата. Така например въглеродният диоксид от атмосферата се превръща в сух лед, който покрива повърхността на Червената планета и образува различни красиви форми. \nС идването на „пролетта” сухият лед започва да се пука и се изпарява и повърхността на Марс отново променя облика си. \nНа Южния полюс на планетата обаче температурата остава низка, затова и „зимата” там продължава цяла година. \n   Превод: БЛИЦ \n", "date": "2017.12.28", "title": "НАСА показа спиращи дъха КАДРИ от \"зимния\" Марс"}
{"url": "https://www.blitz.bg/layfstayl/svetlana-vasileva-ne-si-poplyuva-izneverila-na-gushcherov-s-edin-ot-uchastnitsite-v-bradra-no-eto-kakvo-napravil-biznesment_news567555.html", "text": "По Коледа наистина стават чудеса и това бе доказано от Християн Гущеров. Точно за Рождество той си прибра държанката Светлана Василева, която дни по-рано наби и изгони от дома си. \"Уикенд\" съобщава, че причина за кратката им, но за сметка на това шумна раздяла, е изневяра на Светлана с бившия им съквартирант в \"Биг Брадър\" Дий.\nЕротичната моделка от Търговище си паднала по рапъра от Хасково още под покрива на Големия брат, разказват отлично запознати, пожелали анонимност. Красавицата го намирала за много \"забавен, чаровен и интелигентен\", а преди дни победителят от Брадъра Джино дори обяви, че двамата са си пишели тайни писма. Как това е останало скрито за камерите в Къщата, не е ясно.  \nБианкалана обаче твърди, че бил направил забележка на Василева, че се занася с хасковлията, а в същото време уж има сериозен приятел. Тя му казала, че щом Хриси я е пуснал да влезе шиуто, значи всичко между тях е приключило. Дали наистина е имало такъв разговор не е ясно, защото би стигнал до ушите на Големия брат и едва ли няма да бъде излъчен в ефир. Запознати твърдят, че Дий също не е останал безразличен към прелестите на блондинката. След шоуто той се свързал с нея и двамата с удоволствие изконсумирали взаимната си симпатия. Разбрали се всичко да си остане между тях, защото Светла нямала намерение да се разделя с Християн и битовите удобства, които й предоставя той. Дий също не напирал за връзка и нямал нищо против от време на време да се среща с Василева.  \nДвмата започнали да си пишат съобщения и това била голямата грешка на плеймейтката. Гущеров разбрал, че му кръшка, като засякъл чат в телефона й. Известният с агресивното си поведение към любовниците милионер веднага пуснал в действие своите юмруци. Той здравата натупал невярната си държанка, която на часа си събрала нещата и напуснала къщата му. \n \n", "date": "2017.12.28", "title": "Светлана Василева не си поплюва! Изневерила на Гущеров с един от участниците в Брадъра, но ето какво направил бизнесменът!"}
{"url": "https://www.blitz.bg/svyat/veche-e-yasno-koy-e-izvrshitelyat-na-krvaviya-atentat-v-kabul-kdeto-zaginakha-nad-40-dushi_news567584.html", "text": "ДАЕШ (\"Ислямска държава\") пое отговорност за самоубийствена атака в офиса на новинарската агенция \"Гласът на Афганистан\" и в шиитски културен център в афганистанската столица Кабул. Това съобщава Ройтерс, позовавайки се на новинарската агенция на терористичната групировка \"Амак\".\n В съобщението се отбелязва, че нападението е извършено от атентатор самоубиец, а след това са последвали три бомбени експлозии в същия район. Агенцията не разкрива информация, която може да докаже, че \"Ислямска държава\" стои зад атентата, при който загинаха десетки хора. \n Говорител на вътрешното министерство заяви, че най-малко 40 души са убити, а други 30 са ранени. Нападението е станало по време на дискусия в медията, на която са присъствали младежи. \n", "date": "2017.12.28", "title": "Вече е ясно кой е извършителят на кървавия атентат в Кабул, където загинаха над 40 души"}
{"url": "https://www.blitz.bg/svyat/stotitsi-byakha-evakuirani-v-parka-disnilend_news567513.html", "text": "Авария и спиране на тока наложи евакуацията на стотици хора в парка „Дисниленд” в Калифорния. Това предизвика истински хаос в известния увеселителен парк и доведе до огромни опашки от чакащи хора, предава bTV.\n Засегнати са били влакчето, което превозва посетителите между отделните атракционни, зоната, посветена на Мики Маус и Странатa на фантазията, посветена на приказките. \n Причина за голямата авария е дефект с електрически трансформатор. Електроподаването е било възстановено около час по-късно. \n „Дисниленд” е бил препълнен от посетители за празниците. \n", "date": "2017.12.28", "title": "Стотици бяха евакуирани в парка „Дисниленд”"}
{"url": "https://www.blitz.bg/svyat/dzheyn-fonda-na-80-iznasilvane-narkotitsi-bulimiya-tri-braka_news567599.html", "text": "Актрисата Джейн Фонда, която отпразнува 80-годишнината си миналата седмица, каза, че не е очаквала да доживее дори до 30-годишна възраст, предаде Ройтерс. „Предполагах, че няма да живея дълго и ще умра самотна и пристрастена към нещо. Не мислех, че ако наистина живея толкова дълго, ще бъда енергична и здрава, и ще работя все още. Благодарна съм“, каза тя в интервю за сп. „People“.\n Майката на актрисата се е самоубила, когато тя била едва 12-годишна, а бащата, актьорът Хенри Фонда, се оженил повторно същата година. Джейн Фонда е споделяла, че е страдала от булимия, взимала е халюциногенни наркотици и е била насилвана като дете. \n Актрисата спечелва първата си награда „Оскар“ през 1972 г. на 35 години за филма „Клут“ и получава втора през 1978 г. за ролята си в драмата „Завръщане у дома“. \n Тя става активистка в антивоенното движение и защитата на правата на жените. Постига огромен успех с видеокасетите си с тренировки през 80-те години на XX век, омъжва се три пъти. \n Джейн Фонда е номинирана за най-добра актриса в комедиен сериал за участието си в „Грейс и Франки“ от американската Гилдия на филмовите актьори, която ще раздаде наградите си през януари. \n Звездата навърши 80 години на 21 декември.„Благодарна съм, че станах по-добра за тези 80 години. По-малко съдя хората. Прощавам. Постарах се доста да стана по-добър човек“, каза тя. \n", "date": "2017.12.28", "title": "Джейн Фонда на 80: Изнасилване, наркотици, булимия, три брака..."}
{"url": "https://www.blitz.bg/svyat/olele-lekari-izvadikha-nad-150-metalni-predmeta-ot-stomakha-na-baba-video_news567598.html", "text": "\n Руски лекари извадиха 152 метални предмета от стомаха на 74-годишна жена от Улан Уде. Винтове, болтове, пирони, гайки и части от отвертки и дори сребърна верига са само част от нещата, намерени в стомаха на бабата. \nВсе още не е ясно как те са попаднали там. Въпреки сериозното количество погълнати предмети, жената е в сравнително добро състояние, а стените на хранопровода й не са получили сериозни увреждания, съобщиха лекарите. \n„Пациентката беше изпратена в операционната с висок риск от перфорация на стомаха“, заяви един от хирурзите. Той посочи, че предметите са тежали общо над един килограм. След успешната операция жената продължава възстановяването си. \nЛекарите подозират, че страда от неврологично заболяване, поради което поглъща металните предмети. \n", "date": "2017.12.28", "title": "Олеле! Лекари извадиха над 150 метални предмета от стомаха на баба (ВИДЕО)"}
{"url": "https://www.blitz.bg/svyat/kray-na-sanktsiite-rusiya-vidya-vzmozhnost-es-da-gi-otmeni-prez-2018-a_news567592.html", "text": "Налице е възможност Европейският съюз да отмени икономическите санкции, наложени на Русия по някое време през 2018 г. Това обяви постоянният представител на Русия в Европейския съюз Владимир Чижов, цитиран от руски медии. Той добави, че промените в политиката на санкции ще изискват голяма политическа воля от страна на ЕС.\n \"Бих се въздържал от прогнози, още повече от предположения. Но е налице подобна вероятност през следващата година. Нека да изчакаме и да видим колко е голяма\", коментира руският дипломат. \n По-рано през декември Европейският съвет удължи икономическите санкции, удрящи икономиката на Русия. По време на годишната си пресконференция руският президент Владимир Путин изтъкна, че \"санкциите нямат същия ефект като цените на петрола, то те все пак имаха ефект\". \n", "date": "2017.12.28", "title": "Край на санкциите? Русия видя възможност ЕС да ги отмени през 2018-а"}
{"url": "https://www.blitz.bg/analizi-i-komentari/21-godishniyat-maksim-izreche-na-glas-nay-tzhnata-istina-za-nashentsite-zad-granitsa-pazi-se-ot-blgari-v-chuzhbina_news566509.html", "text": "\n „Пази се от българи в чужбина!“ – колко ли деца са изпращани от родителите си с тези думи на уста. Не за друго, а защото „Българин за българина в чужбина е чужденец…“, учи тъжната ни емигрантска практика. \n Това ужасяващо клише за народопсихологията ни обаче не е задължително. Нещата всъщност могат да бъдат точно обратните – всичко зависи само от нас и от нашите действия. Това става ясно от примера на група млади българи в Германия. \n Идеята за сдружение на българските студенти в Манхайм се заражда още през 2003 г. През 2004-а то вече е официално учредено и регистрирано в съда и в университета. Инициатор и председател на инициативата е Кирил Радев. \n На поканата ми за виртуален разговор отвръща Максим Пенев, на 21 години от София. Завършил е 91-ва Немска езикова гимназия в родния си град, след което започва бакалавърското си обучение по бизнес информатика в Университета в Манхайм. В момента е втори курс. \n Въпреки че живее в чужбина, Максим се старае да поддържа връзката си с България жива. От февруари 2014-а e председател на „Бай Ганьо“, а от август – част от организаторския екип на кариерното изложение за българи в Германия BG Careers Fair Germany. \nЕто какво казва Максим за българите в чужбина и българите като цяло: \n - Защо точно Бай Ганьо? Не е ли този литературен образ една лоша емблема за България – тип поведение, от което се срамуваме? \n-  Както гласи и мотото на сдружението – „Нашето име е нашето предизвикателство“. Образът на Бай Ганьо е изключително противоречив, но все така актуален и полезен. Всеки от нас, българите в чужбина, е една малка България в очите на другите. \n Ние представляваме не само себе си, но и страната си. А образът на Бай Ганьо е сигнална лампичка, която да ни напомня да се борим с типичните за него черти, но без да забравяме откъде идваме, което е другата често срещана, но тъжна крайност. \n - Какви са вашите дейности? \n-  Основна цел на сдружението е да подпомага българските студенти в региона, особено новопристигащите. За много хора преходът от училищния живот към студентския, и то в чужбина, далеч от семейство и приятели, е труден. Затова сме насреща за въпроси и съдействие още преди пристигането на студентите в Германия. Организираме и информационна среща, менторска програма, помагаме при намирането на жилище. \n Всяка година организираме коледна благотворителна акция, като продаваме ръчно изработени картички, коледни играчки и сладки в университета, а със събраните средства се организират екскурзии за децата от дома в с. Доганово. \n Сдружението има група по народни танци, театрална група, литературен клуб и футболен отбор. Други дейности са български филмови вечери, екскурзии и различни културни събития, които да поддържат българския дух, както и да представят културата ни пред немските студенти. \n Тази година например раздавахме мартеници и проведохме флашмоб с български народни танци в двора на университета. В момента пък заедно с Българското училище в Манхайм и бивши студенти работим по организирането на празничен концерт по случай 24 май. \n - Как функционира сдружението ви? \n-  „Бай Ганьо“ има над 100 членове, които плащат членски внос, с който финансираме проектите си. Веднъж годишно се провеждат избори, на които се избира управителният съвет. Този екип от 8 души е главната движеща сила на сдружението. \n Радваме се, когато ни помагат и други членове, затова всеки семестър се провежда общо събрание, на което се обсъжда дейността му и се събират идеи. Важна за нас е и кооперацията с останалите организации в университета, както и с други български студентски дружества в Германия. \n - Кое е най-трудното в адаптацията на един студент в чужбина? \n-  Определено начинът на живот се променя и свикването с живота в чужбина изисква време. Следването е на централно място, а изискванията са несравнимо високи с досегашните. Същевременно на главата ти се струпват ред други отговорности, които съпътстват самостоятелния живот, за които ти се налага да се грижиш за първи път. \n - А кое е най-трудното конкретно в Германия? \n-  Според мен в Германия и особено в Манхайм съществува предимството, че българската диаспора е много голяма и понякога можеш да забравиш, че си в чужбина, което е важно за по-лесната адаптация. \n - Сблъсквали ли сте се с трудни ситуации покрай дейността си? \n-  Нормално е да се появяват трудности, но за щастие не е имало такива, които да не могат да се преодолеят или да ни демотивират. \n На новопристигналите в Германия студенти бих препоръчал да се свържат с българското студентско дружество, в случай че има такова в града. В него ще намерите хора, които вече са минали през процеса на адаптиране и знаят какво е да се озовеш сам на едно напълно непознато място и могат да дадат ценни съвети, които да ви спестят много главоболия. Бих посъветвал пристигането да е поне седмица преди началото на семестъра. \n Първата стъпка задължително е бюрократичната част – записване в университета, регистрация в общината, отваряне на банкова сметка и т.н. (подробна информация за кандидатстване, както и за формалностите при пристигане може да се намери например тук: http://faq4uni.com/ ), за да можете след това да се отпуснете и на спокойствие да опознаете новия си дом. \n Не пропускайте възможностите, които предоставя университетът – различни мероприятия за въвеждане на новите студенти, обиколки на града и университета, партита, които са чудесна възможност за запознаване с бъдещите ви колеги. \n - Как би описал Манхайм – този град с история? \n-  Манхайм е много интересно място. Не може да се каже, че е типичен немски или студентски град. Характерен е с големия брой имигранти от всички краища на света, същевременно е известен като град на иновациите, дал на света автомобила, колелото и трактора. За мен най-голямото му предимство е разположението – в непосредствена близост до историческия град Хайделберг, до друг студентски и иновационен град – Карлсруе, и до финансовата столица на Европа – Франкфурт. \n - Кое ти липсва най-силно от България? \n-  Естествено – семейството, приятелите, училищната атмосфера. Гимназиалните години са страхотен период, в който получаваш все повече свобода и самостоятелност и същевременно все още го има това безгрижие, което ти позволява след училище да играеш с часове белот или футбол, да се мотаеш, без да гледаш часовника. \n Странно е да си свикнал да срещаш в последните 5 години стотици хора всеки ден – и изведнъж пътищата ви се разминават, дори с най-близките ти. Но това е неизбежно и е просто началото на нов етап от живота ни, с което пред нас се откриват много нови хоризонти. А като говорим за липса, няма как да не споменем и готвенето на мама и баба. \n - Би ли се върнал и защо? \n-  Бих се върнал, защото в България се чувствам на място. Въпреки всички неуредици и проблеми. Трудно е за обяснение, но нещо ме влече обратно. В България виждам огромен потенциал за развитие и съзидание. Възможностите за пренасяне на добрите практики от чужбина в България са вълнуващи за мен. \n - А ако не би се върнал – защо? \n-  Ако съм единствен в ентусиазма си и срещам само песимизъм и апатия. За щастие, напоследък се убеждавам, че не е така и имах щастието да се запозная и да работя с много вдъхновяващи хора. Естествено не може да се пренебрегва финансовата страна на нещата, но за мен тя не е единственото мерило и смятам, че е възможен компромис в разумни граници. \n От моите наблюдения има тенденция в някои сектори в България възнагражденията и отношението към кадрите да се движат в правилната посока и се надявам все повече компании да предлагат достатъчно мотивиращи позиции, за да могат да привлекат обратно един безспорно качествен ресурс за страната ни и за самите компании в лицето на българите, получили образованието си или реализирали се в чужбина. \n - Как се виждаш след 10 години? \n-  Установен в България, със семейство и работа, която ми доставя удоволствие. \n Източник: bulgaros.ovh \n", "date": "2017.12.28", "title": "21-годишният Максим изрече на глас най-тъжната истина за нашенците зад граница: Пази се от българи в чужбина!"}
{"url": "https://www.blitz.bg/svyat/v-grtsiya-e-strashno-dzhd-snyag-i-morski-buri-blokirakha-stranata_news567608.html", "text": "Съседна Гърция е изправена пред последното изпитание на времето преди Нова година. Дъжд, сняг и морски бури затрудняват транспорта до събота.\nОт тази сутрин вали сняг по високите места, а в останалата част от страната - дъжд, информира БНР.   \nСилни морски бури спряха фериботите и корабите от Игуменица и Патра. Без връзка останаха островите Корфу и Закинтос. Силни ветрове в акваторията на Йонийско море са причината да не се изпълняват маршрутите на корабите по линиите Киллини-Закинтос, Лискури-Аргостоли и Порос Кефалиняс-Киллини. Линията Игуменица-Корфу не се обслужва от кораби от открит тип. Туристите, които пътуват през тези портове изчакват, защото до няколко часа се очаква да премине силната морска буря. \nОт Министерството на външните работи препоръчват на българските граждани, пътуващи днес по посочените линии и направления, да се свържат с местните пристанищни власти и туристическите агенции, за да се информират за актуалните маршрути и разписанията на корабите. Телефони на българското посолство в Атина: +30 2106748 106, +30 2106748 105 и +30 6937 096 220. \nПътната полиция в Гърция предупреждава всички водачи, независимо в каква посока пътуват, да са подготвени за заледени участъци и хлъзгави пътища. От тази нощ влиза забраната за движение на товарни автомобили, за да се улесни трафикът по цялата пътна мрежа. Денонощно дежурят извънредни екипи на пътна полиция, а проверките са постоянно. Медиите отново напомнят да се шофира внимателно, защото глобите са непосилно високи. Полицията проверява масово личните документи на пътуващите в частни автомобили заради трафик на нелегални мигранти. \nВсе пак тези екстремни за Гърция зимни условия ще продължат до събота. Ден преди края на 2017 година започва нова промяна на обстановката - слънце и температури около 15 градуса. \n", "date": "2017.12.28", "title": "В Гърция е страшно! Дъжд, сняг и морски бури блокираха страната"}
{"url": "https://www.blitz.bg/dnes-cherpiat/izvestnite-rozhdenitsi-na-28-dekemvri_news567540.html", "text": "\n Днес повод за празнуване и почерпка имат: \n  У нас: Георги Лапчев , кмет на община Царево Иван Дреников , пианист Мими Иванова , певица Никола Белишки , кмет на Панагюрище \n  По света: Дензъл Уошингтън ,  американски актьор и режисьор. С участието си в историческия шедьовър „Слава“ на Едуард Зуик печели \"Оскар\" за поддържаща роля, а по-късно и втори - за актьор, с ролята на Дет в трилъра „Тренировъчен ден“. Напоследък го гледахме в ролята на Сам Чизъм в римейка на класическия филм от 1960 г. „Великолепната седморка“, като Трой Максън в „Прегради“, където е и режисьор, а съвсем наскоро бе номиниран за \"Златен глобус\" 2018 в категорията „Най-добър актьор“ за изпълнението на главната роля във филма \"Роман Дж. Израел\" Джон Леджънд , роден като Джон Роджър Стивънс, американски певец, композитор, музикант и актьор, спечелил десет награди \"Грами\", един \"Златен глобус\", както и един \"Оскар\". През 2017 г. стана носител на наградата \"Тони\" за продуцирането на пиеса от Питсбъргския цикъл на Август Уилсън за сцена на Бродуей Линус Торвалдс , финландски програмист, създател на ядрото на операционната система Линукс (Linux). Насколо стартира разработката на ядрото 4.15 на Linux Найджъл Кенеди , английски цигулар и виолист с принос към популяризирането на класическата музика най-вече сред младежта. Виртуоз  и най-продаван цигулар на нашето време, той  ще е световната звезда на ХV издание на Европейския музикален фестивал 2018 във Варна и неговият концерт на 10 март в Зала Конгресна на Двореца на културата и спорта ще бъде официалното му откриване Ричард Клайдерман  (роден като Филип Паже), френски пианист, фокусиран главно върху популярната музика и оркестровите аранжименти на добре познати романтични песни в частност. В 40-годишната си кариера е продал 60 милиона записи в международен план, което го прави един от най-продаваните френски музиканти в историята. За Коледа свири  в голямата зала на народните власти в Пекин, пред публика, която го обожава вече 25 години Стан Лий , американски писател, редактор и публицист, създател на едни от най-великите супергерои на Марвел Комикс, сред които са Спайдър-Мен, Железния човек, Фантастичната четворка, Хълк, Х-Мен и Отмъстителите, както и много други супергерои и суперзлодеи Томас Декър , американски филмов и телевизионен актьор, музикант с два продуцирани албума. Известен е с ролите си Джон Конър в Терминатор: Конър Хрониките на Сара и на Адам Конант в сериала „Тайният кръг“. Декър е веган Чад Маккуин , американски актьор, филмов продуцент и автомобилен състезател. \n \n", "date": "2017.12.28", "title": "Известните рожденици на 28 декември"}
{"url": "https://www.blitz.bg/svyat/ofitsialno-vlastite-v-rusiya-obyavikha-sdbata-na-streletsa-ot-menshevik_news567525.html", "text": "\n В сутрешните часове на четвъртък, 28 декември, руската полиция успя да задържи бившия директор на московския завод „Меншевик“, който в сряда откри огън и рани фатално един от охранителите на съоръжението, след което се укри, предават руски медии, като се позоват на московското градското управление на руското министерство на вътрешните работи. \nОще вчера се появи информация, че стрелецът се е предал, но по-късно тя бе опровергана. \nПо данни на властите стрелецът е открит на територията на завода, след което е отведен в полицейско управление. Инцидентът в завода се случи около девет часа (местно време) в сряда след възникнала свада. Съгласно разпространените данни, в сутрешните часове на деня бившият собственик на завода е пристигнал на територията му и е влязъл в словесен конфликт с настоящото ръководство на предприятието. \nСлед ескалация на спора той е произвел няколко изстрела и е ранил един от охранителите на обекта. По-късно той е починал от раните си. Уточнява се, че предполагаемият извършител е оказал активна съпротива на полицията при опита й да го задържи. Властите опровергаха появилата се по-рано информация за заложническа ситуация в завода. Не бяха потвърдени и данните за още двама пострадали.\n", "date": "2017.12.28", "title": "Официално: Властите в Русия обявиха съдбата на стрелеца от „Меншевик“"}
{"url": "https://www.blitz.bg/svyat/apokalipsist-doyde-u-nas-zhivakt-udrya-18-gradusa-v-na-drugiya-kray-na-sveta-snimkivideo_news567527.html", "text": "\n Рекордни снеговалежи и вълна полярен студ сковаха Северна Америка. Температурите на места достигнаха рекордните -50 градуса по Целзий. Северна Дакота е известна със студените си зими, а днес там термометрите паднаха до -21 градуса. Хората си останаха по домовете масово и като цяло всякакви дейности на открито в град Минът, където бе регистрирана рекордно ниската температура, са ограничени.  \nБездомник почина от студ на автобусна спирка в град Синсинати, Охайо. Губернаторът на щата Ню Йорк Андрю Куомо предупреди хората да внимават по времена тази студена вълна, която се очаква да продължи до 2 януари. В северната част на щата се очаква температурите да паднат до –40 градуса по Целзий.\n \n \n \n \nНедалеч от Ниагарския водопад и почти до границата с Канада в град Иъри, който е в най-северната част на щата Пенсилвания, само за 48 часа е паднал 1.5 м сняг. Той е бил придружен от силни ледени ветрове. Местните власти обявиха извънредно положение и призоваха хората да не излизат от домовете си.\n \n \nМетеоролозите отчитат, че рекордът от 22 ноември 1956 г. с 51 см сняг, е задминат с много на коледния ден тази година, когато само за 24 часа се натрупа снежна покривка от 86 см. Падналия за две денонощия сняг там – 147см. също е бил с много рекорда от 1958 г.\n \n \n \n \nКато цяло – с 245 км. паднал сняг, този декември се оказа най-снежният в историята на Иъри. „Екипите за почистване на снега са мобилизирани и са постоянно навън, но просто не могат да смогнат на темпото, с което той се трупа“, каза представител на спасителните служби, уточнява БГНЕС. \nСтудената температурна вълна е още по-екстремна в Канада, където северната част на Онтарио очаква температури до -50 градуса по Целзий. Според метеоролозите там обаче, извънредно явление са не екстремно ниските температури, а по-скоро площта, на която те се разпростират и продължителността на изключително студеното време. Предупреждения за опасно студено време са направени за провинциите Квебек, Онтарио, Манитоба, Саскачуан и Албърта. Там температурите са паднали и се очаква да продължат да падат много под обичайните за тези места -10, -20 градуса по Целзий. \nВ същото време у нас също се отбелязват рекорди, но за топло време. Изпратихме най-топлата Коледа от 92 години насам. Необичайно високи температури ни очакват и на Нова година.  22 градуса достигна живакът на Рождество Христово в Монтана. Това е само с градус по-малко от абсолютния температурен рекорд за 25 декември. Той е отчете през далечната 1925 г. в Бургас, където са измерени 23 градуса. В следващите дни обаче започва застудяване. Увеличение на облачността предстои още утре. В петък, на 29 декември, дори ще вали сняг в София, както и в Предбалкана и по високите полета, прогнозират от НИМХ към БАН. \n \n \n \n \n", "date": "2017.12.28", "title": "Апокалипсисът дойде! У нас живакът удря 18 градуса, в на другия край на света... (СНИМКИ/ВИДЕО)"}
{"url": "https://www.blitz.bg/svyat/izvestna-yasnovidka-plashi-sveta-prez-2018-a-ni-chaka-yadren-udar-i-nov-maydan-v-ukrayna_news567522.html", "text": "\n Ясновидката Виктория Германовна Райдос предвижда ядрена война. Според нея тя ще е продиктувана от отмъщение, като първия удар ще дойде от Изтока. Америка ще бъде поразена с атомно оръжие. Япония ще си го върне заради трагедията през 1945 г в Нагазаки и Хирошима.  \nСпоред ясновидката, която използва карти \"таро\" и говори с духове, има вероятност президентът на Украйна Петро Порошенко да бъде принуден да избяга от страната, за да не бъде линчуван. През 2018-та ще има нови протести на Майдана, добавя жената, цитирана от esoreiter.ru. \n", "date": "2017.12.28", "title": "Известна ясновидка плаши света: През 2018-а ни чака ядрен удар и нов Майдан в Украйна"}
{"url": "https://www.blitz.bg/svyat/chista-forma-na-zhestokost-roditeli-drzhali-dshcherya-si-15-g-zaklyuchena-v-staya-i-ya-ostavili-da-umre-ot-stud_news567529.html", "text": "\n Японската полиция арестува семейна двойка за това, че в продължение на 15 години държала дъщеря си изолирана от света и я оставила да умре от студ в неотоплена стая, предаде ДПА. \nЗадържаните са съответно на 55 и 53 години. Те затворили дъщеря си в изолирана стая в къщата си в Осака, когато тя била на около 17 години, защото имала умствена изостаналост, която я тласкала към насилие. Когато младата жена починала, тя тежала едва 19 килограма, въпреки че била на 33 години. \nРодителите й разказали по време на разпитите в полицията, че дъщеря им разполагала с примитивна тоалетна в стаята си. Вода получавала от тръба, свързана с външен резервоар. Стаята била с площ 3 квадратни метра. Около нея родителите на младата жена инсталирали 10 охранителни камери, за да я наблюдават и да се уверят, че никой друг няма да я забележи. Стаята имала врата, която се отваряла само отвън. \n \n", "date": "2017.12.28", "title": "Чиста форма на жестокост! Родители държали дъщеря си 15 г. заключена в стая и я оставили да умре от студ"}
{"url": "https://www.blitz.bg/svyat/idva-li-krayat-na-merkel-polovinata-germantsi-iskat-ostavkata-y_news567533.html", "text": "Близо половината от германците са на мнение, че канцлерът на страната Ангела Меркел трябва да се оттегли от властта преди следващите редовни парламентарни избори през 2021 година, съобщи ДПА. 47% от анкетираните смятат, че Меркел трябва да се оттегли от канцлерското място. Нейният християндемократичен блок до момента не успява да сформира кабинет – няколко седмици след проведените избори.\n Малко след изборите подкрепата към Меркел е била по-голяма. Християндемократите ще започнат преговори с Мартин Шулц на 7 януари следващата година. \n Ако и тези политически преговори се провалят и Германия няма работещо правителство, то ще бъдат свикани предсрочни парламентарни избори през 2018 година. \n", "date": "2017.12.28", "title": "Идва ли краят на Меркел? Половината германци искат оставката й"}
{"url": "https://www.blitz.bg/svyat/stava-strashno-putin-zapovyada-na-spetssluzhbite-da-likvidirat-bezmilostno-na-myasto-teroristite-sled-smrtonosniya-vzriv-v-sankt-peterburg_news567543.html", "text": "\n Държавният глава на Руската федерация Владимир Путин определи експлозията в магазин в Санкт Петербург за терористичен атентат, предават руски медии. \n„Вчера (сряда, 27 декември – бел.р.) в Санкт Петербург бе извършен терористичен атентат“, заяви президентът в рамките на среща с офицери, участвали във военната операция в Сирия. \nПутин допълни, че е разпоредил на специалните сили, ако по време на задържането на терористите от Санкт Петербург или на други места, някой от тях направи опит за съпротива да бъдат ликвидирани безмилостно на място.    \nВъв вечерните часове на сряда в магазин за хранителни стоки в Санкт Петербург бе задействано взривно устройство, в резултат на което пострадаха 13 души. Шестима от тях остават в болница. Превод и редакция: БЛИЦ \n", "date": "2017.12.28", "title": "Става страшно! Путин заповяда на спецслужбите да ликвидират безмилостно на място терористите след смъртоносния взрив в Санкт Петербург"}
{"url": "https://www.blitz.bg/svyat/chisto-ludi-tiyneydzhri-skochikha-ot-pokriva-na-vlaka-v-temza-video_news567545.html", "text": "\n Двама британски тийнеджъри скочиха от покрива на движещ се градски влак във водите на река Темза, съобщи \"Мирър\". Безобразието е станало през септември тази година. \n Хлапаците - 18-годишният Рики Брюър и 15-годишният му приятел, са заснели скока си и са го пуснали в YouTube. \n Малко след това те са потърсени от британската полиция. На страницата си във Фейсбук, Брюър се оплаква, че са му взели компютъра, както и всички други електронни устройства. \n Предявени са му обвинения за \"създаване на заплаха за живота и здравето\". \n Съдът е осъдил Брюър на 12 седмици затвор условно, глоба от 85 паунда и 150 часа общественополезен труд. С по-малкия му партньор се занимава комисията за престъпления на непълнолетни. \n \nИзточник: Марица\n", "date": "2017.12.28", "title": "Чисто луди! Тийнейджъри скочиха от покрива на влака в Темза (ВИДЕО)"}
{"url": "https://www.blitz.bg/svyat/velikobritaniya-e-v-snezhen-kapan-snimki_news567471.html", "text": "Обилен снеговалеж предизвикаха транспортен хаос във Великобритания. Снежните бури, които връхлетяха Обединеното кралство в нощта срещу сряда, оставиха без електричество 24 хил. домакинства и доведоха до затваряне на редица пътища и магистрали.\nТежка катастрофа на камион, причинена от усложнената зимна обстановка, стана причина за блокирането на магистрала М1 във всички платна. \nВ резултат се образува километрова опашка от автомобили, информира bTV. \nПолицията препоръча на шофьорите да търсят алтернативни маршрути за придвижване, докато платната бъдат разчистени. \nОтменени и отложени полети има на летищата в Бристол, Единбург и Бирмингам. Авиокомпания „Райънеър“ е отменила повече от 30 полета на лондонското летище „Станстед“.\n", "date": "2017.12.28", "title": "Великобритания е в снежен капан (СНИМКИ)"}
{"url": "https://www.blitz.bg/analizi-i-komentari/aftonbladet-rusiya-e-szdala-nay-slozhnata-i-obmislena-mrezha-za-pvo-v-sveta_news567298.html", "text": "Неотдавна американският аналитичен център Rand публикува доклад за новата руска стратегия за водене на война. На базата на това изследване шведският Комитет по отбраната представи своя отчет за нарасналия боен потенциал на руската армия. За него разказали експертите на шведския информационен портал Aftonbladet, цитирани от warfiles.ru.\nЕкспертите са уверени, че в случай на конфликт между НАТО и РФ руската войска е способна да овладее инициативата и да премине в контранастъпление. Според тях, сега ВС на Русия са разположени за най-ефективната защита на страната. Постепенната ескалация на НАТО на изток обаче ги подбуди да натрупат мощни не ядрени сили, които РФ може да използва далеч извън пределите на страната. \n  \nНовата доктрина на ВС на РФ предполага бърза мобилизация на силите. Сега руските сухопътни войски залагат на неголеми бойни съединения с висока боеготовност. Отказвайки се от структурите, базиращи се на големи неповратливи групировки, Русия постигна свръхмобилна армия, чиито бойци могат моментално да бъдат прехвърлени във всяка точка на страната. \n  \nЗа провеждане на своите стремителни операции Русия използва елитните си войски: десантни, морска пехота, спецназ и т.н. Те са много мобилни, но могат да излязат на бойното поле с танкове и да изпълняват сложни операции заедно с другите войски. \n  \nОсвен това РФ активно развива своята система за ПВО, осигурявайки си най-сложната и обмислена мрежа за ПВО в света. При отбрана руските сухопътни войски ще бъдат защитени от въздуха с мощни комплекси за ПВО. Блокирайки врага във въздуха, Русия ще си осигури преимущество на земята „благодарение на превъзходството си в наземна огнева мощ”. \n  \nШведските специалисти също така считат, че Русия притежава сериозно преимущество пред западните страни във воденето на непряк (артилерийски) огън. \n  \n„Докато американската бригада обикновено я поддържа един батальон артилерия, руската често я прикриват два батальона самоходни гаубици и батальон реактивна артилерия” - дава пример коментаторът Никлас Вент. \n  \nШведските експерти са уверени, че военният потенциал на Русия ще е достатъчен да води настъпление в две направления едновременно, хвърляйки по 15 хилади души във всяко направление. \n  Превод и редакция: БЛИЦ \n", "date": "2017.12.28", "title": "Aftonbladet: Русия e създала най-сложната и обмислена мрежа за ПВО в света"}
{"url": "https://www.blitz.bg/svyat/v-rumniya-razsledvat-top-chinovnik-za-koruptsiya_news567492.html", "text": "\n Бившата председателка на Централната избирателна комисия в Румъния Ана-Мария Петру е изправена пред съда по нови обвинения в корупция, разкриват местните медии. \n Миналия декември тя беше обвинена за търговия с влияние и две обвинения в пране на пари. Тя подаде оставка от ЦИК веднага след арестуването си през ноември 2016 г. \n Само през декември миналата година  91 обвиняеми са били осъдени окончателно по дела за корупция . През 2015 г. пък на съд са били изправени пет пъти повече министри и народни представители в сравнение с 2013 г. - 1250 души, като общата сума на парите, дадени като подкупи, възлиза на 431 милиона евро. \n Съдебната сага срещу Ана-Мария Петру обаче може да надмине всички досегашни разследвания по размера на взетите подкупи. \n", "date": "2017.12.28", "title": "В Румъния разследват топ чиновник за корупция"}
{"url": "https://www.blitz.bg/svyat/buryata-bruno-otne-zhivota-na-dvama-dushi-v-ispaniya_news567496.html", "text": "\n В Испания, бурята Бруно отне живота на двама души, предаде Франс прес, като се позова на местните власти и спасителните служби. Едната жертва е мъж, паднал от балкона на жилището си под порива на бурен вятър в каталунския курорт Сегур де Калафел. \nВтората жертва е мъж, който се удавил край бреговете на остров Майорка, докато се опитвал да се прибере с яхтата си. Силните ветрове на бурята Бруно повалиха пътни знаци и счупиха клони. Общо 11 провинции в областите Галисия, Астурия и Страна на баските бяха поставени в състояние на тревога. \nВ Барселона и в Тарагона в областта Каталуния екипите за спешна помощ пък са получили над 1000 сигнала, свързани с бурята \n \n", "date": "2017.12.28", "title": "Бурята Бруно отне живота на двама души в Испания"}
{"url": "https://www.blitz.bg/svyat/rekordni-snegovalezhi-i-stud-paralizirakha-severnite-amerikanski-shchati_news567497.html", "text": "\n Рекордни снеговалежи и студена вълна парализираха редица северни американски щати, предаде Франс прес. В щата Охайо температурата е минус 10 градуса по Целзий през деня, а нощем стига до минус 15 градуса. \nВ Северна Дакота температурата спада до минус 21 градуса по Целзий. В щата Ню Йорк губернаторът Андрю Куомо предупреди, че студената вълна може да продължи до 2 януари. Очаква се от днес в щата температурите да паднат до минус 40 градуса по Целзий. \nСтудената вълна е придружена от рекордни снеговалежи на места. Близо до Ниагарския водопад за 48 часа наваля метър и половина сняг, с което бе подобрен рекорда от 1958 г. Властите обявиха извънредно положение.\n", "date": "2017.12.28", "title": "Рекордни снеговалежи и студ парализираха северните американски щати"}
{"url": "https://www.blitz.bg/foto/student-si-porcha-seks-kukla-po-internet-i-za-malko-da-se-pobrka-kato-vidya-kakvo-sa-mu-pratili_news567464.html", "text": "\n Какво именно се случва в главата на този младеж е работа на психолозите. Но едно е ясно – от момента, в който той си поръчва мечтаната секс кукла, преживява буря от емоции. Това, което му изпращат накрая, доста се различава от очакваното и видяното на картинката. \nВ резултат на всичко студентът изпитал разочарование, гняв, желание на убие куклата си, накрая преосмисля чувствата си и успява да… заобича надуваемата секс играчка. За всичко младежът разказва в социалните мрежи, а разказът му прилича на дневникът на един луд… \nАз съм студент и трудно общувам с момичета. Помислих, че тя може да ме спаси от самота – тази прекрасна кукла. \nТолкова дълго я чаках, именно нея – тази белокожа красавица! \nТя толкова много напомняше истински човек, казвах си, че мога да стана по-уверен, благодарение на нея. \nВсеки ден я гледах отново и отново \nИ най-прекрасното – можеш винаги да я скриеш, ако някой ти дойде на гости. \nНо знаете ли какво? Излъгаха ме, разрушиха всичките ми мечти. Вместо прекрасна кукла ми изпратиха тази пародия. \nРеших да я надуя, надявайки се, че ще изглежда по-добре. \nТова, което се получи, буквално ме накара да я ненавиждам, исках своята мечта, а не тази… \nТя постоянно ме гледаше. \nИсках да я убия! \nИзползвах я като боксова круша. \nДори исках да я разстрелям с пистолет.  \nНе минаваше и ден, в който да не се скараме, но дълбоко в душата си разбирах, че тя ме обича… \nНакрая не издържах на сълзите й и веднъж взех това чудовище в ръцете си.  \nПрекарахме нощта заедно. В началото дори не разбрах какво се случи, но… \nСега сме заедно. Обичам я, без да очаквам сам, че ще стане така. И знаете ли? Тя е прекрасна! Превод БЛИЦ \n", "date": "2017.12.28", "title": "Студент си поръча секс кукла по интернет и за малко да се побърка, като видя какво са му пратили..."}
{"url": "https://www.blitz.bg/svyat/zalovikha-edin-ot-nay-strashnite-frenski-dzhikhadisti-snimka_news567504.html", "text": "Топ френски джихадист Тома Барнуен е задържан в Сирия. Той е бил пленен от кюрдските милиции преди десетина дни, отбелязват френските медии. Това е станало в района на границата на Сирия с Ирак. В момента е известно, че от 2014 г. той се бие в редиците на ислямистите в района на Близкия изток.\n Тома Барнуен приема исляма през 2000 г. Той е член на ислямистка ядка заедно с Мохамед Мера, който през 2012 г. уби седем души в района на френския град Тулуза. \n Френското разузнаване смята, че от 2014 г. 1700 французи се бият за Ислямска държава. От тях 278 са мъртви, а 302 са се върнали във Франция, от които 58 са малолетни. \n Самият Тома Барнуен през 2006 г. прави неуспешен опит да влезе в Сирия. Три години по-късно е осъден във Франция на пет години затвор за ислямистка пропаганда. \n Зад решетките продължава неговата радикализация. При излизането си на свобода той се влива в редиците на Ислямска държава. \n Последните данни сочат, че близо 1000 топ ислямисти се намират в района на Близкия изток. \n", "date": "2017.12.28", "title": "Заловиха един от най-страшните френски джихадисти (СНИМКА)"}
