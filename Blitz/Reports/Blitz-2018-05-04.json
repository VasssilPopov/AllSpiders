{"url": "https://www.blitz.bg/svyat/intsident-s-dva-koraba-v-egeysko-more_news598016.html", "text": "Гръцките власти обявиха, че турски товарен кораб и гръцки военен кораб са се сблъскали в източната част на Егейско море. При инцидента няма ранени хора, нито сериозни материални щети. В изявление на гръцките военноморски сили (ВМС) се уточнява, че плаващият под турски флаг кораб „Кармат“ е увеличил скоростта и се е завърнал в турски води след инцидента, който е станал преди зазоряване тази сутрин, пренебрегвайки радио съобщенията на военния кораб „Арматолос“ да спре, пише в. \"Български новини\".   От гръцките военноморски сили посочиха, че сблъсъкът в гръцките води югоизточно от остров Лесбос е бил предизвикан от турския кораб, нарушавайки международните правила за безопасност при корабоплаването.  55-метровият кораб „Арматолос“ е участвал в операция на НАТО за спиране на трафика на мигранти през Егейско море, уточниха от ВМС на Гърция.  Инцидентът идва на фона на засиленото напрежение между Гърция и Турция в Егейско море във връзка с биещи се териториални претенции към различни острови. ", "date": "2018.05.04", "title": "Инцидент с два кораба в Егейско море"}
{"url": "https://www.blitz.bg/stsena/izvestna-dzhaz-pevitsa-izchezna-misteriozno-ot-skparski-khotel-vv-velikobritaniya-dva-dni-po-ksno-otkrikha-trupa-y-kray-skalite-snimki_news598043.html", "text": "Известната джаз певица и актриса е открита мъртва в южната част на Великобритания, съобщава „Дейли мейл”. Обстоятелствата около смъртта на Хана Нортедж са обвити в мистерия. Преди два дни 43-годишната изпълнителка изчезнала от скъп хотел в Истборн. Предполагало се, че тя е тръгнала за Лондон, но така и не се появила в британската столица.  Тялото на жената е открито в подножието на скали.  Трупът вече е разпознат от близките на изпълнителката.  Полицията разследва случая.  Хана Нортедж е известна на Острова джаз певица и актриса.  На концертите й са присъствали кралица Елизабет II и бившият премиер на Великобритания Тони Блеър.    ", "date": "2018.05.04", "title": "Известна джаз певица изчезна мистериозно от скъпарски хотел във Великобритания, два дни по-късно откриха трупа й край скалите (СНИМКИ)"}
{"url": "https://www.blitz.bg/svyat/sled-22-godini-izdirvane-zalovikha-edin-ot-nay-opasnite-prestpnitsi-v-sveta-s-blgarski-pasport_news597940.html", "text": "Заловиха един от най-опасните престъпници в света, предават световните агенции. Италианецът Анджело Филипини, издирван от 22 г. от властите от Милано, беше арестуван в Мароко. При залавянето му 72-годишният Филипини притежавал български паспорт с фалшиво име. Той обаче бил разпознат заради отрязания му среден пръст на лявата ръка.  Филипини бил търсен от италианската прокуратура заради влязла в действие присъда за 11 г.и 7 мес. затвор за международен наркотрафик. Според италианските медии укриващият се Филипини бил открит от мароканските власти в крайбрежното градче Темара, на 15 км от Рабат. Там бил арестуван по искане на властите от Комо. Филипини е от северния град Комо, но бил свързан с нелегалния клан Спинела-Отина от калабрийската мафия Ндрангета.  Той действал в Комо в началото на 80-те години на миналия век. Италианецът бил заловен, след като през последните десетина години италианската полиция контролирала плътно движенията на семейството му. Навремето Филипини предоставил на клана от Ндрангета свой склад в община Ровеласка, до Комо, където бил складиран хероинът, получаван от турски трафиканти. За всяка пратка по онова време Филипини получавал по 30 млн.едновремешни лири, или по близо 15 000 евро. Той се занимавал и с пакетирането на дрогата, както и с предоставянето й за продаване на пазара, когато босовете от клана поискали това. Продавани били по 100-200 кг на месец. Филипини продължил да поддържа контактите си с Италия.  В Мароко се подвизавал с български паспорт и с работата си на посредник в сферата на недвижимото имущество и строителния бизнес. Предстои Филипини да бъде екстрадиран в Италия. Филипини е последният издирван италиански мафиот, осъден по т. нар. операция Смирне (Измир – бел.а.). Тя беше реализирана през 1998 г. в зоната на Джоя Тауро, до град Реджо Калабрия. Благодарение на разследванията на властите през 2007 г. 30 членове и сътрудници на калабрийската мафия бяха изправени на съд. През 2012 г. Касационният съд потвърди окончателно 7 присъди, сред които и тази на Филипини. Той обаче не е бил виждан от никого в Италия от 1996 г. досега. ", "date": "2018.05.04", "title": "След 22 години издирване: Заловиха един от най-опасните престъпници в света с български паспорт!"}
{"url": "https://www.blitz.bg/svyat/cbs-news-sashch-zamrazili-finansiraneto-na-belite-kaski-v-siriya_news597973.html", "text": "САЩ замразили финансирането на сирийската организация „Бели каски”, известна още като „Сирийска гражданска отбрана”, предаде CBS News в публикацията си „U.S.freezes funding for Syria`s „White Helmets””. Изданието се позовава на вътрешен документ в Държавния департамент, че администрацията на Тръмп трябвало до 15 април да даде съгласие за понататъшно финансиране на организация, но това не станало. В публикацията се сочи, че почти една трета от бюджета на „Белите каски” се състои от средства, заделяни от Пентагона.     Както съобщава CBS News, преди по-малко от два месеца в Държавния департамент приели представители на „Белите каски”. Тогава хуманитарната група е засипана от похвали за спасените животи в Сирия.     „Нашите срещи през март бяха много позитивни. Високопоставени официални лица дори заявиха поемане на дългосрочни задължения чак до 2020 г. Нямаше никакви намеци за преустановяване на подкрепата” – заявил лидерът на организацията Раед Салех пред CBS News.     „Белите каски” е група, състояща се, както се твърди, от 3 хиляди доброволци-спасители. /  БЛИЦ    ", "date": "2018.05.04", "title": "CBS News: САЩ замразили финансирането на „Белите каски” в Сирия"}
{"url": "https://www.blitz.bg/politika/borisov-dramatichno-prizna-ot-kakvo-se-sramuva-sled-prvata-godina-ot-kabineta-i-se-posheguva-s-viktor-nikolaev_news597894.html", "text": "Днес е много натоварен ден, но исках да свърша някаква работа и за вас. Свиквайте, може след време вие да сте на моето място. Все пак много журналисти влязоха в политиката. Така се обърна към водещия Виктор Николаев в специално интервю от Министерски съвет премиерът Бойко Борисов пред Нова телевизия. Днес се навършва една година от стъпването на Кабинета \"Борисов\" 3. \"Срам ме е, че не можахме да представим конвенцията за защита на жените и децата от домашно насилие по начин, по който да бъде възприета от хората. Успяхме да направим така, че да се възползват различни политически сили и да вкарат темата в посока, която не е в духа на конвенцията, Подценихме ситуацията\", каза той и добави \"Като имаше такова обществено недоволство, затова я оттеглихме.\"  \"Гордея се, че свалихме външния дълг. Трети сме в региона по външен дълг. В началото много хора говориха. Знаете, че за двата реактора платихме много пари, за американските централи също над 6 милиарда отидоха за плащане. Събрахме много пари от работата на МВР и НАП\", каза той.  \"Истанбулската конвенция за защита на жените и децата от домашно насилие беше много атакувана\", каза той. ", "date": "2018.05.04", "title": "Борисов драматично призна от какво се срамува след първата година от Кабинета и се пошегува с Виктор Николаев"}
{"url": "https://www.blitz.bg/politika/premiert-s-goreshch-komentar-za-aresta-na-ivancheva-i-vrazhdata-si-s-prezidenta_news597897.html", "text": "Това, което видях, го споделих с главния прокурор и Пламен Георгиев. Всяка една банкнота трябва да се запише и опише по номер. Това са 70 банкноти или евра. Тъй като има паднало такова дело, когато Цветанов беше министър, сега всички са много по-внимателни. Това е обеца за ухото на всички и когато се провеждат подобни операции. Това заяви пред Нова телевизия по казуса \"Иванчева\" в специално интервю от Министерски съвет премиерът Бойко Борисов. \"Като Захариева и аз се притесних защо толкова време се бавят. Нека да дадем шанс на тази комисия и да приемем, че би трябвало да се изведат поуки и по-бързо да се действа. Не мисля, че иначе има проблем със задържането. Няма изострен тон между г-жа Захариева и прокуратурата. Те работят много добре. Под обществен натиск, всеки може да изпусне реплика\", каза Борисов, защитавайки външния ни министър.  Борисов коментира отношенията между президентството и министерски съвет: \"Враждата може да е само отрицателна. За мен президентът винаги е бил обединител на нацията, в момента не виждам да казва нищо, което да обединява. Ако има данни за корупция, да даде човека на прокуратурата. Без доказателства, не може да излезеш и да говориш така\", каза той.  \"Проблем с корупцията наистина има. Досега всички се оправдаваха с различни организации. Точно това е причината да ги обединим. Най-важна е превенцията. Всеки, който има управленски функции, трябва да има страх, че ръката на закона ще ги застигне в един момент\", каза той.  \"Проблемът със свободата на словото е със собствениците на медиите. Нима БНР и БНТ работят за телевизията?\", запита той.    ", "date": "2018.05.04", "title": "Премиерът с горещ коментар за ареста на Иванчева и враждата си с президента!"}
{"url": "https://www.blitz.bg/politika/borisov-obyasni-zashcho-ninova-e-podtisnata-i-ne-mozhe-da-spi-i-atakuva-ostro-radev-s-tezhki-vprosi_news597904.html", "text": "Антон Тодоров си замина само за ден, помните ли? Само за столчето и вече не е в парламента. Ама да не ме подтиснете и мен като него\", пошегува се Борисов, но продължи: \"Така действа ГЕРБ, това е.\" Това заяви в интервю пред Нова телевизия от Министерски съвет премиерът Бойко Борисов. Сидеров, ВМРО и НФСБ са събрани в блок. За да нямаме недоразумения, направихме програма за управление още в началото. НАТО и ЕС са неизменни ценности. До година  има избори - на 24 май. Ние ще си излезем отделно на тях.  Сидеров привлича русофили, Валери Симеонов привлича други. Затова те си отстояват ценностите, пазят си ректората. Не толерирам автономността на коалиционните ни партньори.  Преди министърът на правосъдието се изказваше като опозиционер. Заедно с Радан Кънев. Те бяха в управление, но и в опозиция.  Сегашните ни партньори си имат позиция от години насам. Ние сме се разбрали с тях\", каза Борисов и добави, че за България от всякъде се чуват само похвали.  \"С главния прокурор направихме среща заради Желяз. Всяка дума би могла да бъде проблем, казана по темата от мен. До 3 седмици в България ще бъде и главният прокурор на САЩ и още много лица от администрацията им. Те ще бъдат на вашите места. Вчера имахме разговор с хората за контакт. Ще видим какво ще се случи\", каза той.  \" Нинова е подтисната, не може да спи. Такова председателство и такива срещи едва ли скоро ще се проведат пак така в България.  Точно сега да иска оставка, като абсолютно не е готова, не виждам какво се мъчи да прави. Има проучвания и те ясно говорят кой ще спечели. Два пъти им казвах \"хайде, управлявайте\" и им дадох. Те какво сториха? Какво стана в тяхното правителство? Какво решиха те?\", запита Борисов.  \" Президентът пък говори като човек, сякаш е дошъл от някъде, а години наред е бил командир във ВВС. Преди ми говореше, че е приземена авиацията, ама утре ще прави парад, нали?  Защо купиха три Спартана транспортни и то с договори, с които ги строшиха. Договори за поддръжка няма. Защо тогава не купиха преди нашето управление 3 спартана транспорт? Взеха 12 ГУГ-и - транспортни - няма един с пушка или пистолет. Нямаше оборудване. 4 летят в момента от 12. Това са уж най-скъпите и модерни хеликоптери в света и накрая за капак - 3 пантери, пак транспортни. Те също нямат и един пистолет на тях\", каза Борисов.  \"Не считам, че съм идеален и правим всичко както искаме. Радев не спира да ме напада, където и да отиде. Нали е обединител? Той е президент само на две партии\", добави той.   \"Търговците винаги може да имат спекула заради еврото. Надявам се да не стане. Полагаме много усилия да влезем в Еврозоната, защото това ще намали и лихвите по кредитите. Държавите в ЕС са скептични, защото вече са патили от страни, които не са готови да приемат еврото\", каза той \"Аз съм отраснал с маргарин. Преди маслото беше много скъпо.  Преди родителите сме се редили на опашка по 2-3 дни, когато на власт беше БСП. Много бързо това се забрави\", каза той.", "date": "2018.05.04", "title": "Борисов обясни защо Нинова е подтисната и не може да спи и атакува остро Радев с тежки въпроси!"}
{"url": "https://www.blitz.bg/svyat/prezidentt-na-chekhiya-prizna-zayavleniyata-na-rusiya-po-povod-nervnoparalitichnoto-veshchestvo-novichok_news597855.html", "text": "Нервнопаралитично вещество „Новичок”, с което вероятно са били отровени бившият офицер от ГРУ на Русия Сергей Скрипал и дъщеря му Юлия, е произвеждано и складирано в Чехия. Това съобщи президентът на страната Милош Земан. „Имахме произведен и складиран „Новичок”, макар че не беше в големи количества. Знаем къде и кога. Няма да бъдем лицемерни. Не е нужно да лъжем за това”, каза още Земан.  Чешкият президент припомни, че преди няколко дни е разпоредил на чешкото контраразузнаване произвеждало ли се е някога на територията на страната вещество, за което се твърди, че е използвано при отравянето на Скрипал и дъщеря му.  „През ноември миналата година в научно-изследователски институт на Министерството на отбраната в град Бърно е тествана нервнопаралитичната отрова А-230. Количеството й е било много малко”, разказа Земан и отбеляза, че след проведените тестове отровата е била унищожена.  Той уточни, че по данни на чешкото военно разузнаване отровата се отнася към семейството на неврнопаралитичните вещества „Новичок”.     Припомняме, че на 12 април Организацията за забрана на химическите оръжия (ОЗХО) потвърди, че семейство Скрипал са отровени с нервнопаралитично вещество. В доклада обаче не се споменава името „Новичок”. Великобритания счете тези изводи като доказателство за вината на Русия в нападението срещу бившия шпионин. Превод: БЛИЦ", "date": "2018.05.04", "title": "Президентът на Чехия призна заявленията на Русия по повод нервнопаралитичното вещество „Новичок”"}
{"url": "https://www.blitz.bg/lyubopitno/prekaleno-krasiv-za-da-e-istinski-perfektno-grimiran-kanadets-pokori-mrezhata-snimki_news597847.html", "text": "Млад канадец се превърна в истински хит в мрежата. Снимките в профила на 18-годишния Кевин Кодра ясно показват, че младежът владее до съвършенство тайните на макиажа.Вместо да го критикуват за необичайното занимание, което не отива на един мъж, хиляди интернет потребители не спират да го хвалят за умелите му умения да борави с четката и декоративната козметика.  Снимките на младежа набират все повече лайкове.  Всички в мрежата са категорични, че за 18-те си години Кевин изглежда „възхитително и блестящо”.   „Този образ е прекалено перфектен, просто нямам думи. Ще отида да поплача в ъгъла, за да преосмисля живота си”, отбелязва млада дама.", "date": "2018.05.04", "title": "Прекалено красив, за да е истински: перфектно гримиран канадец покори мрежата (СНИМКИ)"}
{"url": "https://www.blitz.bg/stsena/nay-seksapilnata-sinoptichka-vzrivi-mrezhata-s-polugolite-si-snimki_news597813.html", "text": "\"Плажна\" снимка на мексиканската телевизионна водеща Янет Гарсия е на път да постави рекорд в Инстаграм. Към момента горещият кадър, на който секси синоптичката позира по бански на брега на морето, е харесан над 360 000 пъти.Всички в мрежата са категорични, че 27-годишната дама е най-сексапилната водеща на прогнозата за времето.  На страницата си в Инстаграм Янет често демонстрира красивите си форми. Чаровната синоптичка има 5,9 милиона последователи.  Превод: БЛИЦ", "date": "2018.05.04", "title": "Най-сексапилната синоптичка взриви мрежата с полуголите си СНИМКИ"}
{"url": "https://www.blitz.bg/layfstayl/shoubiznes/efirt-osmna-bez-adelina-radeva-i-viktor-nikolaev-smenikha-vodeshchite-v-studioto-na-zdravey-blgariya-snimki_news597877.html", "text": "Тази сутрин Аделина Радева и Виктор Николаев не се появиха в студиото на \"Здравей, България\". Причината е, че двамата ще правят интервю с премиера Бойко Борисов по повод на изминалата година от създаването на кабинета \"Борисов 3\". На тяхно място на екрана се появиха водещите на новините Богомил Грозев и Марина Цекова, които анализираха текущите събития и видеа, изпратени от зрители в \"Моята новина\".   Двамата често напомняха, че скоро ще има специално интервю с премиера директно от Министерски съвет, за където всъщност пътуват и водещите на блока.   ", "date": "2018.05.04", "title": "Ефирът осъмна без Аделина Радева и Виктор Николаев, смениха водещите в студиото на \"Здравей, България\"! (СНИМКИ)"}
{"url": "https://www.blitz.bg/layfstayl/top-10-zvezdi-koito-si-snimat-dupetata_news597970.html", "text": "Навлезе нова мода в снимането. Вече не е толкова важно жената да се вижда в лице, нито дали е с хубава прическа или грим, а дали има стегнато дупе. Най-странното е, че тази тенденция се въведе именно от нежния пол. А когато известните започнат да го правят, то обикновените девойки веднага им подражават и става истинска мания. Ето кои родни звезди не се срамуват от голотата и обичат да показват задните си части пред целия свят, снимайки се на екзотични острови, фотосесии или клипове.   Безспорно класацията повежда тийнсензацията Гери-Никол, чиито задни форми се превърнаха в една от най-коментираните теми в страната ни. Дори СЕМ цензурира видеото й „Момиче като мен“, където отново показва част от задните си прелести.  Бразилското дупе на Гери е много одумвано, но показа на всички хейтъри, че тя е над нещата и дори възпя ‚яката дупара“ в своя песен. Атрактивната изпълнителка не спира да публикува в социалните мрежи снимки, на които извежда на преден план именно дупето си. Младата аренби сензация отдавна не се притеснява от голотата и с огромно самочувствие показва своите извивки. На почти всеки кадър лолитката съвсем съзнателно акцентира върху задните си части, с които очевидно се гордее и обича да показва.  Формите й доближават тези на знаменитости като Джей Ло, Ники Минаж, Риана и Бионсе. Самата Гери твърди, че не използва фотошоп, а всяка снимка е натурална и е горда с това.     Ако трябва да посочите еталон за женско тяло, за коя женска фигура ще се сетите? Определено името Биляна Йотовска влиза в отговора. Трудно е да не харесате нещо в нея - дълги крака, плосък корем, а там, където природата е забравила, имаме чифт силиконови импланти. Преди и след раждането тя направи и няколко фотосесии за мъжки списания.  Фитнес маниачката не спира да демонстрира стегнатото си дупе във фейсбук, където за минути събира хиляди лайкове. През 2016 г. брюнетката бе на Световно първенство в Полша. Там демонстрира спортната си фигура, но се оказа, че боя, която оставила по тялото й петна, я препъна. Въпреки това Биляна показа няколко фотоса, които са направени зад кулисите. Снимките й получиха похвала от последователите й в социалните мрежи.     Николета Лозанова е колкото мразена, толкова и обичана. Всяка нейна стъпка се следи изкъсо и след това се подлага на сериозна дискусия. Тя обаче заслужава аплодисменти, защото е единствената българка, която направи от името си марка, което работи за нея и изкарва пари.  Нейните задни части също са сред популярните в шоубизнеса. Тв водещата е царица на скандала и провокацията. Неотдавна се появи мълва, че си е ремонтирала дупето. Така модерната процедура на запад е завладяла и родната красавица, която наблъскала сочното си дупе с подплънки.  Вероятно има доза истина в тези слухове, тъй като има видима промяна от снимките преди и снимките сега. Изглежда по-апетитна в дупето. Типично в неин стил, тя се хвали с крайния резултат в социалните мрежи, като не спира да бълва снимки с еротично съдържание. Запознати издават, че тунингът е направен в Турция, тъй като там били най-добрите пластични хирурзи.  Николета обича да пътува до екзотични дестинации. Може би дупето й има снимки от почти всички топ плажове в света. Вероятно него снима повече, отколкото себе си в лице.     Камелия е най-провокативната фолкпевица и от години държи първото място по този критерий сред колежките си.  Неотдавна певицата постна във фейсбук провокативна снимка, с която отново влезе в устата на хората и критиците. „Не е важно какво говорят зад гърба ти, важното е като се обърнеш всички да мълчат“, написа тя.  На фотоса блондинката е в секси изрязан бански, който идеално подчертава стегнатото й тяло. От няколко месеца тя нагорещява фейсбук с кадри, на които е чисто гола или пък само по халат. Явно се опитва да привлече внимание след раздялата с „Пайнер“.  47-годишната звезда е истински секссимвол за България и годините определено не й личат. Тя обаче полага неимоверни усилия за визията си. От години спазва много строг хранителен режим, на който не биха издържали и 10% от жените. Полага грижи и за кожата си, тъй като иска максимално дълго да запази този неугасващ сексапил.     Фолкпевицата Галена гони Ким Кардашиян по пищни задни форми. Макар рядко да се надупва на фотоапаратите, тя показа стегнатото си дупе за първи път на почивка в Санторини.  Докато се снима опъната по бански на хамак, фолкаджийката не пропусна да демонстрира пищните си форми отзад. Слуховете носят, че изпълнителката си е сложила импланти, за да увеличи задните си части и съдейки по сочното й дупе, може и да се окаже вярно. Допреди няколко месеца изпълнителката се подвизаваше с далеч по-скромни атрибути, но днес изглежда феноменално.  Изпълнителката на „Знам диагнозата“ е първенец по сексапил и винаги успява да бъде различна. В сравнение с колежките си обаче тя е премерена и в никакъв случай вулгарна. Е, в първите години на своята популярност и тя направи няколко грешки, които към днешна дата са успешно зачеркнати с визия и поведение на една истинска модна икона.     Райна, която до неотдавна се славеше със скромност и семпла визия, започна да се отпуска все повече и повече. Бившата половинка на Коцето – Райна, показа сочно дупе в курорта Пунта Кана в Доминикана, където бе на почивка. Тя не крие, че обича да посещава екзотични места, когато има възможност, а снимката е от приказно красивия плаж Juanillo.  Райна направо се пусна почти без дрехи само по прашки и събра безброй въздишки във фейсбук, а със сигурност и силна доза завист от дамите. Приятелките от социалната мрежа веднага се възхитиха на стройната певица: „Перфектно тяло, без целулит!“  След като видя, че с голота се печели публика, тя реши да се съблече и покаже дупето си в клипа „Зле те чувам“. Малко преди клипът към песента \"Зле те чувам\" да бъде пуснат, Райна публикува снимки от фотосесия, направена за промото на видеото.  Пилето на фолка генетично има хубаво телосложение, но благодарение на танците е успяла да го извая до съвършенство.     Миналата година моделът Ася Капчикова направи еротична фотосесия, в която показа защо жените й завиждат. В специална сесия тя демонстрира стегнатото си тяло и най-вече добре оформено дупе.  Коствали й обаче доста усилия, особено след участието й в риалити формата „Фермата“, от където се върна с10 килца отгоре.  Освен редовните тренировки във фитнес залата, блондинката залага и на ултрамодерна технология, която изглажда, стяга и повдига дупето. Със същия апарат Капчикова поддържа и кожата на лицето си гладка и тонизирана при това без оперативна намеса.  Холивудската актриса от колумбийски произход София Вергара публикува в профила си в Инстаграм снимка, докато се подлага на същата процедурата, така тя разкри тайната на перфектното си тяло.  За постигането на тази перфектна визия Ася спазва железен хранителен режим и зверски всекидневни тренировки във фитнес залата. Набляга на уреди за дупе, което се вижда и от снимките й в социалните мрежи.     Краля на фолка Азис проби в шоубизнеса благодарение на своята ексцентричност. Още от самото начало на кариерата си набиваше задните си части в публичното пространство. Дори когато не бяха така добре оформени, а от всички страни се тръскаше сланина.  Оказа се, че Азис обича да се пече гол. Преди известно време из Интернет плъзна такъв кадър от почивката му в гръцкия курорт Миконос. На снимката се вижда как певецът се пече чисто гол в баровска вила на домакина, който бил сред най-големите местни богаташи. Василка фръцка загорялото си дупе и без притеснение го показа на целия свят.  „Имам какво да покажа“, фука се чалгаджията. Снимките всъщност били за специална фотосесия. От няколко години насам Азис извая завидно тяло, което към днешна дата вече му носи солидни финансови дивиденти. Звездата прибра 20 000 евро, за да си свали слиповете пред екипа на гръцко гей списание. Първоначалната предложена сума за ексклузивната еротична сесия била 15 000, но Азис категорично отказал да преговаря за тази сума и оценил лично дупето си на 25 000. Това била и финалната сума, която броили за него, защото нямали никакво съмнение, че ще си избият вложената инвестиция.     Моника Валериева демонстрира, че има сочни задни части още във видеоклипа с Джордан \"Всичко с теб\". Оттогава плеймейтката не спира да се хвали с дупето си. Според някои по този начин се предлагала на потенциални клиенти, а според други – искала да бъде обект на завист от страна на нежния пол.  И тя не остана по-назад от посестримите си и \"изненадващо\" заголи дупе на провокативни снимки, с които всяка година открива сезона на \"дините\" и летните фриволности.  По време на морските си почивки Моника прави цяла фотосесия на задните си части. А почитателите й в социалните мрежи настояват за още и още.     Няма снимка или видеоклип, в който фолкпевицата Мария да не покаже малкото си стегнато дупе. Явно раздялата с Християн Гущеров върна Мария към освободения начин на живот. Певицата вече не се притеснява да се появява на участия по бельо или пък да позира с голо дупе от плажа. Това само може да ни радва, защото тялото й е перфектно.  Мария като че ли ходи на плаж, за да се снима и дефилира с марковите си бански костюми. В гардероба си има бански за над 50 бона.  Най-важното при избора на бански за певицата е да се виждат сочните й гърди, по които със сигурност ще точат лиги всички мъже на плажа. Вече се е снабдила с няколко подобни модела. Има и такива, които ще облича в по-късните следобедни часове, тъй като не са удобни за добиване на равномерен тен.             ", "date": "2018.05.04", "title": "Топ 10 звезди, които си снимат дупетата"}
{"url": "https://www.blitz.bg/layfstayl/ptuvane/tozi-shofor-sbra-pogledite-na-ptuvashchite-po-magistrala-trakiya-snimki_news597995.html", "text": "Стърчаща от камион кола на Автомобилна администрация шашна пътуващите на магистрала \"Тракия\" в петъчния ден. Автомобилът, който вероятно е аварирал, е качен на товарното средство, но... очевидно то не е могло да го побере. И цялата задна част на колата стърчи навън. Разбира се, \"товарът\" не е обозначен по никакъв начин - няма сигнализация на стърчащата му част, отбелязва  .   Дано поне автомобилът е добре укрепен и не създава опасност за останалите участници в движението.  Но това не е всичко! Очевидно шофьорът на камиона няма никакви притеснения от стърчащия автомобил, защото си кара доста айляк - човекът си е качил крака на прозореца на возилото и шпори ли, шпори... ", "date": "2018.05.04", "title": "Този шофьор събра погледите на пътуващите по магистрала \"Тракия\" (СНИМКИ)"}
{"url": "https://www.blitz.bg/obshtestvo/regioni/golyama-radost-za-chenge-nomer-edno-v-pazardzhik_news598009.html", "text": "Шефът на полицията в Пазарджик Йордан Рогачев от днес е горд баща. Сутринта се роди първородният му син, който носи царското име Самуил. Момченцето тежи 3.5 кг. и е дълго 51 см.  Майката и бебето са добре. Раждането е станало в пловдивска болница.  42-годишният директор на ченгетата бил изключително щастлив. Колегите му го засипват с благопожелания от сутринта и чакат да почерпи.  Кристина ИВАНОВА, БЛИЦ", "date": "2018.05.04", "title": "Голяма радост за ченге номер едно в Пазарджик"}
{"url": "https://www.blitz.bg/obshtestvo/maya-manolova-kopira-fandkova-shche-se-vpusne-li-v-bitkata-za-kmet-na-sofiya_news598021.html", "text": "Националният омбудсман Мая Манолова прави неистови опити да копира столичната кметица Йорданка Фандъкова. (СНИМКИ) Поредното доказателство за имитацията, е снимката с цветя, с която Манолова се похвали преди минути в социалните мрежи по повод рождения си ден днес.   Преди това подобен кадър с букети бе публикуван от кабинета на столичния кмет.  И докато Фандъкова работи без почивен ден за столичани и е скромна откъм медийни изяви, то Манолова презентира всяка своя среща с миньори, хигиенни работници и шивачки. Като в трудовите години на развития социализъм. Ех, да можеше да пощипне бузките на пионерчетата...     Кампанията на Манолова съвсем не е случайна. Нейни съпартийци са на мнение, че това е генералната й репетиция за кметската надпревара.  За да настигне Фандъкова, обаче й трябват реални резултати, а не гастроли в телевизионните студия и \"копи пейст\"-номера. ", "date": "2018.05.04", "title": "Мая Манолова копира Фандъкова, ще се впусне ли в битката за кмет на София?"}
{"url": "https://www.blitz.bg/politika/vezhdi-rashidov-raztrsi-parlamenta-progovori-kak-e-pomognal-na-gogo-ot-tonika-predi-da-umre-i-zaplashi-da-izkara-sramen-spisk-svrzan-s-tsvetan-vasilev_news597932.html", "text": "Дебатите в парламента относно депутатските заплати продължават. ГЕРБ се противопостави на БСП заради желаното от тях намаляване на парите на народните представители. Вежди Рашидов излезе на трибуната с разтърсващо слово. \" Когато Велко Кънев умираше, аз дадох от заплатата си, за да му помогна! Когато Гого от \"Тоника\" умираше, аз помогнах със заплатата си, за да му помогна! Вие къде бяхте тогава?!  Хванете със заплатите си и започнете да помагате на бедните българи. Спрете да унижавате депутатите\", каза Рашидов.  \"По-корем ли искате да лазим. Като искаме да се изравним и да сме равни, приберете си децата от чужбина и ги доведете тук. З апочва да ме е срам  и да се замислям за куп неща. Не само ще ни мразят,  вие всеки ден подривате устоите на българската държава в лицето на българския парламент.  Преди да стана министър, като честен човек ви изкарах доходите си.  Мълчете, да не изкарам списъка, дето сте ходили при Цветан Василев\",  сопна се Рашидов след опити да бъде прекъснат от опозицията, а после продължи: \"Платил съм данъци, всяка стотинка ми е кристално чиста. Колко човека от вас казаха дали си плащат данъците върху гарантиран блог? Колко от вас присъстваха при Цветан Василев за преференциални лихви? Вие сега ли ми говорите? Събирайте пари и помагайте на по-бедните. Не може социализмът да се върне\", завърши Рашидов.  \"Ако вие е нещо в повече - помагайте на събратята си. Като бях министър всички български творци получаваха по 200 лева пенсия. Те мизерстваха. С министър Младонов направихме тези пожизнени награди, за да не ги унижаваме пред българския нарпд. Вие защо не го направихте толкова години от 90-та насам, а аз го направих? Толкова пъти бяхте на власт? Да го бяхте сторили. Мен вече ме е срам, че съм депутат. Това ли заслужих след това, което направих? Да ядем жабители? Смятам, че хубаво е да се прекрати този срамен дебат. На избори отивайте с достойнство. Четири парламента вече съм депутат\", каза той.", "date": "2018.05.04", "title": "Вежди Рашидов разтърси парламента - проговори как е помогнал на Гого от \"Тоника\", преди да умре, и заплаши да изкара срамен списък, свързан с Цветан Василев!"}
{"url": "https://www.blitz.bg/svyat/szdatel-na-novichok-plasheshcho-posochenata-ot-shefa-na-ozkho-doza-bi-ubila-tseliya-solsbri_news597984.html", "text": "Шефът на Организацията за забрана на химическо оръжие (ОЗХО) разкри с каква доза са били отровени Сергей Скрипал и дъщеря му Юлия. Според Ахмет Юзюмджу бойното вещество е било в размер на 50-100 грама, предават световните медии.БЛИЦ припомня,  че след инцидента властите на Острово след кратко разследване обвиниха руската страна, че стои зад атаката с А234, по-известно като \"Новичок\". До този момент Москва категорично отрича да има участие в случилото се. Скандалът между двете страни доведе до прогонването на дипломати и от Лондон и от Русия.  Един от хората, разработвали \"Новичок\" - Леонид Ринк, смята, че това количество от веществото е способно да убие жителите на Солсбъри. Той е на мнение, че точно това доказва съмнителността на версията на британците. Превод и редакция БЛИЦ", "date": "2018.05.04", "title": "Създател на \"Новичок\" плашещо: Посочената от шефа на ОЗХО доза би убила целия Солсбъри"}
{"url": "https://www.blitz.bg/svyat/plenen-brazilets-ot-dnr-sled-osvobozhdavaneto-stanal-pravoslaven-monakh_news597959.html", "text": "Неотдавна украински журналисти научиха къде сега се намира бразилският гражданин Рафаел Лусваргхи (Rafael Lusvarghi), който по-рано воюваше на страната на опълчението на ДНР и по време на един бой беше пленен от украински войници. Според други източници той е арестуван в Киев през октомври 2016 г. През 2014-2015 г. той е служил в бразилската армия. Опълченецът е изправен на съд и на 25 януари 2017 г. е осъден на 13 г. лишаване от свобода. Делото е върнато заради процесуални нарушения. През декември изобщо е освободен под гаранция.     Сега бившият опълченец живее в Свято-Покровския Голосеевски манастир, намиращ се в Украйна. Според журналисти, той преминал към православието по време на пребиваването си в затвора и сега Лусваргхи е решил да свърже живота си с религията. Превод и редакция:   БЛИЦ    ", "date": "2018.05.04", "title": "Пленен бразилец от ДНР след освобождаването станал православен монах"}
{"url": "https://www.blitz.bg/layfstayl/ptuvane/vnimanie-shofori-politsiya-plzva-po-vsichki-ulitsi-i-bulevardi_news597954.html", "text": "Максимален брой полицейски служители ще са разположени на основните трасета в страната за почивните дни. Това каза Бойко Рановски, началник отдел „Пътна полиция“ в Главната дирекция „Национална полиция“ по време на брифинг по повод предприетите мерки за охраната на обществения ред преди и по време на празниците, провел се в Главна дирекция „Национална полиция“, предаде агенция „Фокус“. „Традиционно, преди почивни дни в МВР се предприемат действия за създаване организация за обезпечаване сигурността при провеждане на масови мероприятия, както и осигуряване сигурността на трафика и на гражданите, които ще пътуват по време на тези празници. Във връзка с 6 май и поредицата от 3 почивни дни е създадена необходимата организация. Ще има максимален брой полицейски екипи на всички места, където има масово събиране на граждани и по всички основни трасета, напускащи столицата, за да може да се подпомага трафикът и да се предотврати възможността за предизвикване на пътни инциденти. Полицейските служители ще бъдат максимално натоварени“, допълни още той.  „Знаете през цялата седмица тече една акция на „Пътна полиция“ за контрол над водачите на МПС за неплатени глоби, за невръчени електронни фишове. Тази акция продължава до края на седмицата – 6 май. Нека всички водачи знаят, че ако бъдат спрени и се установи, че имат връчени електронни фишове те ще им бъдат връчени на място. Ако имат неплатени глоби, може да им се наложи да прекратят пътуването поради отнемане на свидетелството им за управление до изплащане на глобата\", обясни той.  \"През дните събота и неделя ще има и специализирани операции за употребата на алкохол и наркотични вещества. Традиционно преди официални празници се спира и ограничава движението на тежкотоварни автомобили. Днес се ограничава движението на товарни автомобили над 12 тона от 16.00 до 20.00 часа по автомагистрали и основни пътни направления и на 7-ми май, пак се ограничава движението на товарни автомобили от 14.00 до 20.00 часа“, каза още комисар Рановски. ", "date": "2018.05.04", "title": "Внимание, шофьори: Полиция плъзва по всички улици и булеварди"}
{"url": "https://www.blitz.bg/obshtestvo/za-boyan-penev-blenuvat-i-bagryana-i-dora-gabe_news597981.html", "text": "В наскоро излезлите мемоари на бившия министър на културата Георги Йорданов авторът разказва интересен случай. Той е свързан със смъртта и погребението на голямата българска поетеса Дора Габе. Ето какво пише министърът: „Елисавета Багряна дойде в кабинета ми с молба, ако е възможно, приятелката й да не бъде положена в гроба на Боян Пенев. Казах, че е нейно право като съпруга на проф. Боян Пенев да настоява за това. Свързах се по телефона със заместник-председателя на Столичния народен съвет Стефан Дикин. „Разбрах. Моля някой да ни донесе брачното свидетелство на Елисавета Багряна и Боян Пенев.“ Багряна тихо и с чувство на мъка ми каза: „Да, но ние не успяхме да се сдобием с църковен брак. Живяхме заедно няколко години, пътувахме по Европа. Това бяха най-щастливите мигове в живота ми. Но Пенев тъй и не успя да съкрати процедурите за развода, който тогава се разрешаваше само от църковната институция…“Въпреки това тя дойде на погребението на Дора Габе.” Кой е този мъж, за когото се борят, копнеят и страдат две от най-красивите, умни и талантливи жени на България. С какво ги печели той толкова, че заради любовта му те са готови едва ли не на всичко. И доказателство за това е, че Дора с години търпи изневерите му, а Багряна напуска съпруга си и изоставя детето си, за да бъде до него. И дори и смъртта не може да победи ревността.   Боян Пенев е роден в Шумен на 27 април 1882 година. Завършва Русенската гимназия, после следва Историко-филологическия факултет на Висшето училище в София. През 1907-а завършва славянска филология. Учителства кратък период, докато стане доцент в Софийския университет. „Боян Пенев ни четеше лекции по българска литература. Добре си спомням абсолютната тишина, всред която звучеше спокойният му, увлекателен равен разказ за българската литература през 60-те и 70-те години на ХIХ век. Не зная точно в какво беше обаянието на този човек, тази магия, в която ни увличаше. Нещо необикновено се излъчваше от цялата му строга фигура.“ Такъв е шуменецът в спомените на една своя студентка.   Но освен обаятелен мъж, той е задълбочен учен, пише книги, рисува, свири на различни инструменти. Въобще всестранен талант и интелект, което привлича като магнит елитните софийски дами.   Дора Габе е първата съпруга на Боян Пенев. Тя надява брачната халка след тежка раздяла. Яворов. Тя е луда по мургавия чирпанлия, който държи и направлява ръката й, докато пише и издава първата си стихосбирка „Теменуги”. Но ето, че учителят изведнъж се влюбва в друга. Габе я вижда, на малка снимка, която идолът й вади от малкото джобче на сакото си. После научава и името й - Мина Тодорова от гр. Елена. И в заключение казва: След Яворов всички други ми се струваха нищожества.   Дали това се отнася и за Боян Пенев? Може би, но преди да го опознае. Той е упорит в преследването и ухажването и накрая красивата крепост пада. През 1909 година в богаташкия чифлик на г-н Габе в Добруджа се вдига сватба. Бракът между двамата формално ще продължи цели двадесет години. Реално обаче съвместният им живот ще бъде низ от раздели и събирания, без обещаващ успех.  Началото е драматично. Дора забременява, но по настояване на хвърлилия се в кариерата съпруг, прави аборт и така никога повече не може да стане майка. Угризения мъчат Боян Пенев, но влюбените край него студентки го утешават. А и той не бяга от ласките им. Макар и огорчена, съпругата се примирява със ситуацията. Достатъчно й е, че макар и неверен, в крайна сметка съпругът се връща при нея.   Това хладно съжителство продължава до момента, когато на сцената се появява вече реалната конкурентка - дъщерята на професор Любомир Милетич - Олга. Боян Пенев снове между съпругата и любовницата си и от това Олга ражда син Владимир. Краят на семейството ли е това? Като че ли да. Двамата се разделят физически, но формално бракът е недокоснат.  Но явно Боян Пенев не е мъж за две жени. И логично идва третата. Новата отново е поетеса. Толкова талантлива и толкова красива, колкото съпругата му. Омъжена e за офицера Иван Шапкарев. Има син Любомир и властна тъща Екатерина. Освен това има амбицията да стане поетеса, която не отстъпва на мъжете, да бъде силна и независима, което трудно би се осъществило в дома на Шапкарев. Нейното сърце е вече другаде. Тя тръпне в други прегръдки. Тя има нова любов и е готова на всичко, за да я изживее. Характерът й е достатъчно силен, за да не се съобразява с нищо, което може да й попречи. Много скоро Багряна е вече заедно със своята велика любов Боян Пенев. Този път Габе приема по-хладнокръвно случващото се. Със съпруга си тя е разделена от шест години, а с Багряна са приятелки. Разводът е неизбежен. Докато чакат да паднат брачните окови, влюбените пътуват из Европа и преливат от щастие. Животът им е прекрасен. Градят планове, работят. Пред предстоящия им брак няма никакви пречки. Приключи ли разводът с Габе, Багряна се готви за сватба. Пред биографите си Блага Димитрова и Йордан Василев Елисавета споделя, че дори е била избрала пердетата на новото семейно жилище. И тогава се случва най-неочакваното при една съвсем обикновена операция от апандисит, на която се подлага Боян Пенев, настъпват усложнения. Краят е фатален. Мъжът-мечта умира само на четиридесет и шест години на 27 юни 1927 година.   Двете велики дами още веднъж ще кръстосат шпаги в борбата си за мъж. И отново облагодетелствената ще бъде Багряна.   След смъртта на Боян Пенев Елисавета се омъжва втори път. Избраникът й е дипломат - Александър Ликов. В момента, в който двамата се свързват в брачен вечен съюз, той е сгоден за Доре Габе. Но и това не става пречка големите поетеси до края да си останат приятелки.", "date": "2018.05.04", "title": "За Боян Пенев бленуват и Багряна, и Дора Габе"}
{"url": "https://www.blitz.bg/obshtestvo/tsyalata-mrezha-se-chudi-kakvo-tochno-pishe-na-tazi-smetka-snimka_news597988.html", "text": "Сметка от кръчма, от която нищо не се разбира, взриви социалните мрежи. На снимката се вижда листче като от времето на соца, на което с драскулки са „изписани“ поръчаните от клиента блюда и напитки. Като цяло накрая само се вижда окончателната сума, която трябва да наброят клиентите, но не става ясно за какво плащат.  Друг е въпросът, че това не е касов бон, а кръчмарска сметка, пише \"Марица\".   „Така е, когато си учил за доктор, а станеш сервитьор“, коментира потребител веселяк във фейсбук. Реакцията му пък отприщи лавина от още по-астраумни предположения.  Ето част от тях:  Тоя сервитьор бая хубаво лекува пациентите си  Баш доктор  Шокова терапия -най -добрата .......  Тоя направо избива бацила...нема те повтори - гаранция!  Тoва е епикриза, баце! ", "date": "2018.05.04", "title": "Цялата мрежа се чуди: Какво точно пише на тази сметка (СНИМКА)"}
{"url": "https://www.blitz.bg/politika/tsvetanov-razgovarya-s-shef-na-evropol_news597919.html", "text": "Председателят на Комисията по вътрешна сигурност и обществен ред в Народното събрание Цветан Цветанов се срещна с новия изпълнителен директор на Европол Катрин де Бол. Двамата разговаряха преди началото на 107-та среща на Управителния съвет на Европол. По време на срещата Цветанов и Бол обсъдиха доброто сътрудничество между България и Европол.  Сред основните теми в разговора бяха и резултатите от срещата на Съвместната група за парламентарен контрол на Европол, на която през март бяха приети процедурните правила за работата на Групата.  Цветан Цветанов и Катрин де Бол отбелязаха важността да се изградят отношения на доверие между Европол и СГПК, за да може Групата да подпомага работата на агенцията. ", "date": "2018.05.04", "title": "Цветанов разговаря с шеф на Европол"}
{"url": "https://www.blitz.bg/obshtestvo/naglost-malkata-sekira-stoyan-aleksandrov-zavede-delo-za-1-mln-evro-sreshchu-bezzashchitno-sirache_news598024.html", "text": "Обвиненият в лихварство политик Стоян Александров, известен с прозвището Малката Секира, е завел иск за 1 млн. евро срещу беззащитно сираче, научи БЛИЦ. Това става ясно от документи, които показват, че в Софийския градски съд е образувано гражданско дело № 7401/2017 г., I-8 с-в. Ищец във въпросното производство е фирмата „Стал 2007“ ЕООД, чийто управител е Стоян Александров.  Ответник по делото е шестгодишно дете - Елисавета Йорданова Миланова. „Стал 2007“ ЕООД иска детето да бъде осъдено да плати 1 000 000 евро, лихви и разноски. Преди това това СРС е издал заповед за изпълнение и изпълнителен лист срещу детето за тази сума, като пред СГС е трябвало „Стал 2007“ ЕООД да докаже, че такива вземания съществуват.     Още по-странното в случая е, че майката на шестгодишното дете - Силвия Йорданова Миланова, е подала молба по делото, с която е оттеглила възражението срещу заповедта за изпълнение и изпълнителен лист. С това тя е признала, че детето й дължи парите и не възразява то да бъде осъдено да ги плати и дори да плати и още пари. Това на практика е разпореждане с имущество на дете (позволено е само с разрешение на съдия от районния съд).   Адвокати са на мнение, че това са действия, които според Семейния кодекс са нищожни (или най-малкото трябва да бъдат разрешени изрично от районния съд) – не може родител да прахосва имуществото на детето си и да го превръща в длъжник.  Интересно е как при тези условия СГС е приел такива действия на майката, като със сигурност няма разрешение от районния съд за това (едва ли някой съдия от районния съд ще разреши дете да поема такива задължения). Странно е, че не е назначен и адвокат на детето от самия съд, като се вижда, че майката не го защитава, а иска да го осъдят.     Като се е позовал на исканията на майката СГС е прекратил делото (определението е публично достъпно -  https://legalacts.justice.bg/Search/GetActContentByActId?actId=WyenLvYy1wU%3D ), като е посочил, че заповедта за изпълнение е влязла в сила (т.е. детето ще трябва да плати парите). Допълнително съдът е осъдил шестгодишното дете да плати още 75 000 лв. на „Стал 2007“ ЕООД поради действията на майката на детето.     Това означава, че прокуратурата и другите компетентни органи явно трябва да защитават детето не само от „Стал 2007“ ЕООД и Стоян Александров, но и от неговата собствена майка.  Освен юридически, казусът е и морален и идва да покаже как определени личности не се спират пред нищо в името на парите. ", "date": "2018.05.04", "title": "Наглост! Малката Секира-Стоян Александров заведе дело за 1 млн. евро срещу беззащитно сираче!"}
{"url": "https://www.blitz.bg/kriminalni/prestplenie/prvo-v-blits-zrelishchna-aktsiya-v-plovdiv-zakopchakha-znakovi-narkomafioti_news598038.html", "text": "Ченгета от Криминална полиция Пловдив арестуваха двама души при поредната зрелищна акция, която се проведе днес. Това научи БЛИЦ от свои източници. Закопчаните са знакови фигури в наркоразпространението в града под тепетата, лидери в бранша. Двамата са криминално проявени, съдени са за подобни престъпления.  В колата, с която са се придвижвали, е намерено немалко количество хероин. Видът му се установява от разследващите.    Кристина ИВАНОВА, БЛИЦ       ", "date": "2018.05.04", "title": "Първо в БЛИЦ: Зрелищна акция в Пловдив, закопчаха знакови наркомафиоти"}
{"url": "https://www.blitz.bg/lyubopitno/fori-svetulkata-tseri-bolezhki-vrkhu-kamenna-kostenurka_news597982.html", "text": "Чудотворен камък с необясними изцерителни сили случайно откри наскоро енерготерапевтът инж. Тодор Манев от Кърджали. „Бях в двора на параклиса „Св. Спас”, разположен в подножието на кв. Резбарци, както винаги с любимото си махало. Отвесът изведнъж „заигра” ръченица. Нещо невероятно! С позволението на свещеника разрових мястото. На две-три педи под земята се появиха очертанията на каменна костенурка с човешки размери. На мига почувствах благотворното й въздействие”, разказва специално за „ШОУ” радиестезистът. След като пробва находката върху себе си, бившият златен медалист по физика и математика на ПУ „Паисий Хилендарски”, днес нетрадиционен лечител, получава невероятен прилив на сила и енергия. С лекота  изминава обратния път от 5-6 км до дома си. След няколко „автосеанса”  Манев решава да сподели терапията си и с други хора. Оказва се, че „костенурката” цери главоболие, нервни разстройства, ишиаси и още какво ли не.    Един от най-видните му пациенти е преподобният отец Христофор Събев – една от емблематичните фигури на прехода. „Обади ми се по телефона председателят на църковното настоятелство. Попита ме дали ще имам възможност да покажа на дядо владика уникалната си находка.  Помислих си, че става въпрос за Пловдивския митрополит Николай. Очаквах да видя луксозни джипове, лимузини, но не би…”, връща лентата лечителят с тапия на математик. Край вековните буки изведнъж се оказва лице в лице с… Фори Светулката. Намират общ език с колегата си, който, както е известно, е ядрен физик, впоследствие надянал калимавката.    „Отчето ми каза, че се интересува от тайнствения гроб в края на квартала, в който, според легендата, бил погребан виден наш християнин. Спряга се името на патриарх Евтимий, но внушителният монумент, неизвестно кога, е въздигнат от мюсюлмани. Обясних му, че не съм изследвал мястото, понеже, малко или много, то е свързано с кръв, т.е. е нещо негативно. Препоръчах му да види отблизо „костенурката”. Но тъй като феноменът не бил по канона, дядо Фори взе да бие отбой. Две мнения няма – компетентен е по църковните въпроси, но странно защо, започна да ме замайва в попския си стил: „Дяволът тъй, дяволът онуй...Не се стърпях и го отрязах: „Защо ме занимавате с Лукавия?! Не разбрахте ли, че аз съм слуга на доброто!”     Острата реплика изведнъж променя „мирогледа” на отец Събев на 360 градуса и той се оставя в ръцете на инж. Манев. Последният го подканя да събуе черните си лачени чепици и да стъпи бос върху „опашката” на костенурката – енергийният епицентър на каменната композиция. Свещеникът-легенда се подчинява.Само след пет минути най-чистосърдечно си признава: „Почувствах облекчение, чадо мое! Бог да те благослови!” Нещо повече – пита кърджалийският лечител дали е в състояние да го отърве и от старите му болежки в десния крак, навярно наследство от зимните му нощни бдения край бившия царски дворец в зората на демокрацията.   Чудотворният камък изведнъж става хит, изследват го още дузина феномени. Тодор Манев „сверява часовника” си с контактьорката Елена Сертова /вече покойница/, пред която дни преди смъртта си  Иво Карамански инкогнито изповядва греховете си в хижа „Боровица”. Потвърждение за уникалните свойства на каменния феномен получава и от кореспондентката на Московската академия по информатика Йорданка Николова от Стара Загора. И от екстрасенса Георги Стоянов, предсказал, че Мадарският конник е най-великият български символ и че един ден знакът му ще стои върху българското евро.    Клонящата към 90-те баба Митра, майка на известния родопски кардиолог  д-р Камарев, от три години се е прегърбила до земята, стомахът й се е свил на топка. Каквото и да преглътне, болки раздират вътрешностите й. За капак – начална форма на Паркинсон и деменция. И с очите не е добре – старческо „перде” й пречи да гледа любимите си сериали. Синът й, медицинско светило, я успокоява, че от тези болежки не се умира, че те са нормални за възрастта й и че илач за тях все още не е изнамерен. „Инатът” Тодор Манев обаче един ден нацелва бабето в параклиса „Св. Спас” и й предлага помощта си. Първият си сеанс прави под столетна бука, сетне я „качва” на костенурката. Напътства я къде и как да застане. След две седмици страдалката не само се осеферва, но и сама предлага на ангела си спасител да заснеме чудото с възкръсването й. В документалния клип от „тленните мощи” на баба Митра няма и помен. Следва изповедта й как след принудителен глад заради болежките й днес само за обяд изяжда по цял самун хляб, как от тремора й няма и следа. По съвет на инж. Манев леля Митра отлага и насрочената от офталмолози  операция. „Видях”, че ще си подобри зрението и без хирургическа интервенция, която за нейната възраст би била доста рискована и скъпа.    Над двайсетина са случаите, в които „резбарската костенурка” е помогнала досега. Жена от Пловдив довежда дъщеря си – жив скелет. Лекарите са категорични: анорексия. Петминутен сеанс върху „черепухата” връща живота на девойката. Апетитът й така се отваря, че родителите се виждат в чудо как да го задоволят.    Последният случай е повече от шокиращ. Шизофреник страда от раздвояването на личността.„Съпругата на болния сподели с мен в какви кризи е изпадал мъжът й, как е бил на границата да затрие цялото си семейство. Спрямо него приложих двоен стандарт – енерготерапия и „усамотение” върху каменния феномен. Още с първия сеанс при шизофреника нещата започнаха да се наместват. Стана по-кротък и от агне!”, оптимист е както винаги лечителят.   Открай време съществува поверие, че прясно изпита все още топла кръв от костенурка лекува рак във всичките му форми. Че алангле изпърженият дроб на кротката безобидна животинка бил в състояние да регенерира опустошения от пиячка джигер на хомо сапиенса. Ортодоксалната медицина нито отрича, нито потвърждава подобна терапия.   „Това, че все още не можем да намерим логично обяснение как, по какъв начин и защо „костенурката” въздейства благоприятно върху човешкия статус, не означава, че трябва да игнорираме находката. Аз си оставам човек на точните науки, но не отричам и другия, духовния свят, който намества всичко в житието-битието ни”, разкрива кредото си феноменът.", "date": "2018.05.04", "title": "Фори Светулката цери болежки върху… каменна костенурка"}
{"url": "https://www.blitz.bg/layfstayl/khoroskop/astrologt-ivelina-pencheva-predupredi-denyat-e-posveten-na-stikhiite-ne-mislete-za_news597879.html", "text": "15-ят слънчев ден е време за откровения и пробуждане на способностите. Денят е посветен на стихиите, почитание към жените, майките, пише в хороскопа си за bulgaria.utre.bg астрологът Ивелина Пенчева. „Атмосферата е проникната от хармония и любов. Много мирен, спокоен и светъл ден. Както и вчерашният ден, тук управлява стихията Земя, но днес трябва да се съсредоточите не върху материалните дела, а върху отношенията с хората“, добавя тя.  „Важно е да се настроите на вълните на доброжелателността, учтивостта и благодарността. Проявата на тези качества са важни сега повече от всякога. 15 слънчев ден е съдбоносен ден – време за завършване на един етап и започване на нов. В този ден често стават събития, които определят по-нататъшната съдба на човека, но импулс дават именно отношенията. Случайно запознанство, необяснима симпатия, сключена сделка могат сериозно да променят живота ви. И не само личният“, обяснява астрологът. Стихията Земя отговаря преди всичко за материалната страна на живота, добавя тя.  „Това е ден за единение на човека с Природата. Добре е да се прекара известно време сред нея и човек да се зареди с енергия. Денят е добър за онези, които са осъзнали своето предназначение в живота, своята неповторимост и уникални способности. Всичко в този ден трябва да носи радост. Бъдете мъдри, скромни, реалисти и готови всеки момент да преоцените ситуацията и да се преориентирате“, съветва Ивелина Пенчева.  Бъдете последователни в делата и постъпките си, добавя тя.  „Това е своеобразен женски ден, когато мъжете трябва да уважават и почитат жените. Към всяка жена трябва да се отнасят с особено внимание и почитание. Жената се счита днес за господарка на положението. Мъжете трябва да се вслушват в нейното мнение и да изпълняват безпрекословно. Да се доверяват на женската интуиция. Спорове с жена в този ден са знак за причиняване на зло към Небето“, предупреждава астрологът.  „Това е ден за откровения и пробуждане на необикновени способности. Дава възможност да се прояви в човек благодатта. Добър ден е за сключване на съюзи. Освобождавайте се от всичко ненужно, от стари догми и правила! Препоръчва се влажно почистване на дома, изкъпване, подстригване. Добре е да се приготвят лекарства и настойки. Работата в този ден трябва да носи радост, иначе се откажете от нея! Обръщайте внимание на всички дреболии, да не се пренебрегват знаменията“, съветва Ивелина Пенчева.  „Не трябва да се напрягате, да не се вдига тежко и да се избягва тежката работа! Да не се пали огън в гората! Никакви парични-финансови операции в този ден да не се извършват! Не се напрягайте, не се претоварвайте и не вдигайте тежести“, предупреждава астрологът.  „Препоръчват се мед, сокове, плодове. Да се консумират повече цитрусови плодове“, съветва тя.  „Старайте се да се избягва парадността! Препоръчва се да носите оранжеви и сребристи тоалети. Ярко-зеленият цвят е нещастен“, уточнява Ивелина Пенчева.  Според нея, сънищата сега са пророчески.  „Ако сънувате водата, това е знак за успех, пари, награда. Да видите небето и да летите насън – укрепване на здравето. Прием на храна – добро известие, помощ. Да видите дреха и как я обличате – знак за пътуване, промени. Не е хубаво да виждате животни и птици насън. Да галите куче – знак за предателство от близки хора, котка – подлост и кражба“, добавя астрологът. ", "date": "2018.05.04", "title": "Астрологът Ивелина Пенчева предупреди: Денят е посветен на стихиите, не мислете за..."}
{"url": "https://www.blitz.bg/politika/prof-bozhidar-dimitrov-dade-otsenka-na-kabineta-i-se-zareche-da_news598028.html", "text": "Вероятно някой се страхува от нас и то с основание. Това коментира историкът и бивш шеф на Националния исторически музей проф. Божидар Димитров във връзка с отказа на Агенцията по вписванията да регистрира движението му „Български надпартиен съюз Кан Кубрат“. „Ще обжалвам решението. Ако не ни регистрират, тогава няма да сме правова държава”, подчерта той пред bTV.  „Масата от български народ иска промяна, промяна на формата на управление. Не съм намерил човек, който да каже нещо против президентската република. Демокрацията е атрофирала”, каза още професорът.    „Ще покана и Борисов, и Нинова в движението, след като ни регистрират”, допълни професорът.     По повод една година управление на третия кабинет на Бойко Борисов, историкът заяви, че пише оценка „добър” на правителството. „4% увеличение на БВП не е малко, но може да е и повече”, смята той.       ", "date": "2018.05.04", "title": "Проф. Божидар Димитров даде оценка на кабинета и се зарече да..."}
{"url": "https://www.blitz.bg/intsidenti/katastrofi/shoforka-se-zabi-se-v-mantinelata-a-shoforite-psuvat-v-zakhlas_news598000.html", "text": "Изнервени шофьори псуват на пътя между пловдивските села Горна и Долна махала. Задръстването на движението продължава от около 13 часа. На шофьорка на лек автомобил й прилошало зад волана. Тя загубила управление и се забила в мантинелата.  Чака се пътна помощ, за да вдигне возилото. Водачката не е пострадала сериозно, тя е прегледана на място от екип на Спешна помощ.  Хисарските ченгета регулират движението, то се извършва само в едната лента, докато бъде вдигнат катастрофиралия автомобил.  Кристина ИВАНОВА, БЛИЦ", "date": "2018.05.04", "title": "Шофьорка се заби се в мантинелата, а шофьорите псуват в захлас"}
{"url": "https://www.blitz.bg/obshtestvo/regioni/mlad-mzh-reshi-da-slozhi-kray-na-zhivota-si-i-se-khvrli-pred-idvashchiya-vlak-no_news598045.html", "text": "Млад мъж е оцелял като по чудо, след като се опита да се самоубие. Инцидентът е станал вчера, малко преди 14. 00 часа. 34-годишен жител на Брезник се опитал да се самоубие, като се хвърлил под преминаващ влак, малко след гара Перник посока столицата. Мъжът оцелял като по чудо и бил настанен в болнично заведение за лечение, пише zapernik.com.  По първоначални данни е получил охлузни рани и фрактура на три ребра. Няма опасност за живота му.  Образувано е досъдебно производство и работата продължава.    ", "date": "2018.05.04", "title": "Млад мъж реши да сложи край на живота си и се хвърли пред идващия влак, но..."}
