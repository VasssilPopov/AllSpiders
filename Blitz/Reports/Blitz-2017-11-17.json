{"url": "https://www.blitz.bg/lyubopitno/evrika/svetovna-senzatsiya-khirurzi-obyavikha-za-uspeshna-transplantatsiya-na-choveshka-glava_news558602.html", "text": "\n Хирурзи от Медицинския университет Харбин в Китай са успели да извършат присаждане на... човешка глава на труп. Това съобщи на пресконференция италианския хирург Серджо Канаверо, който също работи в тази насока. \n\"Сега следва пълно присаждане на глава от донор с мъртъв мозък\", съобщава The Telegraph цитирайки Канаверо. \nХирургът разкрива още, че операцията е траела 18 часа. Специалистите са успели да съединят гръбначния стълб, нерви и кръвносни съдове.  \nПо думите на Канаверо, първото присаждане на глава е станало именно в Китай, защото не е успял да намери подкрепа сред колегите си в САЩ и Европа. \nПрез 2015 г. Серджо Канаверо обяви, че стартира проект, в рамките на който е планирал да извърши присаждане на глава на доброволец на донорско тяло, съединявайки гръбнака с главния мозък с помощта на особена процедура, наречена от него \"протокол GEMINI\".  \nПърви да участва в експеримента се съгласи руският програмист Валерий Спиридонов, прикован към инвалидна количка заради мускулна дистрофия. \nПо-късно, обаче, стана ясно, че първата такава операция ще се извърши в Китай. Превод БЛИЦ \n", "date": "2017.11.17", "title": "Световна сензация: Хирурзи обявиха за успешна трансплантация на човешка глава"}
{"url": "https://www.blitz.bg/svyat/siriyskata-armiya-obstrelva-teroristite-s-visokotochnata-raketa-tochka_news558384.html", "text": "Сирийските военни показаха снимки от изстрелването на тактически ракетен комплекс „Точка” по позиции на ИД, съобщи сайтът warfiles.ru. Съдейки по коментарите, всичко става в пустинна местност в района на град Абу-Кемал на границата с Ирак, където сирийската армия води ожесточени боеве с остатъци от терористични отряди.\nВ бойните действия в Сирия са използвани не за първи път комплексите „Точка” и модернизираните „Точка-У” с различни типове бойни части, включително и с осколочно-фугасни с маса почти 500 кг. \n  \nМаксималната далечина на стрелбата достига 120 км. при изключителна точност на попадението. \n  \nМакар комплексите „Точка” да се намират на въоръжение от няколко десетилетия, те все още са мощно оръжие. \n  Превод и редакция: БЛИЦ \n \n", "date": "2017.11.17", "title": "Сирийската армия обстрелва терористите с високоточната ракета „Точка”"}
{"url": "https://www.blitz.bg/lyubopitno/kitayski-monasi-otkrikha-drevno-kovchezhe-s-ostankite-na-buda_news558539.html", "text": "\n Ковчеже, съдържанието, на което били останките на човек, който е починал преди 2500 години откриха китайски монаси. Надпис върху находката гласи, че в нея е намерил покой не друг, а самият Буда. През 2012 г. жителите на малко китайско село по време на ремонт на път открили необичайното ковчеже и статуи на Буда и незабавно съобщили на местни археолози. \n В продължение на пет години специалистите извършвали разкопки, изследвали откритите артефакти и едва през 2016 г. публикували научен труд по въпроса. \n Преди броени дни въпросната статия е преведена на английски и публикувана в сп. „Китайски културни реликви“.  В текста се казва, че учените са открили 260 статуи на Буда и керамично ковчеже с останките на човек, който бил погребан на 22 юни 1013 г, пише livescience.com,  \n Според надписа останките могат да принадлежат на Буда Гаутама. „Монасите Юнчжан и Чжмин от Школата Лотос, служещи в храма Манджушри в манастира Лунсин в префектурата Цзинчжоу събраха над 2000 фрагмента на шарира (кристализирани останки след кремиране), зъби и кости на Буда и ги закопаха в залата на храма“, съобщава надписът. \n В него обаче не става дума за стотиците открити статуи, затова археолозите на са сигурни, че те са били заровени заедно с праха на Буда. Статуите са били малко по-високи от човешки ръст (близо 2 метра). Археолозите смятат, че фигурите са били създадени в периода на империята Северна Уей (386—34 пр. Хр.) и империята Сун (960—1279 г.). \n Колекцията включва статуи на Буда, бодхисатви – хора, стремящи се към просветление, архати – такива, които вече са постигнали прослетление и статуи на други божества. Върху някои от тях са открити надписи, възхваляващи Буда. Що се отнася до човешките останки, то археолозите все още не са напълно уверени в автентичността им, защото в историята е имало достатъчно случаи, когато върху урни с човешки останки са откривани надписи, че в тях е намерил покой Буда. \n Преди няколко години например бе съобщено, че от храм в Камбоджа неизвестни са откраднали урна, за която се вярва, че съдържа праха на Буда. Урната е била задигната от будистко светилище в град Удонг. Този прах на Буда в продължение на дълги години се е съхранявал в камбоджанската столица Пномпен. През 2002 г. обаче крал Нородом Сианук разпоредил урната с праха да бъде преместена в Удонг, древна столица на Камбоджа и място, където се погребват членовете на кралската династия. За това, че притежават частица от мощите на Буда, претендират редица страни. \n Съгласно легендата Сидхарта Гаутама, наречен Буда (\"Просветленият\"), е кремиран след смъртта си. Първоначално прахът му е разделен на 8 части, като всяка една по-късно е разделяна отново и многократно. \n", "date": "2017.11.17", "title": "Китайски монаси откриха древно ковчеже с останките на Буда"}
{"url": "https://www.blitz.bg/svyat/i-tova-dozhivyakhme-prviyat-podvoden-restorant-v-evropa-otvori-vrati-snimki_news558545.html", "text": "Норвегия. Страна на фиорди, красота, ужасна зима и жарко лято, в което температурите могат да достигнат цели… 20 градуса. Няма да се лъжем, че това едва ли е най-доброто място за прекарване на лятната ваканция, но, ако пърженето на горещ пясък, шумните семейства на плажа и топлата бира не са сред критериите ви за добро прекарване на лятната отпуска, тази страна има какво да ви предложи.\n Но днес няма да говорим за природните забележителности на северната страна, а за нещо много интересно в архитектурен план, което, както разбирате, не се е случило на нашето черноморие. \n В Норвегия отвори врати първият подводен ресторант, пише vest.bg, позовавайки се на boredpanda. \n  \n Не знаем кога ще имаме път натам, за да видим на живо. Засега предлагаме само снимки от най-новата перла, която с която може да се похвали Старият континент.  \n \n Ресторантът е структуриран на три нива и предлага огромен панорамен прозорец, от който посетителите му могат да наблюдават морското дъно.  \n Но нищо не пречи да хвърлим един поглед и на интериора, за да си напълним очите. А защо не и чиниите след това, макар и да не е в тази обстановка.  \n", "date": "2017.11.17", "title": "И това доживяхме! Първият подводен ресторант в Европа отвори врати (СНИМКИ)"}
{"url": "https://www.blitz.bg/svyat/relaks-prezidentt-na-zimbabve-zaspa-po-vreme-na-vazhna-tseremoniya-video_news558550.html", "text": "93-годишният президент на Зимбабве Робърт Мугабе заспа при първото си публично представяне, след като властта беше поета от военните, пише ren.tv. Видеоклипът е публикуван в мрежата.\nНа кадрите можете да видите как политикът, облечен в учебни шапка и мантия, седи със затворени очи и е отпуснат главата си по време на церемонията по дипломиране в университета в столицата на Зимбабве Хараре. \nПрипомняме, че военнослужещите поеха контрола над властта в страната на 15 ноември, блокирайки пътищата в Хараре до правителствени сгради, парламента и съдилищата. Превод и редакция БЛИЦ \n \n", "date": "2017.11.17", "title": "Релакс! Президентът на Зимбабве заспа по време на важна церемония (ВИДЕО)"}
{"url": "https://www.blitz.bg/svyat/podvodnitsa-izchezna-misteriozno-kray-arzhentina_news558556.html", "text": "Подводница с 44-ма души на борда на аржентинските военноморски сили изчезна във водите на латиноамериканската държава, предаде РИА Новости, цитирана от novini.bg\nПлавателният съд изгуби връзка днес по пътя си от южното пристанище Ушуая към град Мар дел Плато в южната част на страната. \nКораби и самолети на аржентинската армия започнаха издирвателни операции.   \n \n", "date": "2017.11.17", "title": "Подводница изчезна мистериозно край Аржентина"}
{"url": "https://www.blitz.bg/svyat/daily-telegraph-samolet-i-khelikopter-se-sblskakha-nad-velikobritaniya_news558564.html", "text": "Самолет и хеликоптер се сблъскаха във въздушното пространство над британското графство Бъкингамшър в петък, пише изданието Daily Telegraph, цитиран от \"Фокус\".\nВсе още не е ясно какви са жертвите, но е съобщено, че отломки от двете машини са паднали над имение в Елсбъри. Полицията е отцепила района, а на мястото са изпратени екипи на пожарната, които издирват оцелели. \nПроизшествието е станало малко след 12:00 часа местно време. \n \n", "date": "2017.11.17", "title": "Daily Telegraph: Самолет и хеликоптер се сблъскаха над Великобритания"}
{"url": "https://www.blitz.bg/svyat/samo-v-yaponiya-kompaniya-se-izvini-sled-kato-nein-vlak-potegli-20-sek-po-rano_news558569.html", "text": "\n Японска железопътна компания публикува извинение, след като неин влак е потеглил от перона 20 секунди по-рано. Ръководството на „Цукуба Експрес“ изрази „искрените си извинения за неудобството“, причинено от ранното потегляне на влака по направление Токио-Цукуба, пише  . \n В изявлението на компанията се посочва, че превозното средство е трябвало да потегли точно в 9:44:40 ч. местно време, а не в 9:44:20 ч. \nСпоред началството грешката е станала, тъй като персоналът във влака не е проверил разписанието. „Екипажът не е проверил достатъчно добре времето за тръгване и е извършил процедурата за потегляне“, се казва още в текста. В него се посочва, че нито един от пътниците не се е оплакал от промяната. \nВ Япония – страната с най-надежден жп транспорт, е изключително необичайно влак да потегли в различно от посоченото време. \n Линията „Токайдо“, която свързва столицата с град Кобе за момента е най-многолюдният маршрут в света, като всяка година по нея преминават около 150 млн. пътници. \n  \n", "date": "2017.11.17", "title": "Само в Япония: Компания се извини, след като неин влак потегли 20 сек. по-рано"}
{"url": "https://www.blitz.bg/layfstayl/shoubiznes/domt-na-d-r-vasilev-ot-otkradnat-zhivot-predizvika-istinsko-vzkhishchenie-nyama-takova-prikazno-mestentse-snimki_news558499.html", "text": "\n Той пътува и учи по света от 16-годишен, тя също е сменяла няколко жилища под наем, след като се е отделила от родителите си. Днес актьорите Александър Алексиев и Яна Титова най-накрая са успели да създадат своето „у дома“ за трима. \n Домът им не е просто артистичен, тъй като са актьори или защото са любители на музиката от винила. \nВ този стар софийски апартамент се усеща духът на свободната душа, на смелите мечти, на разчупените рамки, на пътуващия бохем, на съборените стени.\n \n „Когато видяхме този апартамент, веднага се влюбихме в него, въпреки че вече бяхме капарирали друг с огромна тераса“, разказва Алек, който беше една от звездите в първите три сезона на сериала \"Откраднат живот\". \n„Всичко ни хареса тук. И особено локацията му. Наоколо има ресторантчета и кафенета, удобни за срещи с приятели, много магазинчета. Всички големи театри са наблизо. Само дето нямаше много светлина, особено към сегашния ни хол. Затова директно попитах майсторите може ли да се бутне стената, която стоеше между кухнята ни и стаите.“ \n \n Смелият и категоричен отговор „да“ от страна на специалистите зарадвал семейството – ще имат светла дневна зона и преди всичко повече място за посрещане на приятели. Представяли си как ще подредят хола, ще боядисат стените, ще запазят дограмата… \n \n \n Всъщност за нея боядисването на така мечтания дом се превърнало в истинска терапия. Вечер след представление или репетиция бързала да се прибере, за да релаксира с четката и боите по високите стени. Артистичните отсечки на тавана са дело на Алек. \n \nТъй като преди тях този апартамент се ползвал като офис, подовете били покрити с плочки. Под тях със сигурност има истинско дюшеме, което обаче дълго и трудно ще се реставрира. Затова на този етап решението е в ламината, който също върши чудна работа. \n Ая също има принос в интериора на дома. Сама си избрала леглото. Трябвало да бъде достатъчно голямо, за да може на него да ляга майка или татко й, когато я приспиват. Освен това таблата му е така шарена, съвсем различна от познатите детски легла. \n", "date": "2017.11.17", "title": "Домът на д-р Василев от \"Откраднат живот\" предизвика истинско възхищение, няма такова приказно местенце (СНИМКИ)"}
{"url": "https://www.blitz.bg/stsena/fen-na-amerikanskiya-rapr-umryal-sled-svrkhdoza-senzatsionno-zhena-stoi-zad-smrtta-mu_news558479.html", "text": "\n Жена вероятно стои зад  , пишат световните медии. Фен на покойния изпълнител смята, че Густав Ар (каквото е истинското име на певеца) е бил отровен с фалшиво хапче ксанакс.  \n\"Лил го е купил от една жена\", написа потребителят на Facebook, подписващ се като Sadgasm. Тялото на Пийп бе намерено вчера. Официалната версия за смъртта на 21-годишния американец е свръхдоза наркотици. \nКсанакс е търговско наименование на алпразолам. Веществото се използва за облекчаване на страхови неврози и като успокоително. В САЩ то се продава само с рецепта. \n  \n", "date": "2017.11.17", "title": "Фен на американския рапър, умрял след свръхдоза, сензационно: Жена стои зад смъртта му!"}
{"url": "https://www.blitz.bg/svyat/spasiteli-razbikha-stena-za-da-izvadyat-490-kilogramova-zhena-ot-doma-y-snimkivideo_news558476.html", "text": "Аржентинката Изабела Амарал е един от най-тежките хора на планетата. 30-годишната жена от Росарио тежи 490 килограма и е прикована към леглото в дома си.\nИзабела трябва да се подложи на операция, при която да й бъде поставен байпас в стомаха. За да стигне до болницата обаче, се наложило на помощ да бъдат извикани спасители, съобщава „Мирър”. Тъй като било невъзможно младата жена да излезе през вратата, единственият изход бил да се разбие стената в спалнята й. \n  \nПреди да легне на масата, тя трябва да свали 200 килограма. Лекарите зорко следят за състоянието й.  \n \n \n Превод: БЛИЦ \n", "date": "2017.11.17", "title": "Спасители разбиха стена, за да извадят 490-килограмова жена от дома й (СНИМКИ/ВИДЕО)"}
{"url": "https://www.blitz.bg/svyat/grmna-strashen-svetoven-skandal-erdogan-izrigna-sashch-ni-kazakha-che-shche-ni-podkrepyat-a-nalyakha-kupishcha-dolari-v-khaznata-na-islyamska-drzhava_news558503.html", "text": "\n САЩ финансират терористите от \"Ислямска държава\" (ИД), каза турският президент Реджеп Ердоган, цитиран от анкарския в. \"Хюриет\".  \nДържавният глава на югоизточната ни съседка се срещна с активисти на управляващата страната Партия на справедливостта и развитието (ПСР) в Истанбул. \n\"От Вашингтон много ни разочароваха. Те ни казаха, че ще ни подкрепят, а вместо това наляха купища долари в хазната на джихадистите\", заяви той, но не спомена конкретни суми. \nЕрдоган продължи със словесните нападки. \"Когато ние предложихме сътрудничество на САЩ в Сирия, те ни казаха, че в района на градовете Ракка и Манбидж няма да остане нито един кюрдски боец. Тези думи ги чухме от Барак Обама. На 8 ноември 2016 г. той бе сменен от Доналд Тръмп, но това не промени ситуацията\", каза още президентът на Турция. \nПо думите на Ердоган гражданите на Турция се питат какво правят САЩ в Сирия. \"Вие се намирате на 12 хиляди километра от Сирия, а имате там 11 бази. Защо идвате там?\", добави Ердоган. \nТой подчерта, че Анкара се сражава не само с ИД, но и с PYD, която Турция смята за терористична организация. \"Ние прекрасно виждаме сценариите, разигравани от САЩ - те не съответстват на съюзните ни отношения. Ако сме заедно в НАТО, то това не означава, че ние не можем да им посочваме грешките\", отбеляза турският президент, цитиран от \"Хюриет\".  Превод: БЛИЦ \n \n", "date": "2017.11.17", "title": "Гръмна страшен световен скандал! Ердоган изригна: САЩ ни казаха, че ще ни подкрепят, а наляха купища долари в хазната на \"Ислямска държава\"!"}
{"url": "https://www.blitz.bg/svyat/irakskata-armiya-sobshchi-golyama-novina-padna-poslednata-krepost-na-islyamska-drzhava_news558519.html", "text": "\n Нашите сили превзеха западния град Рава, който бе последната крепост на \"Ислямска държава\" (ИД), заяви иракската армия, предаде АП.  \nПодразделения на армията под командването на централната власт в Багдад и местна милиция започнаха операцията по превзетото от джихадистите през 2014 г. селище тази сутрин. \nНяколко часа по-късно над ключови сгради в Рава се развяха иракски знамена. \nВ началото на ноември бойците на ИД бяха изгонени от други селища в района. По оценки на Пентагона ИД ще престане да съществува до края на 2017 г. Багдад от своя страна заяви, че загубите, понесени заради борбата срещу екстремистите, възлизат на 100 млрд. долара. Превод: БЛИЦ \n \n", "date": "2017.11.17", "title": "Иракската армия съобщи голяма новина: Падна последната крепост на \"Ислямска държава\"!"}
{"url": "https://www.blitz.bg/svyat/mladezhi-prevrnakha-14-godishna-v-seks-robinya-drzhakha-ya-5-dni-v-plen-i_news558496.html", "text": "Трима мъже на възраст между 20 и 21 години от английския град Ковънтри държаха пет дни в плен 14-годишно момиче, превръщайки го в секс робиня. През цялото време те я тъпчели с наркотици и я карали да прави секс с различни мъже, около 20 на брой, съобщава „Мирър”.\nСлед като Джейк, Брендън и Джек я дрогирали до безпаметност, един от тях я съблякъл и й направил няколко предизвикателни снимки, които по-късно били качени в сайт за ескорт. Мъжете решили да излъжат за възрастта на жертвата си и написали, че тя е на 18 години. \nВъпреки че лицето на момичето не се виждало на снимките, то било разпознато по верижката на врата. Полицията пристигнала в дома на мъжете и открила тийнейджърката само по бельо. Медицинската експертиза показала, че по одеялото в стаята й има ДНК на пет различни мъже, сред които и един от похитителите.   \nСъдът призна и тримата мъже за виновни. В момента те очакват присъдите си.  Превод: БЛИЦ \n", "date": "2017.11.17", "title": "Младежи превърнаха 14-годишна в секс робиня, държаха я 5 дни в плен и..."}
{"url": "https://www.blitz.bg/svyat/rusiya-vzstanovyava-svoyata-atomna-artileriya-snimki_news558389.html", "text": "Москва преразглежда своята ядрена стратегия, в която на ядреното оръжие се възлага ролята на възпиращ фактор. Русия никога няма да може да достигне потенциала на НАТО в конвенционалните оръжия, най-малко по причина, че срещу нея стои пет пъти по-многоброен противник с неизмеримо по-високо икономическо превъзходство. При това в САЩ се чуват гласове за излизане от Договора за РСМД (ракети със средна и малка далечина).\nЗатова не е голяма изненада, Русия изважда от консервирания си резерв атомната артилерия – голямокалибрените минохвъргачки „Тюлпан” и свръхмощните „Пион\", ремонтира ги и ги осъвременява. \n  Самоходни минохвъргачки 2С4 „Тюлпан” \n  \nСъветската 240-мм самоходна минохвъргачка „Тюлпан” (Лале) от резерва на Върховното Командване е истински ветеран. Разработвана е още през 1960-те години. Оказала толкова мощна, че още след втория изстрел цевта се пръснала. Заради производството в малка серия (588 броя) се оказала 4 пъти по-скъпа от 152-милиметровата самоходна 2СЗ „Акация”. На въоръжение и съхранение се намират около 500 „тюлпана”. \n  \nВ процеса на възстановителния ремонт в „Уралвагонзавод” минохвъргачките се разглобяват до последното винтче, прави се дефектоскопия, частите се смазват и се сглобяват. Инсталират и се нови прицелни комплекси, радиостанции и навигационно оборудване. \n  \nМинохвъргачката 2С4 „Тюлпан” по калибър няма аналог в света. Изстреляната от нея мина пробива покрив на укрепен авиационен хангар. Асортиментът от боеприпаси впечатлява: фугасни мини, активно-реактивни мини с увеличена далекобойност от 20 на 40 км, коректируеми боеприпаси с външно целеуказване. Те са пригодени да стрелят с касетъчни противопехотни мини, запалителни мини „Сайда”, неутронни снаряди „Фата” и „Смола”. Тъй като мините падат отвесна, от тях никой не може да се скрие зад сграда или в окоп. \n  \nВ конкретния случай не може да се пропусне, че „тюлпаните” са в състояние да изстрелват активно-реактивните специални боеприпаси 3Б11 с тактическа ядрена бойна част с мощност до 2 килотона, унищожаваща противникова бригада. \n   Далекобойни оръдия 203-милиметрови 2С7 \"Пион\" \n  \nДългоцевното (55 калибъра) самоходно артилерийско 203-мм оръдие 2С7 „Пион” малко отстъпва в калибъра на „Тюлпан”, но многократно превъзхожда по далечина. Може да се оприличи на сухопътен линеен кораб. Далечината на обикновените 133-кг осколочно-фугасни или атомни снаряди достига до 35 км. Активно-реактивните снаряди достигат 47 км. \n  \n„Пионите” сега преминават същите технически процедури като „Тюлпан”, след което те ще бъдат като нови. \n  \nКонструирани са без въртящ се купол и ограничено преместване по азимут и вертикала. Предназначени са за масирани бомбардировки на особено важни обекти и средства за ядрено нападение в тактическа дълбочина. За устойчивост на мощните откати при изстрел оръдието има отзад гребло, което запъва машината в грунда. \n  \nЗарежда се с помощта на специален кран. Скоростта на модернизираната версия достига изстрел на 25 секунци, което за такъв сериозен калибър е повече от достатъчно. Практически няма значение при изполцване на ядрени боеприпаси \n  \nДосега оръдието не пробвано в бойни условия. След подписването на ДОВСЕ всички „Пиони” са предислоцирани в Източния военен окръг. \n  Превод: БЛИЦ \n \n", "date": "2017.11.17", "title": "Русия възстановява своята атомна артилерия (СНИМКИ)"}
{"url": "https://www.blitz.bg/obshtestvo/blgariya-vliza-otnovo-v-luvra-video_news558533.html", "text": "\n Отново българска изложба в Лувъра в Париж. Експонати от Първото българско царство ще бъдат акцент в eкспозицията на световноизвестния музей през 2018 година. След успеха на “Епопея на тракийските царе” преди две години, Лувъра се готви да посрещне нови български ценности, съобщава \"Нова телевизия\". \n Посетителите на музея ще могат да видят експонатите през втората половина на 2018 година, а сред тях ще блести Преславското съкровище – едно от най-големите, с над 120 златни украшения. \n Изложбата ще е част от културната програма по българското европредседателство. Договорът за сътрудничество беше подписан между министъра на културата Боил Банов и президента на Лувъра Жан-Люк Мартинез. \n “Изключително събитие за България се случи днес. Подписването с Лувъра е може би най-голямото културно събитие за страната ни през последните години. Изложба Първо българско царство и реципрочна тяхна изложба в България”, каза Боил Банов. \n “Това споразумение е пореден нов етап в приятелството между нашите две страни. Вече имахме огромния шанс да покажем наследството на траките в Лувъра, сега идва ред на Преславското съкровище. В България пък ще представим експонати от наши разкопки в Созопол”, заяви Жан-Люк Мартинез. \n По-рано през седмицата, българската делегация представи в ЮНЕСКО мозайки от Голямата базилика в Пловдив, които кандидатсват за вписване в листата на паметниците на световното културно наследство на организацията. \n", "date": "2017.11.17", "title": "България влиза отново в Лувъра (ВИДЕО)"}
{"url": "https://www.blitz.bg/layfstayl/khoroskop/tochno-v-0557-zapochna-vazhen-period-eto-kakvo-tryabva-da-ne-pravite_news558392.html", "text": "\n Луната е в знак Скорпион. Денят е свързан с подражанието, пасивното следване на чуждите мисли. Всеки трябва да работи над своите лоши и нечисти мисли, да развива обективност за света, да се постарае да се види от страни. Луната в Скорпион способства концентрацията на мислите и повишава критичността на ума. Страхувайте се от посещението на ревизори в такъв момент. Влиянието на мъжката енергетика върху децата сега е особено благотворна. Нека бащите да отдадат колкото се може повече време на децата си, да ги съветват, да поговорят с тях. Ако липсват бащи, ролята може да се поеме и от дядо, чичо или друг мъж, познат на дома, но най-добре е ако е свързан с кръвна връзка с детето. Най-уязвими са половите органи, аналните отверстия и правото черво.  \n29-ти лунен ден започва от 05:57 часа и продължава целия ден – това е последният ден от последната четвърт на Луната. Луната вече не се вижда, защото се намира между Слънцето и Земята, обърната със своята тъмна страна към последната и нейната светлина се скрива в тъмнината. Крайно неудачен ден. Свойствен е жизнен спад, намаляване на имунитета, организма е подложен на стрес.  Какво не трябва да се прави:  \nНе започвайте нови дела. \nНе вземайте решения и не правете никакви планове.  \nКрайно неудачен ден за бизнес, както и за търговия.  \nДръжте се по-далеч от финансовите въпроси и решения.  \nВсякакви спорове, особено съдебни, са неуместни сега.  \nНеподходящ ден за наука, изкуство и творчество.  \nТози ден е по-добре да се прекара в уединение или сред природата.  \nСтойте по-далеч от началници и ръководство.  \nНе започвайте да изяснявате отношения.  \nАко не е наложително, по-добре не предприемайте пътуване.  \nИзбягвайте всякаква близост с партньорите си, иначе рискувате да започнете да спорите, да се скарате, да се разочаровате. Зачатието е крайно нежелателно.  \nНежелателно е пушенето и пиенето на всякакъв алкохол. Действието им сега е най-силно.  \nИзбягвайте да се подстригвате.  \nЩе ви спестя следствията от това действие.  \nНе вярвайте на никакви обещания, предсказания, прогнози.  Какво може да правите?  \nДа се уедините и да почивате.  \nВъзможно е умерено физическо натоварване.  \nДобре е да се занимавате с дома си, с домакинството.  \nДобре е да опечете хляб, пита, нещо домашно приготвено.  \nМоже да се занимавате с не много важни дела.  \nОсвен електричеството е добре да има запалени свещи, да се осветява всяка тъмно ъгълче.  \nДа поблагодарим на отминаващият лунен месец за уроците и откритията, които ни е донесъл и да се приготвим с чисто сърце да встъпим в новият лунен месец. \n \n", "date": "2017.11.17", "title": "Точно в 05:57 започна важен период! Ето какво трябва да (НЕ) правите"}
{"url": "https://www.blitz.bg/svyat/protesti-vv-frantsiya-sreshchu-reformite-na-makron_news558423.html", "text": "Многохиляден протест се състоя в Париж. Мобилизацията е срещу либералната политика на френския президент Еманюел Макрон. 8 хиляди души според полицията, 40 хиляди - според синдикатите. Хиляди хора излязоха на протестни демонстрации в Париж, но броят им бе по-малък от първия национален ден на протести на 12 септември, в които се включиха повече от 200 хиляди души в цялата страна.\n Недоволството и сега е насочено срещу реформата на трудовото законодателство и пенсионната система. Вчера бе четвърти ден на мобилизация, зад която стои синдикатът Обща конфедерация на труда.  \n\"Нито един френски синдикат не казва, че тази реформа е добра. Няма причина заедно да не изразим нашето недоволство - в предприятията и на улицата\", заяви Филип Мартинез, генерален секретар на синдиката Обща конфедерация на труда. \n По данни на организаторите, в протеста в Париж са участвали също гимназисти и университетски специалисти, които са несъгласни с проект за реформа на висшето образование, която ще бъде представена от правителството следващата седмица. \n", "date": "2017.11.17", "title": "Протести във Франция срещу реформите на Макрон"}
{"url": "https://www.blitz.bg/analizi-i-komentari/makedonski-zhurnalist-na-balkanite-ima-dvama-lideri-borisov-i-zaev_news558426.html", "text": "Ако отидете в Белград всичко зависи не само на Балканите, но и в Европа и в галактиката от Вучич, но досега не съм видял нищо конкретно. Двама са политиците, които направиха конкретни стъпки за броени часове, за броени дни, са Заев и Борисов. Те рушат стената на омразата, на отчуждението. Това заяви  журналистът Любчо Нешков.\n„Действителността тук е съвсем различна от тази, която ни внушаваха определени политици, които отидоха в небитието. Македония – тя иска промяната, променя се, търси, знае къде отива, знае какво трябва да постигне”, подчерта той пред bTV и отбеляза, че промяната след подписването на Договора за добросъседство е видима. \nНешков подчерта, че е нормално и от двете страни на границата да има паметници на Гоце Делчев, Яне Сандански и Даме Груев, но „не беше нормално да си играем с техните кости, да се подиграваме с тяхната памет и тяхната саможертва”. \nСпоред него пред Борисов и Заев има три големи задачи, чието изпълнение може да ги остави в историята като лидери на своите страни – изграждането на европейския Коридор №8, подобряването на транспортните връзки и подкрепа за македонската църква, която застана зад Договора за добросъседство.\n", "date": "2017.11.17", "title": "Македонски журналист: На Балканите има двама лидери – Борисов и Заев"}
{"url": "https://www.blitz.bg/svyat/glavsekt-na-nato-s-pritesnitelni-razkritiya-za-ruski-orzhiya-i-radari-v-arktika_news558416.html", "text": "\n Русия значително е увеличила военното си присъствие в Арктика. Това заяви генералният секретар на НАТО Йенс Столтенберг пред в. \"Die Welt\". \nПо думите му, Москва активно отваря военни бази от времето на СССР, които са били замразени. В тях се дислоцират нови оръжия и радари. Русия пуска и нов флот от ледорабивачи. \nУченията \"Запад-2017\" бяха частично проведени в крайния Север, напомни Столтенберг. \n\"Съюзниците следят внимателно увеличаването на руските войски в Арктика. Разчитаме, че всякакви териториални спорове между Русия и съседните държави могат да бъдат по дипломатически път.\" - каза още Столтенберг. \n", "date": "2017.11.17", "title": "Главсекът на НАТО с притеснителни разкрития за руски оръжия и радари в Арктика"}
{"url": "https://www.blitz.bg/svyat/zaev-ofitsialno-v-makedonskite-uchebnitsite-veche-ne-se-govori-za-blgarskiya-fashistki-okupator-video_news558433.html", "text": "\n С България не само сме приятели, но станахме съюзници. Това заяви в интервю за bTV македонският премиер Зоран Заев.  \n\"Македония спечели от договора за добросъседство с България, а не загуби нищо. Ние говорим на език, на който се разбираме. Само заедно можем да си помагаме и да вървим напред\", каза Заев.  \nМакедонският премиер изрази категорична подкрепа за изграждането на Коридор 8: \"Ние се нуждаем от икономическа свързаност от Драч през Скопие за България\".  \nМакедонският премиер се спря и на горещите въпроси между двете страни. Той заяви, че в учебниците вече не се говори за „българския фашистки окупатор“ и, че македонското общество е осъдило унищожаването на паметника на Каймакчалан, защото това е причинило страдание на българите.  \n„Личности от нашата обща история трябва да ни свързват. Кавгите не носят перспектива, а само бедност. Македония и България са искрени приятели и трябва да изграждат това приятелство“, подчерта Заев.  \nТой се надява, че никога повече в Република Македония няма да се повтори тази политическа криза, която засегна страната през последните години, когато нямаше свобода, а много невинни хора бяха изпращани в затворите. \"Искаме да гледаме в бъдещето напред, а на да се връщаме назад\", подчерта Заев.  \nМного неща се промениха в Македония през последните месеци, каза той. \"Първото нещо – имаме свобода. Човешките права и демокрацията са на първо място. Македония беше страна, която беше скарана с всички съседни страни, а сега вече не е така. Ето, че може да бъде различно\", заяви Заев.  \nПроектът Скопие 2014 г. е символ на корупцията у нас, каза македонският премиер. Той припомни, че правителството и в момента плаща стотици милиони евро по този проект. „Всички държави изграждат модерни проекти в интерес на обществото, а в Македония се градеше повторно „барок“ по време на тежка финансова криза. Не ми харесват всички тези сгради в този стил“, които изникнаха в Скопие, каза Заев.  \nПремиерът взе отношение и за признаването на албанския език като втори официален, което беше едно от исканията на албанското малцинство. „Македония е мултиетническа и мултиезична страна. Признаването на езиците е европейско право. В момента с вас говорим на български и македонски и се разбираме напълно. Езикът е, за да се разберем“, каза македонският премиер, обръщайки се към водещия.  \nПо отношение на дългогодишния спор с Гърция за името, Заев каза: „ Аз съм политик, който иска да реши проблемът с Гърция за името. Вероятно и двете страни ще трябва да направят компромиси“.  \n \n", "date": "2017.11.17", "title": "Заев официално: В македонските учебниците вече не се говори за „българския фашистки окупатор“ (ВИДЕО)"}
{"url": "https://www.blitz.bg/svyat/40-godini-zatvor-za-chudovishcheto-ot-bronks-koeto-zakla-bremennata-si-priyatelka-i-izryaza-ploda-ot-utrobata_news558437.html", "text": "Млада американка от Бронкс влиза за 40 години в затвора за жестоко престъпление. 24-годишната Ашли Уейд преряза гърлото на бременната си приятелка, след което разпорила корема й извадила бебето й.\nПри обявяване на присъдата Ашли не спряла да плачи и да се държи за главата, съобщава „Мирър”. „Искам да кажа, че ми е много мъчно и нямам думи да изразя колко много съжалявам за случилото се. Зная, че е недостатъчно, но моля за прошка. Иска ми се да разбера защо се случи това, но не мога”, каза Ашли. \nТялото на Анджелик Сътън, бременна в 37-ата седмица, бе открито в дома на Ашли. В същия ден 20-годишното момиче трябвало да се омъжи. Преди сватбата убийцата я извикала на гости, за да й даде подаръка си. \nЗа да не вдига шум, Ашли й прерязала гласните струни, след това кръвоносните съдове. Когато бременното момиче вече не можело да се движи, 24-годишната жена разпорила корема му и изрязала матката. Детето по чудо оцеляло. \nНа зловещата гледка се натъкнал приятелят на Ашли. Когато влязъл в стаята, той я заварил на пода с бебето в ръце. Когато дошли полицаите, тя не спирала да крещи, че няма да даде детето. \nАшли планирала убийството от дълго време. Тя била купила за бебето всичко необходимо: дрешки, обувки, памперси и детско креватче. \nВ хода на делото един от съдебните заседатели е починал при вида на ужасяващите снимки, запечатали накълцаното тяло на 20-годишната Анджелик. Превод: БЛИЦ \n \n", "date": "2017.11.17", "title": "40 години затвор за чудовището от Бронкс, което закла бременната си приятелка и изряза плода от утробата ѝ"}
{"url": "https://www.blitz.bg/analizi-i-komentari/kakvi-vorzheniya-za-265-miliarda-evro-shche-kupi-rusiya-prez-sledvashchite-10-godini_news558087.html", "text": "Следващата седмица от 20 до 23 ноември в президентската резиденция в Сочи Владимир Путин ще проведе съвещание с ръководството на Министерството на отбраната и с представители на Отбранително-промишления комплекс. Там ще бъдат обсъдени и съгласувани параметрите на нова държавна Програма за въоръжаване (ДПВ) за 2018-2027 г. с общо финансиране 19 трлн. рубли (265 млрд. евро), съобщи вестник „Коммерсантъ”.\n Стратегически ядрени сили \n  \nЩе бъдат купени крилати ракети с въздушно базиране, балистични радети за подводници и наземни междуконтинентални носители. \n  \nНа въоръжение ще бъдат приети нови стратегически твърдогоривни комплекси РС-26 „Рубеж” и железопътните „Баргузин”, както и течногоривните РС-28 „Сармат” (носител на хиперзвукови блокове – изделие 4202). \n  Авиация \n  \nЩе продължи закупуването на многофункционалните изтребители Су-30СМ и Су-35, фронтовите бомбардировачи Су-34, първата партида за перспективния комплекс за фронтовата авиация Су-57, изтребителите МиГ-35, партида стратегически бомбардировачи Ту-160М2. \n  \nЩе намалее броят на купените вертолети. \n  \nВ интерес на ВКС ще започне серийно производство на ЗРС С-500 „Прометей” и комплексите „Бук-М3”, на безпилотни летателни апарати и на новата система за космическо оптико-електронно разузнаване „Раздан”. \n  Военноморски флот \n  \nЩе бъдат купени дизел-електрически подводници, атомни ракетоносци от ново поколение тип „Хаски” (с нова течногоривна междуконтинентална балистична ракета), корвети, фрегати, миночистачи. \n  \nВ ДПВ ще присъстват и серийни покупки на малки ракетни кораби, способни да носят крилати ракети „Калибр-НК”. \n  \nВъзможно е построяването на авионосец с ядрена енергийна установка, но Генералният щаб все още не е определил целесъобразността от него. \n  Сухопътни войски \n  \nСухопътните войски ще получат нови системи за ПВО, танкове Т-90 и Т-14 „Армата”, бронирани машини „Курганец-25” и бронетранспортьори „Бумеранг”. \n  \nЩе се наблегне на адаптирането на въоръжение за арктически територии (ЗРС С-300В4 и ЗРК „Тор-М2”). \n  \nВъв Въздушнодесантни войски ще постъпят адаптирани комплекти от бойната екипировка „Ратник”. \n  \nДействащата в момента ДПВ на стойност също 19 трлн. рубли беше критикувана за небалансираност. За превъоръжаване на флота бяха отделени 4,7 трлн. рубли, за придобиване на нова авиационна техника около 4,5 трлн. рубли, за средства за въздушнокосмическа отбрана 3,4 трлн. рубли, модернизация на стратегическите ядрени сили 3,4 трлн. рубли.  По този начин за нови образци оръжие за Сухопътни войски останаха едва 2,6 трлн. рубли. \n  \nОкончателният вариант на Програмата ще бъде предаден на Владимир Путин за подпис през декември. \n  Превод и редакция: БЛИЦ \n \n", "date": "2017.11.17", "title": "Какви въоръжения за 265 милиарда евро ще купи Русия през следващите 10 години?"}
{"url": "https://www.blitz.bg/intsidenti/stikhii/buryata-obkhvana-i-severna-grtsiya-ot-yug-idva-nova-stikhiya-oshche-po-strashna_news558461.html", "text": "\n Бурите и наводненията обхванаха вече и Северна Гърция, а шофьор бе хванат в капан от бурни води в района на Вергина – между Солун и Катерини. Четирима пък бяха спасени близо до Трикала, хванати от бурните води на прелялата река Пиниос, пише \"Български новини\".  \nКъде ще удари отново лошото време? По-специално, днес ще бъде облачно с бури и гръмотевици в Йонийско море, на континента (с изключение на Тракия), Евия, Спорадите, Цикладите, Западен и Южен Крит, където локалните бури ще бъдат тежки. \nВ същото време средиземноморският циклон „Зенон“, с тропически характеристики ще „удари“ Гърция още тази вечер. Размерът на циклона е колкото Пелопонес, което се очаква да доведе до нова вълна от лошо време с проливни дъждове и ветрове. \nСпоред метеоролозите „Зенон“, освен бурните ветрове (очакват се над 140 km / h), ще бъде придружен от проливни дъждове. Точното определяне на районите, засегнати от стихията, ще зависи от точното движение на циклона, но е рано да се знае точно пътят му. \n", "date": "2017.11.17", "title": "Бурята обхвана и Северна Гърция, от юг идва нова стихия, още по-страшна!"}
{"url": "https://www.blitz.bg/svyat/video-18-s-dve-uchenichki-koito-se-biyat-do-krv-vzrivi-mrezhata_news558287.html", "text": "\n Бой с крака, скубане, ритане, удари с юмруци - това се вижда на видео от боя на две ученички в Русия. Кадрите буквално взривиха мрежата. \nНа тях се вижда как едното момиче хваща другото за косата, блъска го на земята и започва да го рита по цялото тяло и по лицето.  \nИнцидентът е станал на 3 ноември в руския град Воткинск. Кадрите са заснети от съученици, които решили да ги публикуват в интернет. Полицията е започнала разследване и издирва побойничката. Превод БЛИЦ \n \n", "date": "2017.11.17", "title": "ВИДЕО (18+) с две ученички, които се бият до кръв, взриви мрежата"}
{"url": "https://www.blitz.bg/intsidenti/stikhii/adt-sleze-v-atina-ulitsite-se-prevrnakha-v-reki-video_news558399.html", "text": "\n Силни дъждове придружени с мълнии обхванаха Атина от 22:00 часа в четвъртък вечер, предава \"Български новини\". \nИнтензивните валежи обхванаха повечето райони на Атика и както виждате във видеоклипа, лошото време продължи цяла нощ. Повечето пътища са превърнати в реки. \nПожарната служба получи десетки призиви за помощ от района на Атина и Егина. \nБурята \"Евридика\" бушува вече 3 дни в южната ни съседка, като до момента отне живота на поне 16 души, а 8 човека са в неизвестност. \n  \n", "date": "2017.11.17", "title": "Адът слезе в Атина, улиците се превърнаха в реки (ВИДЕО)"}
{"url": "https://www.blitz.bg/svyat/vanguardia-s-mrachna-novina-za-tova-kakvo-shche-se-sluchi-s-puchdemon-v-zatvora_news558395.html", "text": "\n Испанското вътрешно министерство е дало отговор на питане на белгийската прокуратура за състоянието на затворите в кралството, в очакване на началото на изслушванията по екстрадицията на бившия каталонски лидер Карлес Пучдемон, предаде БГНЕС.  \nВ отговора се казва, че ако бъде екстрадиран в Испания и по-късно осъден на лишаване от свобода, в затвора той ще може да избира между еднична килия, или да я сподели със свои съратници, съобщава в. Вангуардиа.  \nПучдемон ще бъде в затвора „Естремера“, където в момента в ареста са други бивши членове на каталонското правителство.  \nОтбелязва се, че в затвора ще се грижат за политика да няма актове на агресия срещу него от страна на други затворници.  \nОсвен това бившият лидер на Каталония ще може да поддържа връзка със своя адвокат. \n \n", "date": "2017.11.17", "title": "„Вангуардиа“ с мрачна новина за това какво ще се случи с Пучдемон в затвора"}
{"url": "https://www.blitz.bg/svyat/vashington-bie-trevoga-kolednite-i-novogodishnite-praznitsi-v-evropa-mozhe-da-se-opliskat-v-krv_news558404.html", "text": "\n Властите на САЩ излязоха с препоръки за своите граждани, пътуващи към Европа, предупреждавайки ги, че по време на коледните и новогодишните празници на континента ще има засилена терористична заплаха. Това съобщиха световните медии. \n„Миналата година на коледния пазар в Берлин през декември и в нощния клуб в Истанбул на Нова година имаше нападения с висок брой жертви“, пише в предупреждението, издадено от правителството на САЩ. \nДържавния департамент предупреждава, че скорошните нападения във Великобритания, Финландия, Франция, Русия, Испания и Швеция демонстрират, че и „Ислямска държава“, и „Ал Кайда“ остават активни и способни да извършат атаки, уточнява „Фокус“. \n„Макар и местните правителства да продължават своите операции срещу тероризма, Департаментът остава загрижен за бъдещи терористични атаки. Американските граждани трябва да бъдат нащрек за възможността симпатизанти на тероризма или саморадикализиращи се екстремисти да извършат нападения с малко или с никакво предупреждение“, пише в инструкцията на Държавния департамент на САЩ.  \n \n", "date": "2017.11.17", "title": "Вашингтон бие тревога: Коледните и новогодишните празници в Европа може да се оплискат в кръв!"}
{"url": "https://www.blitz.bg/analizi-i-komentari/us-svetnik-s-mnogo-smela-prognoza-islyamska-drzhava-umira-do-godina-i-falira_news558407.html", "text": "\n САЩ очакват самопровъзгласилият се \"халифат\" Ислямска държава (ИД) да престане да съществува до края на следващата година. \n Това заяви съветникът на държавния секретар на САЩ, директор по политическото планиране в Държавния департамент Брайън Хук.  \n Според оценките на водената от САЩ коалиция за борба с ИД, терористите са загубили 95% от територията, която преди са контролирали в Сирия и Ирак. \n \"ИД е загубила 95 процента от териториите, които контролираше в Ирак и Сирия, откакто бe създадена тази коалиция през 2014 г.\", каза американският специален пратеник към коалицията за борба с главорезите начелото със САЩ, Брет Макгърк в изявление, публикувано след среща в Йордания.  \n През 2014 г. ИДИЛ завзе близо половината Сирия и почти една трета от Ирак и обяви \"халифат\" на тази територия. \n \"Над 7,5 милиона души вече са освободени от контрола на ИД\",  подчерта Макгърк. Той освен това заяви, че потокът от чуждестранни бойци в Сирия \"почти е престанал\" и уточни, че \"все повече бойци биват спирани на границата\". \n Макгърк съобщи, че Интерпол разполага с база данни от 43 000 имена, която позволява на страните партньори да засичат и задържат бойците \"при рутинни пътни проверки или опит за прекосяване на международна граница\". \n Финансите на групировката  днес са в най-ниската си точка, отбеляза той. \"Оказваме натиск на ИДИЛ едновременно на терен и в киберпространството, където се борим срещу терористичната пропаганда\", каза Макгърк. \n \"Има засилване на сътрудничеството и сигурността по границите, на сигурността на въздухоплаването, на финансовите санкции и на споделянето на разузнавателна информация, включително, за да се попречи на ИДИЛ да извършва нападения в нашите страни\", каза американският представител. \n", "date": "2017.11.17", "title": "US-съветник с много смела прогноза: \"Ислямска държава\" умира до година и фалира"}
{"url": "https://www.blitz.bg/svyat/izvnredno-ot-parma-umrya-zvyart-na-koza-nostra-i-glava-na-klana-korleone-ubil-legendarnite-prokurori-dzhovani-falkone-i-paolo-borselino-video_news558408.html", "text": "\n Италианският мафиот, бивш бос на Коза Ностра Тото Риина, почина днес на 87-годишна възраст в италианския град Парма. Това съобщава в. \"Република\". \nНаричан с прозвищата Звярът, заради вродената му жестокост, и Дребният, заради ниския му ръст, Тото (Салваторе) Риина е арестуван на 15 януари 1993 година, като е осъден на доживотен затвор за множество престъпления, включително за организирането на убийствата на двамата най-известни борци срещу мафията в Италия – прокурорите Джовани Фалконе и Паоло Борселино, уточнява Канал 3. \nПрез 80-те и в началото на 90-те години, Риина и неговият клан Корлеоне, надделявайки над конкурентните фамилии, стават водещата групировка на организираната престъпност в Италия. Връхна точка на тяхното противопоставяне на държавата е убийството на двамата прокурори Джовани Фалконе и Паоло Борселино. Това води до окончателно отхвърляне на мафията от страна на общественото мнение и като следствие предизвиква масови арести от страна на властта, резултат от което е залавянето и осъждането на Риина и голяма част от неговите съучастници. \nПрез последните дни, след две предишни операции, Риина беше в състояние на кома. Италианският министър на правосъдието Андреа Орландо разреши негови близки да посещават умиращия \"кръстник“ в болницата в Парма, където се намираше. Здравословното състояние на Риина се влоши след две операции, направени му след като бе диагностициран с рак. Преди това адвокатите Риина многократно се обръщаха към Върховния касационен съд на Италия с искане да се промени мярката му на задържане поради тежкото му заболяване, \"за да му се даде възможност да умре с достойнство\". Всички подобни молби бяха отхвърляни. \n \n \n \n", "date": "2017.11.17", "title": "Извънредно от Парма: Умря Звярът на Коза Ностра и глава на клана Корлеоне, убил легендарните прокурори Джовани Фалконе и Паоло Борселино (ВИДЕО)"}
