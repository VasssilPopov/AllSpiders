{"url": "https://www.blitz.bg/ikonomika/sheft-na-sveta-na-direktorite-na-inerkom-komentira-goreshchata-tema-s-poskpvaneto-na-toka-i-obyasni_news585232.html", "text": "\"Инерком\" не може да вдигне цената на електрическата енергия, която се определя по строг механизъм от Комисията за енергийно и водно регулиране (КЕВР). Това каза в интервю за БГНЕС председателят на Съвета на директорите на \"Инерком България\" ЕАД Милена Стоева. „Цената е разходоопределяща. Прогнозният размер на инвестициите, които се правят за подобряване на услугата и инфраструктурата за следващия регулаторен или ценови период, които предвиждаш да направиш, са включени в цената, която КЕВР ще определи за мрежовите услуги, които предоставя разпределителното предприятие. Разбира се, във формулата има и други ценообразуващи елементи, но това е принципът”, обясни Стоева.  „От 20 години насам единственият начин КЕВР да одобри повишаването на цената е по един много прост механизъм: дружествата ЧЕЗ, Енерго про и ЕВН правят постоянни инвестиции в подобряването на инфраструктурата, в мрежите, в качеството на тока, монтиране на нови електромери и т.н. Всички тези инвестиции се преглеждат внимателно от регулатора и той казва: \"Вие тази година сте направили 50 или 100 милиона инвестиции и съответно това може да повлияе върху потенциално вдигане на цената”, обясни от своя страна Веселин Захариев от \"Мейн Кепитал\", финансов консултант по сделката за закупуването на българските активи на ЧЕЗ.  „Електроразпределението и електроснабдяването са едни от най-регулираните бизнеси в България и подлежат на контрол, по отношение на сигурността на доставките от КЕВР. В такава среда компаниите работят в строго определена рамка и при спазване на строги изисквания, които гарантират на първо място интересите на потребителите”, категоричен е Захариев.  Той уточни, че при нарушение качеството на услугите и доставките, държавният регулатор може да реагира светкавично и да вземе мерки, за да се гарантира услугата. „Ние ще влезем в разпределителното предприятие при вече одобрени цени, които не сме договаряли и то за три години напред. Въпреки това сме спокойни, защото знаем, че ЧЕЗ управлява бизнеса си по нормален начин и те напълно професионално подхождат при изготвянето на ценовите заявления, по отношение на цени и инвестиции”, каза още Веселин Захариев.  „Строго регулираната дейност на КЕВР позволява постоянен контрол. Това беше ясно казано и от председателя на КЕВР доц. Иван Иванов. И на пресконференцията, която даде, и на публичното изслушване, което имахме в парламента. Има достатъчно много рамки и рестрикции, както за извършването на дейността, така и за неизвършването й. Всяко неизпълнение на регулирана дейност e нарушаване на лицензията и би довело до мигновени действия от страна на КЕВР”, заяви Милена Стоева.  ", "date": "2018.03.11", "title": "Шефът на Съвета на директорите на \"Инерком\" коментира горещата тема с поскъпването на тока и обясни..."}
{"url": "https://www.blitz.bg/obshtestvo/stolitsa/unikalen-rover-krstosva-sofiyskite-ulitsi-snimki_news585250.html", "text": "Атрактивен Rover кръстосва софийските улици и привлича погледите на шофьори и минувачи. Задната част на сребристото возило прилича буквално на страница от вестник - изписана е от край до край с маркер. „Въоръжен съм до зъби и нокти бе, браат!”, „Слезеш ли да се биеме – умираш – първи”; „Другата ми кола е MAZDA 3” и „Ямбол е градът”, са само част от нещата, които могат да се прочетат на задницата на британската кола.  По колата могат да се прочетат и още неща, но явно те са омръзнали на собственика и той просто ги е зачеркнал с черен маркер.    ", "date": "2018.03.11", "title": "Уникален Rover кръстосва софийските улици (СНИМКИ)"}
{"url": "https://www.blitz.bg/obshtestvo/vissh-politsay-izchezna-sled-misteriozna-katastrofa-kray-roman-vodolazi-go-izdirvat-v-iskr-snimki_news585252.html", "text": "Висш служител на МВР е изчезнал тази нощ край Роман. Рано сутринта в дере над река Искър е намерен катастрофирал “Фолксваген Голф“, в който не е открит никой. По неофициална информация колата е паднала около 4 часа нощес, но е била открита едва след 9 часа сутринта. Предполага се, че е идвала от близкото село Хубавене, когато по неясни на този етап причини е напуснала пътя и скочила в дълбокото дере край реката, съобщава bulnews.bg.  В лекия автомобил са открити телефонът и документите на Петър Петров, който работи на висш пост в Министерство на вътрешните работи в столицата. Младежът е от Роман и в близки родствени връзки с арестувания за корупция в ДАИ общински шеф Тихомир Вълчев. Бащата на изчезналия полицай е таксиметров шофьор, а майката работи в банков клон.  Веднага след като е открит катастрофиралия автомобил, целият наличен състав на районното полицейско управление в Роман е бил вдигнат под тревога. Започнало е мащабно издирване на Петър, като в него се включили и членовете на ловно-рибарското дружество. Малко след това под моста било открито якето на изчезналия мъж.  Около обед в града пристигнал и екип водолази от Монтана, който се включил в претърсването на реката. В късните часове всички, които участвали в издирването, заминали към близките села Радовене и Кунино, които са в долното течение на Искър.  На този етап няма никаква официална информация за самия инцидент и спасителната операция. Полицията тепърва ще изяснява какво се е случило нощес край Роман и причините за изчезването на колегата им.", "date": "2018.03.11", "title": "Висш полицай изчезна след мистериозна катастрофа край Роман, водолази го издирват в Искър (СНИМКИ)"}
{"url": "https://www.blitz.bg/intsidenti/katastrofi/podpiynal-shofor-se-metna-na-kolata-no-iztrva-ptya-i-snimki_news585227.html", "text": "Автомобилът „Лексус“ с английска регистрация се движел по ул.“Москва“ в Казанлък, когато шофьорът изгубил контрол над управлението. Лексусът се забил в дърво на тротоара. При направената проверка с дрегер полицаите установиха 1,90 промила алкохол в кръвта на водача.  Той бе задържан за 24 часа в РУ, Казанлък, съобщава presstv.bg.  Няма пострадали при инцидента. ", "date": "2018.03.11", "title": "Подпийнал шофьор се метна на колата, но изтърва пътя и... (СНИМКИ)"}
{"url": "https://www.blitz.bg/obshtestvo/regioni/burgas-udari-po-masata-kardinalni-merki-sreshchu-brutalnite-romi-do-starata-poshcha-snimki_news585249.html", "text": "Да се монтират камери на няколко места в района на Старата поща поискаха от Организацията за закрила на българските граждани (ОЗБГ). Предложението им идва заради обитателите на градинките - бруталните роми травестити, които от години създават проблеми на бургазлии, и ще бъде внесено в Общината. За да има тежест обаче идеята им, патриотичната организация инициира и подписка, която да е подкрепена от живущите в района, съобщава Флагман бг. Тя касае градинката до сградата на Областна администрация, двата парка в района на Старата поща, както и някои улици в района. Поставянето на видеонаблюдение, по-силно улично осветление, както и засилено полицейско присъствие ще изгонят ромите, превърнали са в кошмара на хората, категорични са инициаторите.  Проблемът с ромите в района е от години, а преминаването оттам е истинско изпитание. Често ромите са пияни, дишат лепило и стават агресивни - нападат хората без причина, пребиват ги и ги обират. В градинките около Старата поща е пълно и с проститутки и травестити, които също създават проблеми.  Подписката на ОЗБГ стартира днес. Около 16:00 ч. до Старата поща се събраха близо 15 членове, които се разделиха на 5 екипа, за да обикалят и да събират подписи от живущите наоколо. В рамките на половин час над 100 души подкрепиха предложението. След като станат 350, ОЗБГ ще внесе подписката в Общината и в още няколко институции.  Припомняме, че Първо РУП-Бургас също работи по тази идея. Началникът на управлението главен инспектор Иван Иванов заяви, че имат предложение към Община Бургас осветлението в района да се подобри, както и да се монтират камери. Само по този начин обитателите на градинките ще спрат да нарушават обществения ред, ", "date": "2018.03.11", "title": "Бургас удари по масата: Кардинални мерки срещу бруталните роми до Старата поща (СНИМКИ)"}
{"url": "https://www.blitz.bg/obshtestvo/dezhurniyat-khidrolog-v-nimkh-predupredi-za-neshcho-strashno-koeto-ni-ochakva-prez-sledvashchite-dni_news585253.html", "text": "От вечерта на 12 март ще започне ново повишение на речните нива в страната. Такава е прогнозата на дежурния хидролог в Националния институт по метеорология и хидрология инж. Георги Кошинчанов. Днес и утре речните нива в страната ще са в процес на понижение с изключение на реките западно от р. Огоста (р. Тимок, р. Тополовец, р. Войнишка, р. Видбол, р. Арчар, р. Скомля, р. Лом и р. Цибрица), където все още ще има повишения на водните нива, вследствие на снеготопене.  От вечерните часове на 12 март и на 13 март отново ще започне процес на повишение на водните нива на реките в страната, като по-съществени ще бъдат повишенията на водните нива в Дунавски и Източнобеломорски водосборен басейн и в горните и средни части от водосбора на р. Струма.  През нощта на 12 срещу 13 март има вероятност за поройни наводнения в резултат на интензивни валежи и снеготопене (там където все още съществува снежна покривка) във водосборите на р. Тополовец, р. Войнишка, р. Видбол, р. Арчар, р. Смокля, р. Лом, р. Цибрица, р. Огоста, р. Вит, р. Осъм и във водосбора на р. Янтра - във водосбора на притока ѝ р. Лефеджа, в горните части от водосбора на р. Тунджа (около и над яз. Жребчево), в горните и средни части от водосбора на р. Струма.  - Водното ниво на р. Марица при гр. Пловдив има вероятност да премине над жълтия праг за предупреждение през нощта на 13 срещу 14 март.  - Водното ниво на р. Сазлийка при с. Гълъбово е над жълтия праг за предупреждение и се очаква да се задържи около и над него в следващите 5 дни.  - Водното ниво на р. Марица при гр. Харманли има вероятност да достигне жълтия праг за предупреждение през нощта на 14 срещу 15 март. - Водното ниво на р. Марица при гр. Свиленград има вероятност да достигне жълтия праг за предупреждение в сутрешните часове на 15 март.  - Водното ниво на р. Мочурица при с. Чарда е преминало под жълтия праг за предупреждение и ще се задържи под него в следващите два дни. От обедните часове на 13 март се очаква ново повишение на водното ниво на р. Мочурица и има вероятност за кратко да премине над жълтия праг за предупреждение на 14 март.  - Водното ниво на р. Тунджа при гр. Ямбол все още е над жълтия праг за предупреждение като към момента се понижава. От 13 март се очаква ново повишение на водното ниво на р. Тунджа и на 14 март водното ниво отново ще премине над жълтия праг за предупреждение и ще се задържи над него до сутринта на 16 март.  - Водното ниво на р. Тунджа при гр. Елхово е над оранжевия праг за предупреждение и ще се задържи над него до вечерните часове на 12 март.  От 15 март се очаква да започне ново повишение на речното ниво и във вечерните часов се очаква отново да достигне оранжевия праг за предупреждение.  - Водното количество на р. Черна при гр. Смолян има вероятност да премине над жълтия праг за внимание в сутрешните часове на 13 март. Източник: Фокус", "date": "2018.03.11", "title": "Дежурният хидролог в НИМХ предупреди за нещо страшно, което ни очаква през следващите дни"}
{"url": "https://www.blitz.bg/obshtestvo/stolitsa/ptni-politsai-zakopchakha-drogiran-turchin-s-kanabis-v-gashchite_news585242.html", "text": "26-годишен дрогиран шофьор е задържан при проверка на служителите от столичната \"Пътна полиция\". Мъжът е турски гражданин и е заловен на бул. \"Инж. Иван Иванов\" днес по обяд. При претърсване в панталоните му е открито 10-грамово топче канабис, а дрегерът е показал, че е седнал зад волана именно след употребата на същия наркотик, информира Нова телевизия.    Мъжът е задържан за 24 часа.  ", "date": "2018.03.11", "title": "Пътни полицаи закопчаха дрогиран турчин с канабис в гащите"}
{"url": "https://www.blitz.bg/kriminalni/prestplenie/nay-opasnata-svodnichka-na-balkanite-go-zaksa-zdravo-v-aresta_news585262.html", "text": "Сводничката Елмас Донева, която е обвинена за трафик на 6 жени за сексуална експлоатация в Кипър, има биполярно разстройство и страда от депресия. Това е заключението на д-р Адриана Солакова, която направи съдебно-психиатрична експертиза на 46-годишната софиянка, за да установи дали е вменяема. Според вещото лице състоянието й обаче не е толкова тежко, че да не може да се лекува в условията на следствения арест. При това положение районният съдия Гергана Симеонова, която гледа вчера делото при закрити врати, отказа да измени мярката за неотклонение на Елмас Донева „задържане под стража”, която й бе наложена преди три месеца, пише \" \".   Елмас бе задържана на 27 ноември миналата година в София при съвместна операция на Районна прокуратура – Благоевград и Агенцията за борба с трафик на хора в Кипър, СДВР, Първо РУП – Благоевград и ДАТО. Оказа се, че била издирвана 4 години неуспешно от кипърските власти, тъй като сменила 7 пъти имената си, и то напълно легално, в Районния съд в Шумен, откъдето е родом. В първите дни след като бе арестувана, Елмас Донева поиска да бъде прегледана от психиатър, тъй като не можела да спи.  Защитата представи медицинско направление, че през 2004 година обвиняемата била на лечение в психиатрична болница под името Даниела Донева, тъй като правила два опита за самоубийство, и поиска съдебномедицинска експертиза. Окръжните съдии обаче приеха възражението на прокуратурата, че става въпрос за минал период, преди 13 години, и отхвърлиха искането за експертиза.  Защитата ще обжалва вчерашното съдебно определение пред Окръжен съд другата седмица.  ", "date": "2018.03.11", "title": "Най-опасната сводничка на Балканите го закъса здраво в ареста"}
{"url": "https://www.blitz.bg/analizi-i-komentari/anton-todorov-izbroi-khorata-koito-se-zaigravat-ss-stabilnostta-na-drzhavata-snimkivideo_news585217.html", "text": "Особено близък партньор на Корнелия Нинова в „Техноимпекс“ и баща на лидера на партията на Кунева Движение България на гражданите се заиграва със стабилността на страната. Това твърди Антон Тодоров с пост в социалните мрежи. Той посочва изслушването на главния прокурор Сотир Цацаров пред депутатите от комисиите по бюджет и по вътрешна сигурност относно проверката на информационната система на Агенция \"Митници\" и констатираните слабости по сигнала на газовата асоциация, когато стана ясно, че няма данни за манипулиране на записи в БАЦИС - митническата акцизна информационна система, и затова прокуратурата не е образувала досъдебно производство.  „Няколко часа по-рано изпълнителният директор на Българската петролна и газова асоциация Андрей Делчев обвини в сутрешния блок на bTV, че за 6 месеца от българската акцизна централизирана информационна система (БАЦИС) са изчезнали около 300 000 трансакции, което означавало стотици милиони левове, тъй като зад всяка трансакция стояла влакова композиция или танкер с горива. \"Данни за манипулиране на записи може да изнасят в тв студиата, но нито пред ДАНС, нито пред прокуратурата те са го направили\", повтори още веднъж Цацаров“, пише Тодоров, като обяснява и кой е Андрей Делчев. Кой е Андрей Делчев?   \"Погледнах в моя неограничен архив и видях, че извън официалната биография, която всеки може да прочете в интернет, този човек е особено близък от поне 20 години на другарката Корнелия Нинова. Близък е по линията „Техноимпекс“! Вижте какво показват документите:  1. На 23 октомври 1998 г. се провежда учредителното събрание на работническо-мениджърското дружество (РМД) „Техноимпекс-98“ АД, което от висши седесарски фактори е решено, че трябва да приватизира външнотърговското дружество „Техноимпекс“. Да го приватизира, както вече знаете много добре, като за „наши хора“. Председател на учредителното събрание на РМД-то, удостоен с голямо доверие както от седесарските гаулайтери по това време, така и от другарката Нинова, е другарят Андрей Делчев. По това време той е управител на „Евролекс-България“ ООД и очевидно не случайно е избран на тази важна позиция.  2. Два месеца по-късно, на 29 декември 1998 г. в сградата на Министерството на търговията и туризма, се провеждат преговори с потенциалния купувач на 67 % от акциите на „Техноимпекс“ ЕАД-гр. София. Комисията на министерството се оглавява от Христо Михайловски, с прякор „Зетя“, защото той е зет на тогавашния председател на НС и втори по властови възможности в СДС Йордан Соколов (в миналото си съветник в Държавния съвет на Народна република България). Потенциалният купувач се представлява от другарката (тогава безпартийна седесарка и г-жа) Корнелия Нинова-изпълнителен директор на РМД „Техноимпекс-98“ АД, г-н Андрей Делчев и г-жа Стойка Куртева. Андрей Делчев рамо до рамо с Корнелия Нинова води преговорите за тази сделка, която две години по-късно ще бъде описана във официална книга на НС на БСП, анализираща дивата корупция по времето на Иван Костов и СДС като „съмнителна сива сделка“. Меко казано, мнооого меко казано! Ето, имаме документите, които доказват всичко това.  3. Минават шест години – Андрей Делчев е особено доверен юрист на другарката Нинова и затова е изран за пълномощник и адвокат на РМД-то, спрямо което Агенцията за следприватизационен контрол води дело за неизпълнени клаузи от приватизационния договор. Другарката Нинова скоро ще стане зам.-министър, взела си е своето от сделката, скоро ще продаде и акциите си за 65 000 лв. Андрей Делчев – също си е взел своето. 4. Днес синчето на другаря Андрей Делчев е лидер на „десната“ партия на Меглена Кунева Движение България на гражданите и харчи паричките на татко, синчето на другарката Нинова завърши супер скъпо образование в Америката и работи в Ротшилдовата банка Голдмън Сакс, другарката Кунева е в Брюксел. Както се казва, ВСИЧКИ ЧЕРВЕНИ – УРЕДЕНИ\", пише в поста на Тодоров.     ", "date": "2018.03.11", "title": "Антон Тодоров изброи хората, които се заиграват със стабилността на държавата (СНИМКИ/ВИДЕО)"}
{"url": "https://www.blitz.bg/obshtestvo/regioni/khaskovliyka-nameri-torbichka-v-parka-a-kogato-ya-otvori-napravo-onemya_news585257.html", "text": "Хасковлийка намери голяма сума пари и ги предаде в полицията. Дора Мутафова се разхождала в хубавото време в най-големия парк в града - Кенана. Докато вървяла погледът й се спрял на прозрачна торбичка, пълна с пари. Тя се огледала да види дали не са паднали от някого. След това отишла в близкото заведение, където преброили парите заедно със собственика и се обадили в полицията, съобщава Нова телевизия.   Сумата била около 10 000 лева. Сега собственикът трябва да докаже, че са негови, за да си ги получи.   ", "date": "2018.03.11", "title": "Хасковлийка намери торбичка в парка, а когато я отвори, направо онемя"}
{"url": "https://www.blitz.bg/obshtestvo/ekspert-posochi-kakvo-se-sluchva-s-tsenite-na-nedvizhimite-imoti_news585269.html", "text": "Цените на имотите в цялата страна бележат плавен ръст от 6% до 8 на сто през 2017 г. Това коментира пред БНТ Калоян Богданов, маркетинг мениджър в агенция за недвижими имоти. Ръстът се отчита в големите градове, отбеляза той, докато в малките градове ръстът е доста по-нисък.  Търсенето на имоти се е увеличило заради спада на лихвите по кредитите, обясни експертът, като посочи, че те са на едно ниско историческо ниво.  Заплатите в страната плавно вървят нагоре, а и от години има интерес към големите градове.  Цените на наемите също вървят нагоре, подчерта той, особено на местата с аутсорсинг и IT компании. Повишаването на цените се дължи отчасти и на директните полети на нискотарифни компании до големите градове в България.    ", "date": "2018.03.11", "title": "Експерт посочи какво се случва с цените на недвижимите имоти"}
{"url": "https://www.blitz.bg/intsidenti/pozhari/pozhar-do-vrachanskiya-muzey-vdigna-po-trevoga-ognebortsite-snimki_news585260.html", "text": "Сигнал за пожар до сградата на музея вдигна под тревога екип огнеборци във Враца. Живущ на съседната улица видял, че гори метален контейнер, който е под дърво. Мъжът веднага се обадил на тел. 112, тъй като имало опасност пламъците да се прехвърлят нагоре и след това да засегнат музея, съобщава  BulNews.bg.  На мястото на пожар светкавично пристигна една пожарна, който загаси пламъците и предотврати разпространението им към съседните дървета. ", "date": "2018.03.11", "title": "Пожар до врачанския музей вдигна по тревога огнеборците (СНИМКИ)"}
{"url": "https://www.blitz.bg/svyat/siriyskata-armiya-razsyakla-na-tri-chasti-obkrzhenite-teroristi-v-iztochna-guta_news585258.html", "text": "Сирийската армия и нейните съюзници с поддръжката на руската и сирийската авиация продължават настъплението си в района на селищата Медяр и Хараста в градската част на Източна Гута. Превзетият Медяр беше последното препятствие преди разделянето на анклава на две части. Сирийските войници успели да навлязат във фермите в околностите на градовете Джисрин и Хамория, блокирайки град Афтарис.     Изтласкани са радикалите от някои позиции в районите Ал-Сейл и Ал-Таал в град Хараста.     Има информации, че правителствената войска преговаря с жители на градовете Кафр Батма и Хамория, чиито старейшини са съгласни да се предадат.     БЛИЦ припомня, че цел на този етап от настъплението е разсичане на групировката на умерената опозиция в анклава на три части: големият град Дума, контролиран от групировката „Джейш ал-Ислам\"; град Хараста, контролиран от радикалите от „Ахрар аш-Шам”; град Ирбин и околните селища, контролирани от „Файлак ар-Рахман”.    Превод и редакция: БЛИЦ    ", "date": "2018.03.11", "title": "Сирийската армия разсякла на три части обкръжените терористи в Източна Гута"}
{"url": "https://www.blitz.bg/layfstayl/shoubiznes/tova-na-koeto-zaprilicha-kameliya-shche-vi-shokira-snimka_news585264.html", "text": "Холивудската усмивка, с която фолк певицата Камелия се сдоби миналата година, е сред най-коментираните теми от зрителите на „Гласът на България“. Според мнозина фасетите на блондинката са толкова бели, че буквално светят, докато тя и колегите й прослушват кандидат-талантите на кастингите на тъмно. Камелия обича да се усмихва и го прави при всяка възможност, която й се отдаде. При това широко, демонстрирайки съвършената работа, която е свършил полският зъболекар, на когото се е доверила за фасетите си.  Още миналата година Камелия призна, че от малка има проблеми със зъбите и най-накрая се е решила да ги оправи.  Тя обаче предпочела тази работа да я направи специалист от Полша, тъй като, за разлика от родните специалисти, на които това им отнема цял месец, там всичко приключило само за четири дни ", "date": "2018.03.11", "title": "Това, на което заприлича Камелия, ще ви шокира (СНИМКА)"}
{"url": "https://www.blitz.bg/obshtestvo/intervyu/zvezdata-ot-skpi-naslednitsi-sofiya-bobcheva-izdade-pred-v-shou-mnogo-pikantni-podrobnosti-ot-lichniya-si-zhivot_news584550.html", "text": "София Бобчева е завършила НАТФИЗ „Кр. Сарафов“ в класа на проф. Стефан Данаилов. В трупата на Народния театър „Иван Вазов“ е от 2011 г., като става най-младата актриса в състава. Участва в хитовите филми „Летовници“ и „Посоки“, както и в десетки постановки. Работила е с големи режисьори като Мариус Куркински, Маргарита Младенова, Пламен Марков, Владлен Александров, Гергана Тодева, Марий Росен. За широката публика тепърва набира популярност с успешното си превъплъщение на Диди в хитовия сериал по бТВ „Скъпи наследници“. Ето какво сподели за читателите на „ШОУ“ атрактивната актриса.- София, героинята ти в „Скъпи наследници“ е доста интересна и забавна. Лесно ли влезе в роля?  - Много е интересна тази героиня, защото при нея има различни пластове, цветна е. Тя претърпява доста промени по-нататък. Трудно ми беше, защото се различавам от нея като човек. Тя е доста по-отворена, минава граници, безпардонна е, докато аз съм страшно срамежлива. Но пък ми харесва, че е много искрена и честна, добър човек е. Разбирам я и затова успях да се превъплътя в този образ.  - Не се ли притесняваш, че хората ще си изградят мнение за теб като човек, че си, каквато е героинята ти в сериала - простовата?   - Притеснявам се, разбира се! Обикновено хората си правят погрешни заключения за човек, когото гледат по телевизията. Смятат, че той е такъв и в живота. Не осъзнават, че това е роля, която ти трябва да изпълниш. Надявам се да ме разграничат като човек от моята героиня, защото аз наистина не съм като нея. Доста работя, за да изглеждам така.  - Хитовият сериал е подчинен на многобройни изневери. Ти самата попадаш в такава ситуация. А в реалния живот приемаш ли това фриволно поведение между двойките?  - Не го приемам. Изневярата е нечестно действие спрямо другия в двойката. Ако човек е решил да бъде с някого друг, трябва да се раздели с половинката си и тогава да гради нова връзка.  - Имаш запомняща се роля в трагикомедията „Чудаци“ от Максим Горски в Народния театър. Трудно ли се играе нервна криза на сцената?   - Изключително трудно ми беше, най-трудният момент от цялата роля. С режисьора много често отлагахме тази сцена, защото не се чувствах готова, притеснявах се как ще изразим това нещо на камерна сцена.   С помощта на режисьора Краси Спасов успяхме да го разграфим на откъси, да ми го обясни и да го изиграя. Още по време на репетициите ми каза, че ако успея да го изиграя, това си е достойно за номинация на ИКАР. Те пък ме номинираха сега точно за тази роля (смее се).  - Коя е най-любимата ти роля до момента?   - Най-любимата ми е от дипломното ми представление „Красива птичка, цвят зелен” в НАТФИЗ, където играх старата царица Тартальона. Беше голямо предизвикателство за мен, защото е най-трудната и най-любимата ми роля.  - В „Последният Арлекин“ си партнираш с Тодор Колев. Какви са спомените ти за него?  - Голяма чест е да си партнираш с артист като Тодор Колев. Много ме впечатли, тъй като преди това го познавах само от екрана, не сме се запознавали. Страхотен комик и актьор. Аз бях студентка, докато снимахме заедно. Направи ми впечатление, че е професионалист, изключително сериозен в работа си. А когато почнем снимки, става забавен, смешен.  - Там играеш фолкпевица! Приемаш ли се в този образ и можеш ли да пееш техните извивки?  - Не мога да пея техните извивки, но много често се случва да ме избират за такива роли. Не знам защо... Налагало ми се е за една роля дори да запиша попфолк песен, беше трудно, но с помощта на Рейчъл Роу (дъщерята на Камелия Тодорова – б.а.) се случиха нещата. Тя също не слуша такъв тип музика, но това е положението – трябва да се работи, за да се постигне този образ. Доста е трудно!  - Не слушаш чалга?   - Не, аз си падам по хип-хоп и R&B музиката. Харесвам 50 cent, също така и Бионсе.  - Може ли сред актьорите да съществува истинско приятелство, без задкулисни игри и напрежение?   - Винаги тези неща са съпътстващи, но въпреки всичко може да има и има приятелство между актьорите. Аз лично имам приятели от нашата гилдия, които много пъти са ми помагали, и си ги обичам. От тях не съм видяла нищо лошо, а само помощ. Надявам се да има наистина искрено приятелство между колегите.  - Обкръжението ти хора от тази сфера ли са?   - Основните ми приятели не са от тази сфера, но имам и актьори, с които завършихме заедно НАТФИЗ. Още оттогава сме си приятели, та досега. В Народния театър сме заедно – Сава Драгунчев, Христо Терзиев и Яна Коджабашева. Те са ми приятели от актьорите.  - Ученичка си на Стефан Данаилов и се изкушавам да те попитам дали поддържате връзка към днешна дата, получаваш ли хвалби или критики от него за работата си?   - Последно го видях на честването на неговата книга „Романът на моя живот” и там си говорихме. Наскоро разбра за номинациите на ИКАР, където сме номинирани със Сава Драгунчев. Радва се на нашите успехи, щастлив е. Знае какво се случва с всеки един от нас.   От моя страна винаги е съществувал респект към него. Стефан Данаилов винаги се е държал с нас човешки, приятелски, маха границите. Но аз винаги се притеснявах, когато си говорих с него или трябваше да играем откъсите.  - Обвързана ли си и става ли ти неприятно, когато те свържат с някой колега? Преди време се изписа, че имаш връзка с Деян Донков…  - В момента съм обвързана. Не ми е приятно да замесват името ми с това на колеги, защото не е вярно и стават абсолютни клюки, които ме карат да се чувствам неудобно.  - Какво ще кажеш за сегашната си половинка?   - Занимава се с авиация, живеем заедно.  - Покрай баща ти ли се запознахте? Нали той също е в тази сфера?   - Не, запознахме се на морето. Баща ми е авиоинженер, но не той е причината да срещна половинката си.  - Едно от хобитата ти е да пътуваш по света. Вероятно баща ти те е запалил по това, тъй като покрай работата си доста е летял...   - Определено покрай него много пътувахме. Като малка повече, защото сега нямам това време oт работните ми ангажименти. Пътешествията са голяма моя страст. Още от малка празнувахме Нова година в Сингапур и подобни екзотични места. Никога не бих си избрала да пътувам до Лондон, Ню Йорк и подобни градове, предпочитам по-екзотичните дестинации в Азия и Африка. Баща ми запали тази страст в мен и когато пътувам, се чувствам прекрасно. Като малка ме вкара в пилотната кабинка и даже ми дадоха все едно да карам самолета, държах кормилото (смее се).  - За какво мечтаеш?   - Целите и мечтите ми са свързани с това да съм жива и здрава, както и близките ми, и да имам работа. Когато работя, се чувствам добре. Иска ми се оттук нататък аз да мога да си избирам ролите, за да се чувствам добре.  - Носи ли тази професия пари? Можеш ли да се издържаш от това?   - Носи, когато става въпрос за частни проекти в киното и телевизията. Там можеш да изкараш прилични средства. Ако си щатен артист, какъвто съм аз, и разчиташ само на това – не.  - Би ли участвала в някое риалити, където хонорарите са високи?   - Не, защото през това време трябва да се занимавам само с това и когато имам други ангажименти, които са ми по на сърце, бих предпочела тях.  Интервю на Красимир КРАСИМИРОВ ", "date": "2018.03.11", "title": "Звездата от „Скъпи наследници“ София Бобчева издаде пред в. \"ШОУ\" много пикантни подробности от личния си живот"}
{"url": "https://www.blitz.bg/layfstayl/shoubiznes/intimno-fitsata-vlyuben-do-ushi-v-zhena-si-ulovil-ya-na_news585205.html", "text": "Кой казва, че риболовът е самотно занимание само за мъже? Случва се по него да се увличат и дамите, а компаниите около огъня са предразполагащо романтични. Само до преди година талантливият актьор Филип Аврамов е еталон за отговорен съпруг, който отдадено се грижи за семейството си, пише \"Уикенд\". Никой не може да предположи, че сериозният мъж ще се увлече по модерната сред артистите тенденция  да си сменят жените с по-млади.  Но ето че и при него най неочаквано идва „сляпата неделя”. Куриозно е, че в основата на запознанството с новата избраница, е хобито му.   Севинч Ибрахим, медицинска сестра в „Пирогов”  и певица, която изгря в отбора на Миро в „Гласът на България”, разказва как веднага усетила, че са сродни души, но нищо повече: „Филип е доста лудичък. Първо ме впечатлиха чувството му за хумор и позитивното мислене. Дори в най-трудните моменти той вижда светлина. Беше ми интересен и станахме приятели. Едва след два месеца отношенията ни се промениха. Той има красива душа, фин човек е. Добър е във всичко, което прави”, споделя ефектната дама.   Фицата път признава:  „Сближи ни радостта от общуването. Никой не искаше нещо от другия”.  Любопитна подробност е, че той получава прозрение свише, че чака дете и я изпраща да си купи тест за бременност. По това време двамата вече работят заедно по спектакъла „Бог Рок”. Днес Филип е щастлив баща на две дъщери.   По-голямата  Рая е от първата му жена Милена Аврамова.  С красивата и талантлива актриса от „Сатирата”, която сега играе ролята на Христина, съпругата на Васил (Антоний Аргиров) в „Скъпи наследници”, на истина имали период на търкания и наместване, след като Филип разбира, че вече е влюбен в друга. Милена признава, че много я боляло и след разрива много тъгувала. Сега вече отношенията им са изгладени\".  ", "date": "2018.03.11", "title": "Интимно: Фицата влюбен до уши в жена си, \"уловил\" я на..."}
{"url": "https://www.blitz.bg/layfstayl/shoubiznes/pomnite-li-zhasi-ot-sdelka-ili-ne-nyama-da-ya-poznaete-sled-razhdaneto-na-3-detsa-i-khialurona-snimki_news585220.html", "text": "Помните ли Жасмина Тошкова от „Сделка или не”? Чаровната асистентка на водещия Румен Луканов изчезна от светския живот на столицата, след като се задоми за милионер, а ако днес я засечете случайно на улицата – трудно ще я познаете, пише debati.bg. На външен вид Жаси няма нищо общо с визията си от времето, в което не познаваше Ариф Маджид.   Хари, както го наричат близките му, е сириец и е син на Зеки Маджид. Жаси и Ариф се сдобиха с първа рожба през 2014г. A oттoгaвa нacaм, caмo зa двe гoдини, тя poди oщe двe дeцa. След 27 месеца бременност, ако си мислите, че г- жа Маджид е пенсионирана моделка с увиснал корем, наедряло дупе и необятна талия – грешите! Не само, че не е развалила формата си, ами се намира и по-добра от преди.   От брюнетка, Жаси вече е блондинка. Изглежда с поне 10 килограма по-слаба. Пристрастила се е към фитнеса и не минава ден, през който да не изкара поне два часа в залата, издават запознати. Милионершата се поддържала с упражнения дори по време на трите бременности, а седмица след ражданията на децата си, атакувала наново залата.   Миналата година Жасмина и Ариф са пътували до Малдиви на романтична почивка в петзвездния ризорт „Анантара“. Преди това Маджид завел бившата тв звезда и до Залцбург.   На моста на влюбените над река Залцах влюбените „заключили любовта си“. Традицията е двойките да изписват имената си върху катинарчета и да ги заключват по стените на моста. А ето и една снимка от тайната сватба на Жасмина и Ариф Маджид, състояла се във ВИП-клуба „The Residence“ в центъра на София, до който достъп имат само от милионери нагоре.              ", "date": "2018.03.11", "title": "Помните ли Жаси от „Сделка или не“? Няма да я познаете след раждането на 3 деца и хиалурона! (СНИМКИ)"}
{"url": "https://www.blitz.bg/layfstayl/nay-krasivata-kontseptualna-kola-ot-zheneva-snimki_news585197.html", "text": "Прототипът Mazda Vision Coupe бе обявен за най-красивата концептуална разработка от всички представени на автосалона в Женева. Отличието за Mazda Vision Coupe бе оповестено по време на мероприятието Car Design Night, което се проведе в рамките на изложението, пише Мобайл бг.Престижната награда се избира от жури, съставено от 18 души. В него влизат шефове на дизайнерски отдели от световните автомобилни производители. Прототипът на Mazda направи своя дебют през ноември 2017-а в Токио.  Mazda Vision Coupe представлява четириврато купе със спортни пропорции и с 21-цолови джанти. Интериорът е решен изцяло в дърво и естествена кожа, а цялата предна част на централната конзола представлява един дисплей. От Mazda отбелязват, че екранът работи само когато има нужда от него, за да не разсейва водача. Все още обаче японците не са разкрили каквато и да било официална информация, касаеща ТТ данните на уникалната концепция.", "date": "2018.03.11", "title": "Най-красивата концептуална кола от Женева (СНИМКИ)"}
{"url": "https://www.blitz.bg/layfstayl/shoubiznes/za-prvi-pt-v-zhivota-si-rayna-se-podlaga-na-tova-pevitsata-reshi-da_news585208.html", "text": "Райна мина на диета за пръв път в живота си. Пилето от Сандански, което доскоро разчиташе само на спорт и танци, за да поддържа фигурата си, сега опитва да ограничи храната, пише \"Уикенд\". Вместо да набляга на бухтите и палачинките, както правеше доскоро, певицата е започнала да се придържа към златното правило в диетите –  ядат се само протеини и зеленчуци.  На масата й, освен салата, има единствено варени яйца, риба и нетлъсто месо. Не си позволява дори плодове. От по-мазните храни хапва единствено авокадо. Вместо да пие кафе, се налива със зелен чай.  В момента Райна е на турне в САЩ  и Канада, където има 11 концерта. Именно там тя започна хранителния си режим, вероятно от притеснение, че ако яде стандартна американска храна като хамбургери и донъти, много бързо ще напълнее.  ", "date": "2018.03.11", "title": "За първи път в живота си Райна се подлага на това, певицата реши да..."}
{"url": "https://www.blitz.bg/obshtestvo/regioni/burgas-na-kosm-da-schupi-57-godishen-rekord_news585231.html", "text": "Бургас бе на косъм да счупи 57-годишен температурен рекорд. На днешната дата през 1961 год. била измерена температура от 21, 1 градуса. Към 15 часа днес живакът в термометрите показа точно 20 градуса, съобщава Gramofona.com., позовавайки се на дежурните от Хидрометеорологична обсерватория-Бургас. Температурата на морската вода днес бе 6,3 градуса. Вчерашният ден също бе слънчев, но и той не беляза нови рекорди.    ", "date": "2018.03.11", "title": "Бургас на косъм да счупи 57-годишен рекорд"}
{"url": "https://www.blitz.bg/obshtestvo/regioni/zrelishchno-v-blits-tv-yaki-kone-teglekha-tonove-tezhesti-v-karlovsko-selo-snimki_news585201.html", "text": "За първи път тази година в карловското село Иганово се проведе празник, посветен на конете. След като кметът Павел Павлов откри събитието, а отец Рафаил освети хората и животните, беше извършен ритуалът „Захранване на коне“. След кушията  бързоногите животни влязоха в яростна надпревара, вторият рунд беше теглене на тежести.  Местни и гости се събраха да аплодират надпреварата.       Кристина ИВАНОВА, БЛИЦ  Оператор: Любомир БАКЪРДЖИЕВ, БЛИЦ", "date": "2018.03.11", "title": "Зрелищно в БЛИЦ TV: Яки коне теглеха тонове тежести в карловско село (СНИМКИ)"}
{"url": "https://www.blitz.bg/obshtestvo/regioni/chisto-golo-momiche-vtreshchi-minuvachite-na-ppa-na-burgas-snimki_news585204.html", "text": "Чисто голо и босо момиче притичваше трескаво в центъра на Бургас и втрещи минувачите. То буквално изхвърча от центъра към казаните в района на блок 1, известен като „Вардар“, за да потърси дрехи, с които да се наметне. Шокирани очевидци се опитаха да помогнат на момичето, чиято видима възраст е на колко 16 години, но то отказа, съобщава   burgasinfo.com.     „Държанието му не беше особено адекватно. Бързаше много, за да открие с какво да се загърне. Не каза къде са й дрехите и дали е претърпяла някакъв инцидент. На пръв поглед не се виждаше да има сериозни рани. Откри бяла риза в казана, имаше и чаршафи, с които да се завие. Краката й обаче все още са боси.“, разказаха минувачи.  Момичето е с къса черна коса, не говори особено свързано.    ", "date": "2018.03.11", "title": "Чисто голо момиче втрещи минувачите на пъпа на Бургас! (СНИМКИ)"}
{"url": "https://www.blitz.bg/obshtestvo/lsna-prichinata-za-po-skpata-grazhdanska-otgovornost_news585225.html", "text": "Задължителната застраховка \"Гражданска отговорност\" е поскъпнала заради некоректността на две компании в бранша. Това твърдят от Асоциацията на пострадалите при катастрофи. Нейният председател Владимир Тодоров обяви пред БНР, че двете компании не са изплащали дълго време щети, нанесени от техни клиенти в чужбина. Заради натрупаните дългове с милиони, регулаторът е постановил сметката да бъде разпределена между всички застрахователни компании и техните клиенти.  \"Затова, че има две компании, които не са коректни, бяха натоварени от една страна всички застрахователни компании, а от друга страна, скрито бяха вдигнати с около десет лева застраховките на всички потребители в България\", каза още Владимир Тодоров.  ", "date": "2018.03.11", "title": "Лъсна причината за по-скъпата \"Гражданска отговорност\""}
{"url": "https://www.blitz.bg/layfstayl/skorost/passat-4kh4-kombi-za-5000-lv_news585207.html", "text": "Каквото и да си говорим за нови автомобили, голяма част от българите, по разбираеми причини, все още залагат на колите, втора употреба. Точно поради тази причина често акцентираме на някой доказал се във времето модел, който е добър вариант за всекидневна употреба и наред с това е сравнително достъпен, както като първоначална инвестиция, така и за обслужването му след това, пише Факти бг.Сега ще ви обърнем внимание на един до болка познат Volkswagen, но с малко повечко екстри. Става дума за VW Passat B5 Variant 4Motion. Принципно, Passat може да се определи като автомобила на работещия българин. Тази кола е просторна, стабилна, надеждна и практична. Особено ако я комбинирате с 4Motion система за задвижване на четирите колела, която е с Torsen диференциал, вършещ си работата изключително добре.  По-конкретно говорим за Passat B5, който се произвежда през периода 1996 - 2005 година. Този автомобил може да бъде с надлъжно разположен двигател, което прави колата още по-стабилна в завой. В комбинация с изцяло независимото окачване отпред и отзад, Passat е машина, която няма да ви подведе и в същото време ще предложи необходимия комфорт, дори и докато едната половина от асортимента на Икеа е в багажника, а другата е на покрива. Бърза справка в най-големия сайт за автомобили у нас показва, че предлагането на подобни автомобили не е никак малко. \"Най-изморените\" се предлагат за под 3 000 лв, а тези, които се смятат от продавачите за \"уникат\" са с цени над 7 000 лв. За 5 000 лв обаче има нелоши екземпляри, като се вземе предвид разбира се тяхната възраст. ", "date": "2018.03.11", "title": "Passat 4х4 комби за 5000 лв."}
{"url": "https://www.blitz.bg/layfstayl/shoubiznes/reni-topi-udarno-kila-sled-razdyalata-s-pilisof-peche-snaga-v-dubay-snimka_news585229.html", "text": "Откакто се разведе с бизнесмена Борис Пилософ преди близо три години, чалга ветеранката Рени няма късмет в любовта. Говори се, че позабравената фолк певица, която напомни за себе си в миналия сезон на „ВИП Брадър”, още не може да превъзмогне раздялата с бившия си съпруг и трудно допуска нови ухажори до себе си, твърди \"Уикенд\". Макар че свали 10 килограма и е в отлична форма, тя продължава да е сама и вече е изгубила вяра, че ще срещне сродна душа.   споделя изпълнителката, която наскоро се завърна от почивка в Дубай.   Противно на клюките , Рени заминала за Обединените арабски емирства не с ново гадже, а с двете си деца  Борис и Аспарух. Тя се стараела да прекарва цялото си свободно време с момчетата, за да компенсира липсата на баща им, с когото все по-рядко се виждали.      Пилософ  заряза фолк певицата заради по-млада любовниц а и причини куп страдания на семейството си. Рени пък обиколи де що има телевизионно предаване, за да се ожали от неверника и това още повече влоши отношенията им. Раздялата на бившите влюбени бе повече от драматична  – той я остави  съкрушена, без никакви финансови средства, а опитите й да възроди кариерата си удариха на камък. Дори участието й в рейтинговото шоу „ВИП Брадър” през 2016 г. не успя да й помогне в конкуренцията с новоизгряващите хитови изпълнителки.   Запознати издават, че  покрай целия стрес певицата започнала да слабее ударно  и стопила цели 10 килограма. Рени винаги е имала проблеми с теглото си и през годините е пробвала какви ли не диети, но ефектът от тях е бил краткотраен. Тя така и не успяваше да задържи постигнатите резултатите, а след като роди двете си деца съвсем се заобли.   Днес обаче  изпълнителката е в по-добра форма  от всякога и доказателство за това са снимките, които редовно публикува в социалната мрежа. Тя не пропуска възможност да се похвали с новата си фигура и да натрие носа на бившия си. Чалга ветеранката вече гони 50-те, но не се притеснява да се щрака полуразголена, а верните й фенове я окуражават да продължава в същия дух. ", "date": "2018.03.11", "title": "Рени топи ударно кила след раздялата с Пилисоф, пече снага в Дубай! (СНИМКА)"}
{"url": "https://www.blitz.bg/layfstayl/skorost/7-te-nay-yaki-ofroud-kemperi-video_news585230.html", "text": "Кемперът става все по-популярно превозно средство и се използва от хора, които искат да избягат далеч в природата. За целта обаче стандартните кемпери често не вършат работа, защото колкото е по-диво мястото, толкова пътищата до него са по-непроходими, пише Факти бг.Точно поради тази причина не са малко кемперите, които се правят на базата на високопроходими автомобили. Повечето от тях обаче са по-спартанско обзаведени от конвенционалните, но има и такива, които впечатляват, както с лукс, така и с проходимост. Ето и седемте най-яки от тях. ", "date": "2018.03.11", "title": "7-те най-яки офроуд кемпери (ВИДЕО)"}
{"url": "https://www.blitz.bg/layfstayl/ptuvane/kray-na-koshmarnite-tapi-km-yuzhnoto-chernomorie_news585239.html", "text": "Дългоочакваното разширение на пътя Поморие-Ахелой върви с много бързи темпове благодарение на меката зима. Строителните дейности текат без почивен ден и се очаква да приключат преди крайния срок - 1-ви юни, съобщава Флагман.бг, позовавайки се на отлично информиран източник. Очакванията на работниците е в началото на месец април да започнат с полагането на асфалта.  \"Крайният срок за пускане на пътя в експлоатация е 1-ви юни, когато премиерът Бойко Борисов пръв трябва да премине по него и да го тества, след което да пререже лентичката. Строителните дейности обаче се движат по-бързо от очакваното. Целта, поставена на работниците, е да са готови с полагането на асфалта до 15-ти април. След това обаче има и много довършителни дейности. Пътят трябва да е готов най-късно в средата на месец май\", обясни източникът.  Напредва строителството и на обхода на Ахелой, който ще отпуши кошмарните тапи през летния сезон. Срокът за изпълнение на проекта е до края на октомври т.г., но обещанията на фирмата изпълнител е той също да бъде пуснат предсрочно - преди началото на активния сезон.  Стойността на реконструкцията на отсечката от Поморие до Ахелой е близо 21,5 млн. лв., а на обхода на Ахелой - 23,2 млн. лева. ", "date": "2018.03.11", "title": "Край на кошмарните тапи към Южното Черноморие"}
{"url": "https://www.blitz.bg/goreshtite-novini/ekskluzivno-i-samo-v-blits-misteriyata-s-noviya-vodeshch-na-stani-bogat-padna-iznenadata-e-ogromna-snimka_news585151.html", "text": "Мистерията около новия водещ на шоуто \"Стани богат\" падна. На стола на Ники Кънчев сяда популярният водещ Димитър Павлов, научи БЛИЦ от отлично информирани източници в кухнята на БНТ. През последните дни една от най-горещите теми в родния шоубизнес бе именно кой ще наследи Ники Кънчев в предаването, което ще стартира тази пролет по националната телевизия.   В списъка с евентуални водещи на куиз играта присъстваха куп популярни личности. Сред обсъжданите фигури бяха естрадната легенда Орлин Горанов и радиоводещият Драго Симеонов.  Други споменавани имена бяха тези на Юлиан Вергов и Любен Дилов-син.   Митко Павлов е популярен радио и телевизионен водещ. До скоро той имаше собствена рубрика в лайфстайл предаването \"Мармалад\" по bTV.   За първи път зрителите се запознават с чаровната му усмивка в емисията новини по \"Евроком\", която води в продължение на 3 години. След това остава \"скрит\" за известно време зад микрофона на \"Ретро радио\", когато всяка делнична сутрин забавлява ранобудниците с неизчерпаемото си чувство за хумор.  Митко отново се появява на екран като тв водещ - първо на \"10-те най\", а после на \"Това го знае всяко хлапе\" и \"Форт Бояр\". Следват риалити шоуто „Dansing Star-2” и “Тази сутрин” по bТV.   На stanibogat.bnt.bg вече започна записването за участие в новото предаване, което всички очакват с голям интерес.  Ивайло ИЛИЕВ, БЛИЦ       ", "date": "2018.03.11", "title": "Ексклузивно и само в БЛИЦ! Мистерията с новия водещ на \"Стани богат\" падна, изненадата е огромна! (СНИМКА)"}
{"url": "https://www.blitz.bg/obshtestvo/kultura/nikolay-volev-ss-skandalni-otkroveniya-za-ds-byagstvoto-si-ot-blgariya-i-lyubovta-na-yordanka-kuzmanova-video_news585159.html", "text": "Режисьорът Николай Волев отново насочи прожекторите към себе си с автобиографичната си книга „Девствената проститутка“. Тя има 400 страници от един живот. Сред тях са връзките с Държавна сигурност, напускането на България по времето на комунизма, завръщането, снимането на филми като „Маргарит и Маргарита”, „Двойникът”, „Господин за един ден” и „Да обичаш на инат”. Волев разказва и за големите си любови, сред които е и актрисата Йорданка Кузманова. „Истината е, че аз не съм бил ченге. Няма скелети в гардероба ми”, заяви легендарният режисьор пред Нова телевизия.     „Аз от 5-годишен започвам да уча английски. И когато почвам да следвам архитектура, аз се заемам през лятото с професия, която е доходоносна – екскурзовод. В началото изобщо не предполагах, че на всички екскурзоводи, които общуват със западни туристи, те са длъжни да им поискат уверение, че ще докладват, ако видят някакви неблагонамерени към социалистическата ни родина агенти. И аз си казвам, че това е разумно, нормално и, да, ако има такива, аз ще ви съобщя. И тъй като аз не срещнах нито един такъв, намек нямаше за такова нещо, аз нищо не съобщих. От което те се вбесиха, защото те не можеха да повярват“, разказа той.     „Аз не знам къде е това „Развигор“. Никога не съм ходил и не знам къде е“, добави той.     Той казва, че след бягството си от България и завръщането си по време на комунизма на косъм се е отървал от тежка присъда.     „Страхът от смъртта е най-унизителното нещо. Щастлив съм, че никога не съм го изпитвал”, споделя още Волев около година, след като е опериран от тумор на белия дроб.     Режисьорът говори и за любовта. И казва, че има разлика между истинските и мимолетните връзки.     За любовта си с Йорданка Кузманова той казва, че е била много силна. „Моите влюбвания всички са силни. Буреносните връзки са преди брака ми с Доротея“, сподели той. Режисьорът обясни и какво е сложило край на връзката му с Кузманова: „Просто то си изживя живота. Изчерпа се. Любовта има това свойство да започва и да свършва, както и животът.  „Сега е времето на ментетата в любовта”, категоричен е Волев.     По отношение на работата си той споделя виждането на колегата си Франсис Форд Копола, че е много лесно един режисьор да се помисли за Господ.     ", "date": "2018.03.11", "title": "Николай Волев със скандални откровения за ДС, бягството си от България и любовта на Йорданка Кузманова (ВИДЕО)"}
{"url": "https://www.blitz.bg/obshtestvo/kultura/nay-prodavaniyat-tsigular-v-sveta-preplni-dvoretsa-na-sporta-vv-varna-snimki_news585149.html", "text": "Снощи беше голямото музикално събитие на 2018 в морската столица – концерта на най-продавания цигулар на всички времена – Найджъл Кенеди, информира „Булфото“. Във Варна Кенеди представи за пръв път в България своя най-нов музикален проект, с който той преди по-малко от месец спечели адмирациите на критиката в Лондон – „Bach meets Kennedy meets Gershwin“. Концертът на Найджъл Кенеди даде официалния старт на ХV Европейски музикален фестивал Варна – най-значимото пролетно музикално събитие на фестивалния град.     Концертът на Кенеди се проведе в Двореца на спорта във Варна. Целият фестивал се осъществяват с финансовата подкрепа на Фонд Култура на Община Варна.    ", "date": "2018.03.11", "title": "Най-продаваният цигулар в света препълни Двореца на спорта във Варна (СНИМКИ)"}
{"url": "https://www.blitz.bg/svyat/v-germaniya-opozharikha-dzhamiya-i-turski-tsentr_news585243.html", "text": "Сградата на джамия и турски културен център бяха опожарени в нощта на неделя в района на Райникендорф в северната част на Берлин. Това съобщава изданието „Берлинер цайтунг“. По данни на изданието, инцидентът е станал около 02:00 часа през нощта местно време. Трима младежи са подпалили сградата и са избягали. Огънят е бил гасен от около 60 пожарникари. Изгоряло е главното помещение на джамията. В резултат на инцидента пострадали няма.     Според полицията, нападението срещу центъра е имало политически мотиви. Изданието съобщава, че изгорелият център е на организацията „Турско-ислямски съюз за религиозни връзки“, който има около 900 отделения из цяла Германия. По този начин, сред версиите фигурира нападение от страна на десни екстремисти или несъгласни с политиката на Ердоган кюрди. Възможен е и вътрешен конфликт в местната турска общност.   Превод и редакция: БЛИЦ", "date": "2018.03.11", "title": "В Германия опожариха джамия и турски център"}
{"url": "https://www.blitz.bg/layfstayl/shoubiznes/gotov-e-stsenariyat-za-25-iya-film-za-dzheyms-bond-eto-koy-shche-go-rezhisira_news585116.html", "text": "25-ият филм от поредицата за агент 007 ще бъде режисиран от англичанина с ирландска кръв Дани Бойл. Главната роля ще изпълни отново Даниел Крейг. Носителят на \"Оскар“ Бойл вече е готов със сценария, който е написал заедно със своя колега от „Трейнспотинг“ Джон Ходж. „Дани Бойл ще режисира следващия Джеймс Бонд. Снимките ще започнат в края на годината, ако сценарият на Джон Ходж бъде одобрен. Продуцентите Барбара Броколи, Майкъл Уилсън и Даниел Крейг са готови да го одобрят“, написа в Туитър британският светски журналист Баз Бамиджбоуи, който е смятан за познавач на 007.     Ако продуцентите изцяло приемат условията на Дани Бойл, тогава ще трябва да отхвърлят сценария на Нийл Първис и Робърт Уейд, които от 1999 г. са авторите на последните шест филма за агента на Нейно Величество. Последният филм за агента - \"Спектър\", бе с бюджет от 250 млн. долара и донесе приходи от над 880 млн. долара.     Дани Бойл е режисьор на култовия „Трейнспотинг“ и продължението му „Трейнспотинг 2“, в което участва и българската актриса Анжела Недялкова.    ", "date": "2018.03.11", "title": "Готов е сценарият за 25-ия филм за Джеймс Бонд – ето кой ще го режисира"}
{"url": "https://www.blitz.bg/obshtestvo/kultura/vim-venders-v-sofiya-voynata-sreshchu-terorizma-szdade-terorizma_news585119.html", "text": "Войната срещу тероризма създаде тероризма. Това заяви в София президентът на Европейската филмова академия и световен майстор на киното Вим Вендерс, съобщава БГНЕС. Номинираният за „Оскар” режисьор отново е в българската столицата, за да представи амбициозния си проект „Потапяне” в рамките на 22-рия София Филм Фест. „Потапяне” („Submergence”) е любовна история, която отвежда зрителя в напълно различните светове на двамата главни герои Даниел Фландърс и Джеймс Мор – в ролите са Алисия Викандер и Джеймс Макавой. В стая без прозорци на африканското крайбрежие, англичанинът Джеймс Мор е пленник на джихадисти. Представяйки се за експерт по състоянието на водните запаси, той отразява активността на „Ал Кайда“ в околността. След залавянето му е инсценирана екзекуция и Джеймс е отведен в Сомалия. На хиляди километри от там, в морето край Гренландия, Даниел Фландърс се подготвя за потапяне в морските дълбини. Тя е биоматематик, с френско-австралийски произход, обсебена от живота в най-големите морски дълбини.     „Уважавам изключително много исляма, имам много приятели мюсюлмани и затова мисля, че няма нищо достойно за уважение в действията на онези хора – терористите“, заяви Вендерс по време на пресконференцията си в София.     „От друга страна много от тези младежи нямат друг избор, това е единствената платена работа за тях, това е единственият път да се измъкнат. Честно казано, не мисля, че в днешно време би имало такъв проблем с радикалните ислямисти и групировки, ако те не бяха толкова добре подготвени от американската политика и действия. Ако всички пари, инвестирани във войната в Ирак бяха вложени в реструктурирането и развитието на района, надали щеше да има тероризъм. Войната срещу тероризма създаде тероризма“, добави Вим Вендерс.     „Когато станах на 70 казах на жена си, че ще я карам по-полека, вместо това работих по два филма едновременно – този за папата и „Потапяне”, а миналата година пуснаха три мои филма едновременно. Така че ентусиазъм не липсва. Липсва само време“, призна режисьорът.     Той съобщи, че през пролетта на 2019-а година светът ще види и най-новия му документален филм, в който папа Франциск споделя важни свои размисли. Всъщност работата по лентата със заглавие „Човек на думата си” (или \"Човекът на словото\" – различни са все още преводите на заглавието – бел. ред.) е завършила преди три дни. „Сега отново съм свободен човек. Следващата пролет ще покажем филма по всички краища на света. Никога не съм си мислил, че ще направя филм за папа или с папа. Но тогава от Ватикана ми изпратиха едно писмо, а на папата не отказваш”, заяви Вим Вендерс.     Документалният филм ще покаже как аржентинският духовник отговаря на въпроси, зададени от хора от цял свят. Според продуцентската къща „Фокус“ този филм е първият, в който папата се обръща директно към публиката, като обсъжда теми като екология, имиграция, консуматорство и социална справедливост. Германският режисьор каза, че Франциск е \"жив пример за човек, който стои зад думите си\".     По време на пресконференцията в София Вендерс сподели още, че в последните години е загубил близки за него хора и няма как да не тъгува. „Не можеш никога никого да замениш. Хари Дийн Стентън е незаменим, Ибрахим Ферер (душата и сърцето на легендарната формация \"Buena Vista Social Club\" – бел. ред.) беше незаменим. Все още ми липсват всичките”, сподели Вендерс и продължи да изброява имена на отишлите си звезди, с които е работил през годините като Сам Шепърд например. „Но все пак човек живее заради живите, а не заради тези, които вече не са между нас”, каза още режисьорът и продължи по-ведро: „Не изтривам номерата на починали хора от телефонния си указател, те винаги може да се обадят пак от рая, ако има обхват”.     Запитан на какво учи студентите си, световният майстор на киното, заяви: „Всеки има нещо в себе си, което никой друг не може да направи. Това се опитвам да подчертая и направя за тях, защото е много тъжно да виждаш млади хора, които се опитват да направят нещо, което всеки би могъл. За съжаление твърде често във филмовите училища младежите учат как да правят филми като тези, които другите правят или вече са направили. Аз смятам, че единственото нещо, което си струва да правиш в този живот е нещо, което никой друг не би могъл“.    ", "date": "2018.03.11", "title": "Вим Вендерс в София: Войната срещу тероризма създаде тероризма"}
{"url": "https://www.blitz.bg/obshtestvo/iznenada-orzheyna-firma-s-ofisi-v-tsentralata-na-bchk-v-sofiya_news585145.html", "text": "Оръжейна фирма е регистрирана и има офиси в централата на една от най-влиятелните хуманитарни организации у нас - Българския червен кръст. БЧК съжителства с оръжейната фирма от момента, в който става собственик на сградата в столичния квартал „Лозенец”, съобщава Нова телевизия. Председателят на организацията Христо Григоров обясни, че за БЧК нямало значение на каква компания отдава офиси под наем.     „Нас ни интересува финансовият ресурс, който получаваме. Този финансов ресурс – казвам, го връщаме\", заяви Григоров. От организацията обаче отказали да предоствят договора за наем. Не казали и за какво се използват приходите от него.     На четвъртия етаж, където се намира оръжейната фирмата, няма табела. Адресът фигурира и в официалната регистрация на дружеството.     В същото време от договори за наем, регистрирани в Агенцията по вписванията, става ясно, че евентуални отношения на хуманитарната организация с оръжейна фирма биха представлявали риск за имиджа и репутацията на БЧК.     Правилата на Международния комитет на Червения кръст са категорични: комитетът нито търси, нито приема подкрепа от компании, произвеждащи или търгуващи с оръжие. Организацията е основоположник на международното хуманитарно право.     От Международната федерация на Червения кръст, към която принадлежи и БЧК, не пожелали да коментират казуса.       ", "date": "2018.03.11", "title": "Изненада! Оръжейна фирма с офиси в централата на БЧК в София"}
{"url": "https://www.blitz.bg/foto/tazi-snimka-sashchisa-feysbuk-gratischiya-ili-samoubiets-pretsenete-vie_news585156.html", "text": "Снимка на поредния безразсъден младеж, решил да се повози гратис, качен върху задницата на трамвай в София, възмути социалната мрежа. Авторът на снимката смята, че това е поредният гратисчия. Други пък предполагат, че младежът може да се е хванал на бас за това дали ще дръзне да направи безумната постъпка.   Припомнят се и други подобни случаи, в които деца рискуват живота си за нищо.   „Предполагам, че ако трамваят набие рязко спирачка, а тоя дришняр падне и го изглади на асфалта минаваща кола, шофьорът на колата ще бере ядове“, пише потребител в социалната мрежа.     „Що не се вози така на метрото?!“, пита друг.     „Еййй, разберете, че там има една ел. глава с доста волтаж! Още по-опасно е, ако автосцепката е без чохъл! Спрете да се правите на \"интересни\", за да не стане така че това да ви е последното возене на трамвай... макар и отвън!!!!“, предупреждава гневно трети.       ", "date": "2018.03.11", "title": "Тази СНИМКА сащиса Фейсбук! Гратисчия или самоубиец – преценете вие!"}
{"url": "https://www.blitz.bg/svyat/defense-news-kakvo-vsshchnost-pravikha-ruskite-su-57-v-siriya_news585235.html", "text": "Ливанската журналистка Ширин Мушатаф публикува в информационния портал Defense News статията ”Is Russia holding back on why it deployed fifth-gen fighters to Syria?” на тема скорошното прелитане на руските Су-57 в Сирия. Руският военен министър Сергей Шойгу вече потвърди факта и го обясни с провеждани летателни изпитания. Западни експерти обаче твърдят, че работата не е в тестването.     Вече е сформирана опитната партида Су-57 за преминаване на изпитателна програма за тестване на бойните възможности на самолета. Според експерти, вече даже са проведени полигонни стрелби с ракети, затова е възможно и използването им в Сирия.     Ширин Мушатаф счита, че Русия изпратила своя самолет, тъй като това би станало „отлична проверка на техническите възможности на Т-50 в регион, където действат голям брой американски самолети F-22”.     Заместникът на началника на щаба на ВВС на САЩ по разузнаването генерал-лейтенант ВераЛин Джеймисън заяви, че небето над Близкия Изток станало за руските военни истински извор на информация относно това как работи американската авиация. Подобно контактуване обаче може да повлияе отрицателно върху отбранителната способност на ВС на САЩ, тъй като превъзходството на „невидимите” самолети като F-22 може да бъде сериозно подкопано. Според генерала, в непосредствения въздушен бой руските асове по-скоро щели да надминат американските. Затова появяването на такъв свръхсъвременен изтребител, способен да „следи” самолетите на САЩ, е пагубно за американската авиация.     Старши научният сътрудник по програмите за въоръжения от Стокхолмския международен институт Симон Веземан счита, че Западът трябва да си направи определени изводи по повод появяването на Су-57 в Сирия.     „Разполагането на Су-57 свидетелства, че Русия работи над свръхсъвременно оръжие от ново поколение, затова тя трябва да бъде възприемана сериозно като главната държава в региона и по-скоро в целия свят. Второ, Русия е възможно да е планирала да тества своите самолети в реална бойна обстановка, където са активни и други системи за въздушна и противовъздушна отбрана” – отбелязал Симон Веземан.    Публикацията е подготвена от Ганчо КАМЕНАРСКИ    ", "date": "2018.03.11", "title": "Defense News: Какво всъщност правиха руските Су-57 в Сирия?"}
{"url": "https://www.blitz.bg/svyat/turtsiya-v-shok-dshcheryata-na-edin-ot-nay-golemite-bogatashi-i-priyatelkite-sa-zaginali-v-aviokatastrofata-v-iran-snimki_news585265.html", "text": "Турската телевизия NTV съобщи, че в самолетната катастрофа, станала по-рано през деня в Иран, е загинала дъщерята на шефа на съвета на директорите на инвестиционния холдинг Basaran Хюсейн Башаран Мина Башаран. По данни на турските медии, в самолета са се намирали още 7 нейни приятелки. По всяка видимост, момичетата са почивали в ОАЕ. Съдейки по снимки в Инстаграм, момичето е водило светски начин на живот. То често е посещавало купони, модни ревюта. Най-вероятно, Мина е имала приятелски отношения с много звезди от шоу бизнеса, в частност, в профилите ѝ в социалните мрежи има снимки с танцуващия милионер Джанлука Вачи и репортера Фарел Уилям.  В социалните мрежи момичето е качило и снимки, направени непосредствено преди тя да се качи във фаталния самолет.  Частният самолет Bombardier Challenger 600, който летеше от Шарджа в ОАЕ за Истанбул, се разби близо до град Шахр Корд в планинския район в централната част на Иран. В района на катастрофата в момента се провежда спасителна операция. След удара в земята въздушният съд е избухнал в пламъци.   Според основната първоначална версия, причината за катастрофата може да е била повреда в двигател на самолета.  Турските медии отбелязват, че частният самолет е принадлежал на турската инвестиционна компания Başaran Holding.", "date": "2018.03.11", "title": "Турция в шок: Дъщерята на един от най-големите богаташи и приятелките ѝ са загинали в авиокатастрофата в Иран (СНИМКИ)"}
{"url": "https://www.blitz.bg/lyubopitno/nauka-i-tekhnologii/kitay-evropa-ili-sashch-koy-shche-naddelee-v-nadprevarata-za-svrkhzvukov-5g-internet_news585124.html", "text": "Bидeo игpи c виpтyaлнa peaлнocт. Aвтoмoбили бeз шoфьop. Cyпep бъpзo изтeглянe нa филми. Милиapди ycтpoйcтвa, ĸoитo гoвopят пoмeждy cи. Toвa oбeщaвa cлeдвaщoтo пoĸoлeниe мoбилeн интepнeт, извecтeн ĸaтo 5G. Haдпpeвapaтa ĸoй пъpви щe въвeдe нoвия виcoĸoтexнoлoгичeн cтaндapт e в paзгapa cи, ĸaтo CAЩ, Kитaй и дpyги чacти нa Aзия изглeждa имaт вoдeщa poля, дoĸaтo Eвpoпa изocтaвa, пише money.bg.     Paзлиĸитe в пpaвилaтa в 28-тe дъpжaви-члeнĸи нa Eвpoпeйcĸия cъюз (EC), липcaтa нa инвecтиции oт мoбилни мpeжи, пpoизтичaщи oт cлaби бизнecи, ĸaĸтo и пpoдължaвaщият дeбaт зa paзпpeдeлeниeтo нa paдиoвълнитe, извecтни ĸaтo cпeĸтъp, ca ocнoвнитe пpичини зa изocтaвaнeтo нa peгиoнa.     \"Eвpoпa знaчитeлнo изocтaвa oт Kитaй и Ceвepнa Aмepиĸa, ĸoгaтo cтaвa дyмa зa aнгaжимeнти и paзгpъщaнe нa 5G\", ĸaзa Бeн Уyд, диpeĸтop нa изcлeдвaниятa в ССЅ Іnѕіght.     \"B CAЩ имa cилнo ĸoнĸypeнтнo cъпepничecтвo мeждy вoдeщитe игpaчи, ĸoeтo ycĸopявa инвecтициитe в 5G. Зa Kитaй нямa aбcoлютнo ниĸaĸвo cъмнeниe, чe тe виждaт възмoжнocт дa внeдpят cвoй coбcтвeн 5G, ĸoeтo щe бъдe пъpвoтo пoĸoлeниe тexнoлoгии ĸъдeтo тe нaиcтинa мoгaт дa бъдaт бeзcпopeн лидep\", oбяcнявa Уyд.        Πpeз дeĸeмвpи 3GРР, opгaн, ĸoйтo peгyлиpa ĸлeтъчнитe cтaндapти в cвeтoвeн мaщaб, пocтигнa cъглacиe пo пъpвитe cпeцифиĸaции ĸaĸ дa изглeждa 5G.     Texнoлoгиятa нaпpaви cвoя дeбют нa Зимнитe oлимпийcĸи игpи в в Πьoнгчaн, Южнa Kopeя пpeз фeвpyapи. Бeшe дeмoнcтpиpaнa игpa нa виpтyaлнa peaлнocт, пpeдaвaнa пo cyпep бъpзия мoбилeн интepнeт cтaндapт.     Kитaйcĸoтo пpaвитeлcтвo дaвa тлacъĸ нa paзвитиeтo нa 5G индycтpиятa, нacъpчaвaйĸи coбcтвeнитe cи ĸoмпaнии ĸaтo Нuаwеі и ZТЕ, ĸaтo и двeтe пpoизвeждaт oбopyдвaнe, нeoбxoдимo зa paбoтaтa нa тexнoлoгиятa.     Πopaди paзмepa нa ĸитaйcĸия пaзap, ĸoйтo ce oчaĸвa дa бъдe нaй-гoлeмият зa 5G дo 2022 г., cпopeд дaнни oт ССЅ Іnѕіght, ĸaĸтo Нuаwеі, тaĸa и ZТЕ мoгaт дa имaт пpeдимcтвo. Нuаwеі вeчe ce oпитвa дa paзшиpи oбxвaтa cи oтвъд Kитaй.     Πeĸин e пoдпиcaл 25 cпopaзyмeния c тeлeĸoмyниĸaциoнни oпepaтopи пo цял cвят зa изпитaниe нa 5G oбopyдвaнe. Bлacтитe щe пpeмaxнaт тaĸcитe зa poyминг нa дaнни в cтpaнaтa и щe нaмaлят цeнитe зa мoбилeн интepнeт. Pъĸoвoдcтвoтo нa Kитaй ce нaдявa дa имa пъpвитe пpoдyĸти дo cpeдaтa нa 2018 г.     Πoдoбeн пoдxoд oтгope нaдoлy e гoлям cтимyл зa ycилиятa нa мecтнитe дocтaвчици дa пycнaт 5G. Дъpжaвнaтa Сhіnа Моbіlе нaпpимep плaниpa дa пpoвeдe нaй-гoлямoтo тecтвaнe нa 5G в cвeтa пpeз тaзи гoдинa.     B CAЩ мoбилни oпepaтopи ĸaтo АТ & Т и Vеrіzоn ce aнгaжиpaxa дa зaпoчнaт дa пycĸaт 5G пpeз тaзи и cлeдвaщaтa гoдинa. Bлacтитe paзpeшиxa пpoвeждaнeтo нa тъpгoвe зa paдиoчecтoти, нeoбxoдими зa 5G.     Xaнc Becтбepг, глaвeн тexнoлoгичeн диpeĸтop нa aмepиĸaнcĸaтa мoбилнa мpeжa Vеrіzоn, зaяви пpeд СNВС, чe \"виждa, чe CAЩ и чacти oт Aзия ca нaиcтинa нaпpeд в 5G\".     B Eвpoпa зaĸoнoдaтeлитe нacĸopo пocтигнaxa cпopaзyмeниe зa ocвoбoждaвaнe нa paдиoчecтoтния cпeĸтъp зa 5G, ĸoйтo щe бъдe нa paзпoлoжeниe нa ĸoмпaниитe oт EC дo 2020 г.        Дoĸaтo Kитaй и CAЩ гoвopят зa пycĸaнe нa 5G пpeз 2018 г. и 2019 г., гpaфиĸът нa EC e мaлĸo пo-дълъг. И въпpeĸи чe cĸopoшнoтo cпopaзyмeниe зa paдиoчecтoтния cпeĸтъp пpoпpaвя пътя зa 5G, вce oщe имa мнoгo cпopoвe мeждy paзличнитe зaинтepecoвaни cтpaни.     Cпeĸтъpът e лицeнзиpaн зa oпpeдeлeн пepиoд oт вpeмe. Πpoдължитeлнocттa oбaчe ce paзличaвa в 28-тe дъpжaви-члeнĸи нa EC. Eвpoпeйcĸaтa ĸoмиcия ce нaдявaшe лицeнзитe дa вaжaт минимyм 25-гoдини, нo пpeдлoжeниeтo, ĸoeтo бeшe пpиeтo нacĸopo, e зa 20 гoдини. Hяĸoи cтpaни oт EC, ĸaтo Гepмaния и Итaлия, ce пpoтивoпocтaвиxa нa пo-гoлямa пpoдължитeлнocт.     Гoлямa чacт oт индycтpиятa, вĸлючитeлнo GЅМА - opгaнът, ĸoйтo пpeдcтaвлявa тeлeĸoмyниĸaциoннитe ĸoмпaнии, пpизoвaвa зa пepиoд oт 25 гoдини, твъpдeйĸи, чe тoвa щe cтимyлиpa пoвeчe инвecтиции.     \"Щe ни oтнeмe вpeмe дa изгpaдим тeзи мpeжи и дa cи въpнeм нaпpaвeнaтa инвecтиция. Зaтoвa тpябвa дa ce чyвcтвaмe cигypни, чe cпeĸтъpът, ĸoйтo cмe ĸyпили, щe бъдe нaш дългo вpeмe\", ĸaзa гeнepaлният диpeĸтop нa GМЅА Maтc Гpaнpид.     Eвpoпeйcĸитe cлyжитeли дopи изpaзиxa зaгpижeнocт, чe Cтapият ĸoнтинeнт изocтaвa зaд ocтaнaлия cвят в 5G. Aндpyc Aнcип, eвpoĸoмиcapят, oтгoвapящ зa т.нap. Eдинeн цифpoв пaзap, cпoдeли, чe e \"пpитecнeн\" зa пoзициятa нa Eвpoпa. \"Haй-гoлeмият пpoблeм в Eвpoпeйcĸия cъюз e фpaгмeнтaциятa\", зaяви Aнcип пpeд СNВС.     EC oпpeдeли цeли зa cвъpзвaнe, ĸaтo eднa oт тяx e, чe пoнe eдин гoлям гpaд във вcяĸa дъpжaвa-члeнĸa тpябвa дa имa нaпълнo paбoтeщa тъpгoвcĸa 5G вpъзĸa дo 2020 г. Toвa oбaчe тpyднo щe ce cлyчи.        Kaĸтo CAЩ, тaĸa и EC пpизнaxa зaплaxaтa oт Kитaй. Mиниcтepcтвoтo нa финaнcитe нa CAЩ изpaзи oпaceния oтнocнo пpeдлoжeнoтo пpидoбивaнe нa Quаlсоmm oт Вrоаdсоm, твъpдeйĸи, чe Quаlсоmm мoжe дa изocтaнe oт Kитaй в нaдпpeвapaтa зa paзвитиe нa 5G.     \"Kитaй вepoятнo щe ce cъcтeзaвa cepиoзнo, зa дa зaпълни вcяĸa пpaзнoтa, ocтaвeнa oт Quаlсоmm, в peзyлтaт нa тoвa вpaждeбнo пoглъщaнe\", зaявиxa oт вeдoмcтвoтo, пocoчвaйĸи Нuаwеі ĸaтo ĸoнĸypeнтнa зaплaxa.     Baшингтoн e зaгpижeн зa pъcтa нa 5G в Kитaй. Eĸcпepтни ĸoмиcии пpeдлaгaт изгpaждaнe нa \"cигypнa, виcoĸoпpoизвoдитeлнa ... 5G мpeжa пo-бъpзo, oтĸoлĸoтo вceĸи в мoмeнтa пpeдвиждa - 3 гoдини\". Πpeпopъчвa ce \"дocтaвчицитe дa изгpaдят ĸoнĸypeнтни мpeжи\", зa дa ce зacили ĸoнĸypeнциятa мeждy тяx. CAЩ биxa мoгли дa ce ĸoнĸypиpaт c Kитaй, aĸo пpиeмaт тeзи пpeдлoжeния.     \"Зaceгa Kитaй ce cпpaвя нaй-дoбpe в 5G. Зaщo Eвpoпa и CAЩ нacлeдиxa мoдeлa \"oтгope-нaдoлy\" нa вceoбxвaтни бeзжични ĸoнглoмepaти, ĸoeтo ce пpeвъpнa в oлигoпoл зa тъpceнe нa cпeĸтъp\", ĸaзa Дeĸлaн Гaнли, изпълнитeлeн диpeĸтop нa Rіvаdа Nеtwоrkѕ.     \"Oтгope-нaдoлy\" e тoвa, ĸoeтo Kитaй пpaви нaй-дoбpe и тoвa, ĸoeтo Зaпaдът пpaви нaй-лoшoтo. He e пpeĸaлeнo ĸъcнo зa CAЩ или дopи зa Eвpoпa дa oбъpнaт cцeнapия и дa cпeчeлят 5G мaчa в дoбaвeнoтo вpeмe\", твъpди Гaнли.     \"Πpoблeмът нa Зaпaдa e, чe тъpгoвcĸитe интepecи нa мoщнитe ни бeзжични oпepaтopи в мoмeнтa ca в cинxpoн c ĸитaйcĸия мoдeл и зaтoвa щe ce пpoтивoпocтaвят нa пpoмянa нa пpaвилaтa нa игpaтa\", пocoчвa eĸcпepът.     Знaчeниeтo e нa 5G e cтpaтeгичecĸo и ниĸaĸ нe e зa пpeнeбpeгвaнe.     \"Зaлoзитe ca виcoĸи - тe oбxвaщaт вcичĸo oт тъpгoвиятa дo oтбpaнaтa. 5G щe бъдe eдин oт дълбoĸитe \"cини oĸeaни\" нa ĸибep дoмeйнa, ĸoйтo в мoмeнтa e cъщo тoлĸoвa вaжeн, ĸoлĸoтo и зeмятa, мopeтo, въздyxa или ĸocмoca.     \"Tpyднo e дa ce ĸaжe ĸoлĸo e вaжнa вoйнaтa зa 5G - в мoмeнтa Kитaй мoжe би гo paзбиpa пo-дoбpe oт пoчти вceĸи. Bce пaĸ cмятaм, чe CAЩ или дopи Eвpoпa или Beлиĸoбpитaния paзпoлaгaт c нeoбxoдимoтo, зa дa cпeчeлят\", зaвъpшвa Гaнли.       ", "date": "2018.03.11", "title": "Китай, Европа или САЩ – кой ще надделее в надпреварата за свръхзвуков 5G интернет"}
{"url": "https://www.blitz.bg/goreshtite-novini/paris-khiltn-se-prevrna-v-rusalka-i-nazhezhi-mrezhata-do-cherveno-s-chisto-goli-snimki-i-video-18_news585043.html", "text": "Хотелската наследница Парис Хилтън нажежи мрежата с горещо видео. Преди по-малко от 24 часа светската особа качи на профила си в Инстаграм клипче, на което се изживява като русалка. Поне така намеква с текста, който е написала към него. На кадрите Парис е гола до кръста и прикрива гърдите си с дългите си руси коси.     Последователите й са във възторг от гледката, а някои дори я призовават да махне косите си, за да могат да се насладят по-добре на пищните й форми.      ", "date": "2018.03.11", "title": "Парис Хилтън се превърна в русалка и нажежи мрежата до червено с чисто голи СНИМКИ и ВИДЕО 18+"}
{"url": "https://www.blitz.bg/svyat/shok-i-tsvetyata-na-groba-na-skripal-bili-otrovni_news585147.html", "text": "Следователи са открили следи от нервнопаралитичното вещество, с което са били отровени бившият руски разузнавач Сергей Скрипал и дъщеря му, в ресторант, където двамата се хранили миналата неделя следобед, съобщава Би Би Си. Веществото било открито в италианския ресторант „Дзици“ в град Солсбъри, Южна Англия. Доколкото е известно други клиенти, които са били там по същото време, не са в опасност.     Същевременно стана ясно, че се проверява и версията дали цветята на гроба на съпругата на Скрипал не са били отровни. За това съобщава \"Мейл он съндей\".     Бившият полковник от руското разузнаване, хвърлен в затвора през 2006 г. в Русия по обвинения, че е шпионирал за Великобритания, беше намерен в безсъзнание заедно с дъщеря си на пейка близо до търговски център в Солсбъри.     Повече от 250 служители от британските антитерористични части участват в разследването на случая, каза министърът на вътрешните работи Амбър Ръд след среща на кризисния комитет \"Кобра\".     Зам.-министърът на отбраната на Великобритания Тобиас Елууд заяви, че страната му планира да постави въпроса за отравянето на Скрипал на срещата на НАТО.    ", "date": "2018.03.11", "title": "Шок! И цветята на гроба на Скрипал били отровни?"}
{"url": "https://www.blitz.bg/svyat/ni-shche-mozhe-li-us-bombardirovacht-v-21-da-probie-ruskata-pvo-s-s-500_news585105.html", "text": "Информационният портал The National Interest съобщи, че ВВС на САЩ започнали нов етап от разработването на далечния бомбардировач B-21 Raider. Според коментатора на изданието, този ракетоносец ще се отнася към 4-о поколение „стелт”, позволяващ да се „изплъзне от най-съвременните системи за ПВО в света”. Специалисти от американските ВВС провеждат експертиза на проекта за В-21. Етапът се счита ключов в рамките на разработвания бомбардировач, в рамките на който ще бъдат оценени техническите характеристики, технологичните планове и мощта на бъдещия самолет.     Представителят на пресслужбата на ВВС на САЩ Ен Стефанек заявил, че в рамките на програмата на В-21 вече е приключен предварителния анализ. Сега военните експерти започват анализ на перспективните стелт-технологии, които ще бъдат реализирани на бомбардировача.     На фона на глобалната модернизация на руските комплекси за ПВО това направление се счита за най-важно. Според NI, Русия притежава мощен потенциал в областта на ПВО, тъй като има системи, способни да откриват дори невидими самолети.     Според портала, „най-добрите в света” ЗРК С-300 и С-400 благодарение на цифровите технологии се използват като възлови компоненти в единната мрежа за предаване на данни по проследяване и таргетинг (отсяване) на въздушните обекти. Новата система С-500 използва челни технологии за откриване на летателни апарати, но в много по-широк спектър от честоти, като може дори да унищожава  хиперзвукови ракети.     Появяването на такива комплекси застави Запада да се замисли за жизнеспособността на технологиите „стелт”. Експертите от Northrop Grumman, разработващи В-21 са уверени, че могат да уравновесят превъзходството на РФ.     Многолентовият или „широколентов” стелт, на чиято разработка слагат акцент конструкторите на В-21, трябвало да му помогне да се изплъзне от радиолокационната станция за прехват.     Според NI, бомбардировачът ще е без вертикални аеродинамични повърхности за управление, като например опашни плоскости. Без тях бомбардировачът ще намали ехо-сигналът не само отпред и отзад, но и отстрани. Откриването на такъв самолет ще стане истински проблем, пише NI.    Превод и редакция: БЛИЦ    ", "date": "2018.03.11", "title": "NI: Ще може ли US-бомбардировачът В-21 да пробие руската ПВО с С-500?"}
{"url": "https://www.blitz.bg/svyat/siriyskata-armiya-poluchi-v-iztochna-guta-podkreplenie-ot-idlib-i-specheli-preimushchestvo_news585172.html", "text": "През последните дни сирийската армия получи няколко отряда подкрепление от района на Идлиб, благодарение на което направи стремителен скок в покрайнините на Дамаск. Половината анклав в Източна Гута вече е прочистен от терористите от „Джебхат ан-Нусра” и това осигурява сериозно преимущество за армията, съобщи IA FAN. Свивайки обръча, армията може да уплътни бойния си ред и да лиши „Нусрите” в източната част на Гута от възможност да маневрира със сили и средства. Линията на съприкосновение вече минава край селището Бейт Сава, който е в ръцете на армията. В неговите предградия обаче още има отделни сблъсквания.     Подразделения на армията начело с спецотрядите на „Силите на Тигъра” настъпват в направление на градовете Мадейра, Хамурия и Мисраба, коит снощи все още бяха контролирани от радикалите.     Ожесточени боеве за фиксирани в северната част на анклава край разграничителната линия недалеч от Ар-Рейхана, където основна съпротива оказват джихадистите от „Джейш Ал-Ислам”.    Превод и редакция: БЛИЦ    ", "date": "2018.03.11", "title": "Сирийската армия получи в Източна Гута подкрепление от Идлиб и спечели преимущество"}
{"url": "https://www.blitz.bg/svyat/nova-ataka-noshches-s-dron-sreshchu-aviobazata-khmeymim-se-provalila_news585178.html", "text": "Джихадисти с помощта на въоръжен дрон се опитали да хвърлят бомби над руските самолети в авиобазата Хмеймим в Сирия, съобщи ИА REX. ПВО свалила безпилотния летателен апарат още при долитането на голямо разстояние. Местните жители чули стрелба, вероятно това е работа зенитния ракетноартилерийски комплекс „Панцир С”.     БЛИЦ припомня, че в нощта на 31 януари беше извършен минохвъргачен обстрел на авиобазата, а в нощта на 6 януари беше направен опит за атакуване с дронове на базите в Хмеймим и в Тартус. ", "date": "2018.03.11", "title": "Нова атака нощес с дрон срещу авиобазата Хмеймим се провалила"}
{"url": "https://www.blitz.bg/obshtestvo/regioni/khaskovsko-selo-kato-venetsiya-minavash-ulitsite-samo-s-lodka-snimki_news585121.html", "text": "Улици, проходими само с лодки. Такива са няколко в Малево, те сродяват хасковското село с Венеция, съобщава haskovo.net. „Канализация няма. По тази причина от общината казват, че няма да положат настилка по тази улица. Като нея са още няколко в селото. На практика са непроходими с автомобил, минава се само пеша, при това с ботуши. Или с лодка”, обяснява кметът на селото Михаил Михайлов.     По улицата, която показва, са блокирани в калта и водата десетина семейства. На хората им е дошло до гуша да газят калта до колене и да заобикалят дълбоките локви, някои от които заемат почти цялата ширина на улицата и оставят тясна ивица в края за преманаване, при това само в индианска нишка.     Семейството на Николай Апостолов живее в къщата на ъгъла, в началото на улицата-канал. Техният проблем е липсата на канализация. Точно пред дворната врата е ямата, някогашен кладенец. Дълбочината е 15 метра. Пълна е догоре с отпадни води, покрита е с метално кофражно платно. „Изпитвам истински ужас винаги, когато детето мине оттук. Пропадне ли някой в дупката, не ми се мисли”, споделя младият мъж.     „Аз съм международен шофьор, имам пари. Исках да съберем пари съседите и да си направим сами канализацията. Сметнахме, че ще тръбите ще струват 7000 лева, трудът от нас. Обаче казаха, че каквото и да направим, ще е незаконен строеж и ще го бутнат. Общината не иска да прокара канализация. Какъв изход имаме?“, пита се горчиво мъжът. И отсича, че е готов да дари анонимно сумата на общината, само и само да прекара канализация по улицата.     Кметът Михаил Михайлов пък припомня, че на последните избори от ГЕРБ, а и самият Добри Беливанов, са обещавали всяко село да има собствен бюджет. „Ако бяха изпълнили това обещание, колкото и малък бюджет да имахме, досега тази улица да беше направена“, уверява селският управник. И ни отвежда до друга улица в селото, уникална с канализация наполовина.     „Тръбите свършват нагоре по улицата, мръсните води се стичат по  това дере дотук, където отново има тръби”, показва кметът. Прекъсната канализация върви със съответната воня. И тук необходимите средства са към 7-8 хиляди лева, но никой в селото вече не вярва, че някоя институция ще ги отпусне.     От община Хасково коментираха, че е е минала обществена поръчка за чакълиране на улици в Хасокво и в селата на общината. Поръчан е и фрезован асфалт. Въпросната улица-канал в Малево е в списъка за чакълиране, уточниха от администрацията.    ", "date": "2018.03.11", "title": "Хасковско село като Венеция – минаваш улиците само с лодка (СНИМКИ)"}
{"url": "https://www.blitz.bg/politika/nikolay-vasilev-gordo-privatizatsiyata-na-chez-po-nashe-vreme-beshe-nay-uspeshnata-v-blgariya_news585131.html", "text": "Учуден съм, че един министър от партия, принадлежаща към ЕНП, се изказва против приватизацията по принцип. Това каза пред Нова телевизия бившият вицепремиер Николай Василев по повод думите на министъра на енергетиката в оставка Теменужка Петкова, че проблемите в ЧЕЗ са вследствие на приватизацията на ЕРП-тата, започнала по време на кабинета „Сакскобургготски“. „То всичко сигурно е следствие от хан Аспарух“, коментира Василев.     По думите му, сделката с ЧЕЗ за приватизация на електропреносната мрежа е „една от най-добрите сделки в България изобщо“, тъй катои от нея са получени над 1,5 млрд. лв. „Ако някой критикува приватизацията, не трябва да е тази“, заяви той.     „Това нищо общо няма с националната сигурност“, категоричен беше Василев и даде пример с приватизацията на БТК и наличието днес на 3 частни телекома.  „Няма да имаме ток ли? Това е абсурд“, заяви бившият министър. Според него, регулацията е безкрайно по-ясна, когато компанията е в частни ръце.     „Ако държавата вдига цените, тогава всички излизат пред прозорците на Министерски съвет и искат евтин ток“, обясни Василев. По отношение на сделката с ЧЕЗ преди повече от 10 години той посочи: „Критериите за участие бяха поставени изключително високо – нямаше РМД-та, офшорки и други маймунски компании“.     Той постави въпроса защо през последните години в този сектор и в други сектори много от западните компании, дошли у нас преди години, искат да си тръгнат. И изтъкна, че това е доказателство, че имиджът на страната не е много добър.     „За мен в държавата във всичкитези сектори трябва да има 0%“, заяви Николай Василев.     Относно сделката между ЧЕЗ и „Инерком“ Василев коментира: „Има хора в държавата, които знаят кой стои зад г-жа Върбакова, а ние не знаем. Ако държавата не се намеси, сделката ще се разпадне“.     „С няколко обаждания от „Дондуков“ 1 тя може да се развали. Аз не знам дали трябва да се развали, защото не знам кой стои зад нея“, добави той но изтъкна, че ако се намеси, тя ще помогне на една неизвестна група хора да купят компанията с държавни пари.     По думите на Василев, има три варианта за действие: държавата просто да се оттегли от сделката, което той счита за най-правилно; да се намеси и да я спре или да я остави да се случи, като тя би могла да се разпадне от самосебе си.     „Едно е сигурно за мен – че държвата не трябва да учааства в сделката“, заяви Николай Василев.       ", "date": "2018.03.11", "title": "Николай Василев гордо: Приватизацията на ЧЕЗ по наше време беше най-успешната в България"}
{"url": "https://www.blitz.bg/lyubopitno/sekst-s-drug-chovek-nay-dobriyat-lek-sreshchu-razbito-srtse_news585134.html", "text": "Страдание, сълзи и болка неизменно съпътстват раздялата на всяка двойка. Никога не е лесно да се забрави човек, с когото сте били заедно дълго време, но да се затворите между четири стени изобщо не е от полза за вас. Това, което ви трябва, е ефикасен метод, който да ви помогне да изтриете копнежа по бившите си партньори. Най-лесно това става, ако правите секс с друг човек или „секс за забравяне“, който помага за лекуване на раните от раздялата.     До такъв извод са стигнали учени, изследващи най-ефикасния начин за преодоляване на раздялата. Заключението е, че сексът с нов партньор е най-добрата терапия и за кратко време прогонва „духовете от миналото“. Една трета от участниците в експеримента пробвали този метод и останали предоволни от резултата, пише македонският „Вечер“.     Към „терапевтичен секс“ били склонни и хора, на които партньорите им изневерили, а после ги изоставили.     Учените, обаче, отбелязват, че човек трябва да знае кога да спре. Според тях, ако година и половина след раздялата човек прави секс, само за да забрави, това е признак, че той не е преодолял проблема и не е способен да продължи по-нататък.    ", "date": "2018.03.11", "title": "Сексът с друг човек – най-добрият лек срещу разбито сърце"}
{"url": "https://www.blitz.bg/goreshtite-novini/nova-portsiya-strakhoviti-predskazaniya-na-nostradamus-prez-2018-g-pochva-nova-svetovna-voyna-vezuviy-se-sbuzhda-a-kontinentite-se-raztsepvat_news585085.html", "text": "В мрежата активно обсъждат плашещо предсказание на известния пророк Нострадамус. В него той говори за различни катастрофи, които ще връхлетят човечеството и ще доведат разцепване на земята. Да разшифрова страховитото пророчество е успял докторът по технически науки Александр Лазарев. В трудовете на Нострадамус руският изследовател е открил описания на катаклизмите, които трябва да се случат в близко бъдеще.  Ученият отбелязва, че предсказанията на един от най-известните французи се сбъдват с плашеща точност, а последствията им за човечеството не винаги са с позитивен характер.  По думите на Лазарев, в близко бъдеще „Земята ще се разцепи, Африка ще се отдели от Евразия, промяна ще има и в други континенти\". Специалистът обаче не уточнява кога точно ще се случат тези „мащабни и бързи изменения”.  2018 г. ще е много лоша за човечеството. През тази година Земята ще се сблъска не само с природни катаклизми, но и с нова световна война.  „Дългата и ужасна война ще продължи 27 години. Тя ще започне от Франция ще обхване цяла Европа. Тя ще доведе до икономически колапс, който ще бъде с големи мащаби и продължителност.     Вулканът Везувий ще се събуди. Този път жертвите му ще бъдат над 6 000 души. За капак на всичко, на Земята ще падне и голяма комета. Специалистът отбелязва, че това ще се случи тази година „въпреки прогнозите на НАСА”. Превод: БЛИЦ", "date": "2018.03.11", "title": "Нова порция страховити предсказания на Нострадамус: През 2018 г. почва нова световна война, Везувий се събужда, а континентите се разцепват"}
{"url": "https://www.blitz.bg/obshtestvo/novozelandets-s-bezumni-priklyucheniya-v-biografiyata-si-se-zaseli-v-brusen-i-stana-lyubimets-na-vsichki-video_news585162.html", "text": "Новозеландецът Джеф живее в правешкото село Брусен. Той е специалист по извличане на нефт. Все още работи по нефтени пристанища. Обиколил е цял свят, разказва Нова телевизия. Срещал се е с различни хора, чувал е безброй интересни истории, сблъсквал се е с особеностите на много култури.     В България го довеждат любовта и красивата природа. Сега Джеф живее в Брусен с половинката си Жени. Тя е от София и е преводач от испански.     „България в момента е такава, какъвто беше Западът преди 40-50 години и това е много хубаво. На вас ви трябват само повече инвестиции”, смята Джеф.     ", "date": "2018.03.11", "title": "Новозеландец с безумни приключения в биографията си се засели в Брусен и стана любимец на всички (ВИДЕО)"}
{"url": "https://www.blitz.bg/lyubopitno/nauka-i-tekhnologii/blgarskata-dobavka-yunak-pravi-kolite-po-ikonomichni-i-ekologichni-video_news585192.html", "text": "Кои автомобили замърсяват въздуха най-много? Оказва се, че това са дизеловите, които у нас са над 1 милион. Именно в битката с мръсния въздух се впуска българска добавка към вредното гориво, която намалява до три пъти вредните газове и така предпазва околната среда, съобщава Нова телевизия. Решението хрумва на д-р Йонко Мермерски, който е доктор по органична химия във Вашингтон. Той създава екодобавка към горивото, наречена „Юнак”.     „С нея, освен по-чисто, двигателите ще работят и по-икономично”, казва д-р Мермерски.     При леките автомобили разходът за гориво пада с между 11 и 16%, а при камионите и автобусите, които се движат на дизел – с 12 - 15 на сто. Ако приемем, че икономията е 12%, то 1 литър от добавката спестява минимум 18 литра гориво, което се отразява както на джоба ни, така и на количеството вредни емисии, показват изчисленията на д-р Мермерски.     ", "date": "2018.03.11", "title": "Българската добавка „Юнак“ прави колите по-икономични и екологични (ВИДЕО)"}
{"url": "https://www.blitz.bg/svyat/amerikanski-iztrebitel-fa-18-hornet-prikhvana-ovalno-nlo-video_news585102.html", "text": "Аналитичната компания To the Stars Academy of Arts and Science публикува ново видео, на което изтребител извършва наблюдение над непознат летящ обект. Записът е направен от изтребител F/A-18 Hornet още през 2015 г. край Източното крайбрежие на САЩ на височина 7500 м. На него се вижда овален обект, който с огромна скорост се движи над повърхността на морето.     Разговорите между пилотите свидетелстват, че НЛО е захванат в прицела от бордния радар едва от третия опит, при това летците по-рано не били срещали подобни обекти и се удивили от видяното.     Както съобщи вече The Independent през декември 2017 г. Пентагонът публикува видео от 2004 г., в което американски изтребители се опитват да прехванат въртящо се НЛО, което се движи по-бързо от всеки самолет на САЩ.     По-рано Пентагонът официално призна за съществуването на „Разширена програма за идентифициране на авиационните заплахи”, в рамките на която от 2007 до 2012 г. ведомството се занимавало с изследване на НЛО.За нейното финансиране са похарчени около 22 млн долара. Превод: БЛИЦ          ", "date": "2018.03.11", "title": "Американски изтребител F/A-18 Hornet прихвана овално НЛО! (ВИДЕО)"}
{"url": "https://www.blitz.bg/zdrave/shche-se-vtalite-s-tezi-12-stranni-trika_news585241.html", "text": "Нека си го признаем – през повечето време не ядем, защото сме гладни, а се обръщаме към храната, за да се почувстваме по-добре. Стресът, времето навън, часът – всичко това се отразява върху количеството, което ядем, пише Obekti.bg, позовавайки се на Bright Side.Има ли начин да накараме собствената ни психика и обкръжението ни да ни помогнат да изгубим тези ненужни килограми? Има, смята Браян Уонсинк – психолог и изследовател на хранителните навици. Ето няколко съвета от последната му книга.  Не се отчайвайте, когато самоконтролът ви се изплъзне Повечето от нас познават тази ситуация – една седмица на зеле и моркови, най-трудното изглежда зад гърба ни, докато една вечер нещо просто ни връхлита и се озоваваме с глава в хладилника, глозгайки пилешко бутче или гребейки течен шоколад със супена лъжица. В подобни моменти запазете спокойствие, за да не се налага да утешавате болката от провала с още по-нездравословна храна. Просто оставете бутчето, откъснете зелев лист и отхапете нова хапка. Придържайте се към две неща Уверете се, че чинията ви винаги съдържа два типа храна – основно ястие и гарнитура. Месо и картофи, риба и зеленчуци, картофи и салата. Това просто правило ще ви подтикне към по-разумен начин на хранене. Дали ще си сипете още Сменете мястото на хранене. Вземете чинията, приборите (и нищо друго освен тях) и отидете в хола или в кабинета. Вземете обяда на балкона или в градината. Така, дори да искате допълнително, може гладът ви да премине, докато стигнете до кухнята. Не бързайте да разчистите следите Хората, които бързат да се отърват от изгребаните купи, празните опаковки и други свидетелства за прекомерния апетит, са склонни да ядат повече от онези, които ги оставят пред погледа си до края на храненето. Феноменът на бездънната чиния Проучванията показват, че повечето хора ядат, докато не изпразнят чинията, а не докато се почувстват сити. Единственият начин е да използвате по-малки чинии и да се храните бавно и осъзнато. Следете чувството си за ситост, а не количеството храна на масата. Компания Сами ядем с 30 процента по-малко, отколкото в присъствието на друг човек. А когато споделяме вечерята с трима-четирима приятели, консумираме два пъти повече храна. Какъв е изводът. Опитвайте да правите основното си хранене преди събиране и по време на събирането само да замезвате. Придържайте се към списъка за пазаруване Определете какви продукти ви трябват за следващата седмица и направете подробен списък. Преди да отидете до супермаркета, купете само тези продукти. Кажете „не“ на вкусните изкушения Намерете най-тъмното и отдалечено ъгълче в дома или в хладилника и складирайте там най-големите изкушения. Някои съветват да освободите напълно дома си от тях, но това не е решение, защото ще се изкушавате двойно повече, когато сте навън или на гости. Вместо това, направете ги трудно достъпни и ще видите как ще посягате към тях по-рядко. Дъвчете всичко старателно Проучванията показват, че дъвченето на всяка хапка храна най-малко 32 пъти помага за по-добро насищане на вкусовите ни рецептори, което значително намалява апетите и води до по-бързо усещане за ситост. Не пестете калории сутрин Ако трябва да се вярва на статистиките на Уонсинк, навикът да се закусва съставя 96 процента от изкуството да се запази добра фигура. Само 4 от 100 слаби жени, които той е интервюирал споделят, че не закусват. От друга страна, страдащите от излишни килограми споделят, че често пропускат първото хранене с надеждата, че спестяват калории. Яжте на порции Според наблюденията на Уонсинк хората, които предпочитат да седят с гръб към рафтовете с торти в заведенията, по-лесно поддържат желаното тегло. Можете да следвате тази тактика и у дома, като сервирате храната си на порции, използвайки само чинии (както вече стана ясно, малки чинии). Колкото до купите, тиганите и отворените опаковки с най-различни неща, не трябва да стоят само в кухнята и никога да не се появяват на масата. Когато виждате по-малко, ядете по-малко. Толкова е просто. Бъдете спокойни и последователни Не се впускайте да изпробвате всички съвети наведнъж. Най-доброто решение е да прилагате по един всяка седмица. Така, стъпка по стъпка, ще постигнете нов начин на живот и ще се доближите до мечтаната фигура.  ", "date": "2018.03.11", "title": "Ще се вталите с тези 12 странни трика"}
{"url": "https://www.blitz.bg/svyat/lekar-izbyagal-ot-severna-koreya-razkri-uzhasa-s-iztrebvaneto-na-bebetata-invalidi_news585039.html", "text": "Северна Корея избива бебета, родени с увреждания, а новородените, които успяват да оцелеят, са подлагани на медицински експерименти в лаборатории. Това съобщава „Дейли стар”, позовавайки се на лекари, избягали от страната. Ако може да се вярва на бегълците, заповедта за избиване на бебетата с ограничени възможности е издадена лично от лидера на КНДР Ким Чен Ун. Именно така може да се обясни практически пълното отсъствие на инвалиди в страната.  Припомняме, че на параолимпийските игри, които започнаха в Пьонгчанг, Южна Корея, комунистическата държава е представена само от двама спортисти.  По думите на бившия севернокорейски лекар Ри Кванг-хол, Пхенян следва нацистките принципи за чистота на расата. „Неправилните” бебета се убиват още при раждането им, а ако паталогията е видяна по време на бременността, майката е принуждавана или да направи аборт, или да се откаже от детето веднага след появата му на бял свят.  С малкото оцелели се правят експерименти в специални болници, върху тях се тества и химическо оръжие. Думите на Ри Кванг-хол получават потвърждение и от други дезертьори.  Друг бежанец от КНДР, който тази година прави дебют в  хокейния отбор на Южна Корея на Параолимпийските игри в Пьонгчанг, казва, че \"севернокорейската пропаганда представя страната като здрава и силна, но ние показваме, че това не е точно така и затова властите се отнасят толкова жестоко с нас”, разказва спортистът, загубил крака си при инцидент.  Инспектори от ООН са посещавали медицински учреждения в Северна Корея, където са попадали на инвалиди. Но визитата им е била под строг контрол от страна на местните власти, които са им забранили широк достъп до голяма част от здравните заведения. Превод: БЛИЦ    ", "date": "2018.03.11", "title": "Лекар, избягал от Северна Корея, разкри ужаса с изтребването на бебетата инвалиди!"}
{"url": "https://www.blitz.bg/goreshtite-novini/neopisuema-tragediya-raztrsi-ruse-uchenik-se-samoubi-s-pushkata-na-bashcha-si-podozirat_news585117.html", "text": "17-годишен ученик от Русе се е застрелял с ловна пушка навръх националния празник 3 март, пише в. \"Телеграф\". Майки в затворена фейсбук група са категорични, че детето е играло опасната игра \"Син кит\". \"Има наистина такъв случай, в момента работим по него. Разследват се всички възможни версии, но не мога да ви кажа повече, каза директорът на Областната дирекция на полицията в Русе старши комисар Теодор Атанасов.  След един месец Мартин, който е единствено дете на родителите си, е трябвало да навърши 18 години. Открит е от близките си да лежи прострелян с ловната пушка на баща си в семейния им апартамент. Бил е ученик в 11 клас в Професионалната гимназия по електроника и електротехника \"Апостол Арнаудов\" в Русе.   След 7 клас бил приет в една от най-желаните специалности - в паралелката по системно програмиране. Бил е на училище до 26 февруари, след което в Русе бе обявена дървена ваканция заради силния снеговалеж.   \"Съучениците му е преподавателите му не са забелязали да е имал странно поведение. В шок сме от случилото се, защото е нямало никакъв знак, че нещо го тормози. Имаше хубав успех, добро поведение... На тази възраст не вярвам причината да е в играта \"Син кит\", може да е някоя нещастна любов, не знам...\", казва директорката на школото Надежда Русева.   Майката на момчето е пуснала на 4 март есемес на класната, че синът й се е самоубил. След това от училището я търсили, но жената не отговаряла. Погребението е било на 7 март.   \"Майки, темата е \"Син кит\", - \"Предизвсикателства\" или както там е модерно в момента. Говорете с децата си, пазете ги, наблюдавайте ги, молете се дори, но ги пазете!, апелира в затворената фейсбук група \"Майките на София\", жена, която се представя с името Анна.  ", "date": "2018.03.11", "title": "Неописуема трагедия разтърси Русе! Ученик се самоуби с пушката на баща си, подозират..."}
{"url": "https://www.blitz.bg/svyat/blgarin-se-gavri-3-godini-s-nevrstnata-si-plemennichka-na-o-v-krit-snimki_news585087.html", "text": "След прокурорско нареждане, гръцката полиция публикува снимките на 30-годишен българин обвинен, че е изнасилвал 12-годишната си племенница от 9-годишна възраст. Става дума за Илия Златинов Палазов роден на 23.06.1988 година в България. Оплакването е направено лично от детето, което преди няколко дни, заедно с майка си са направили оплакване в полицията на град Ираклео на остров Крит, съобщава \"Български новини\".   Публикуването на данните е съгласно съответната наредба на прокурора, и има за цел да защитава общността, непълнолетните, уязвимите групи от населението и да улесни държавните наказания относно този вид престъпления. ", "date": "2018.03.11", "title": "Българин се гаври 3 години с невръстната си племенничка на о-в Крит (СНИМКИ)"}
{"url": "https://www.blitz.bg/kriminalni/prestplenie/gurbetchiya-iska-50-bona-krvnina-za-prebitiya-si-bashcha_news585200.html", "text": "50 000 лв. кръвнина е поискал синът на починал следствие жесток побой през пролетта на 2013 година 82-годишен чирпанлия. Възрастният Теньо Т. е бил открит мъртъв край ръждясал микробус където живеел, в хода на досъдебното производство се изяснило, че жестоките удари по цялото тяло са били нанесени от негов съсед вследствие на среднощен спор след запой. Трупът е намерен на 23 април, година и половина по-късно завърналият се от гурбет в Гърция син на жертвата предявил претенции за крупната сума, като се аргументирал, че е „загубил най-ценното същество в живота си\", пише \" \".   „Без баща си аз съм вече не половин, а четвъртинка човек. Той ме е хранил, той е заделял залък от тук нататък аз просто не зная как ще живея…“, е написал в исковата си молба „сиракът“.  В край на сметка старозагорският окръжен съд е постановил кръвнината да бъде в размер на 13 бона, като напомня, че т.нар. „близки отношения“ между син и баща са доста далеко от истината.  От 1995 г.  ищецът не е живял в България, а в Гърция. Срещите им, ако въобще ги е имало са били съвсем спорадични.  При житейската ситуация синът е следвало да е опора на своя възрастен родител, който е живеел при нечовешки условия. И тъй като оценката на отношенията между пострадалия  и неговия син се прави към момента на смъртта на пострадалия, изводът който се налага е, че не са налице близки отношения между баща и син.   В подкрепа на това заключение е и обстоятелството, че гражданския ищец  /въпреки многобройните заседания,/ не представи никакви доказателства, не поиска да бъдат призовани и разпитани свидетели, които да покажат топли, родствени отношения между баща и син.“е записано в мотивите на съда. Пак от там  става ясно, че синът научил за кончината на баща си 20 дни след погребението, нямало данни обаче да се е поклонил на гроба му дори година по-късно.  ", "date": "2018.03.11", "title": "Гурбетчия иска 50 бона кръвнина за пребития си баща"}
{"url": "https://www.blitz.bg/obshtestvo/regioni/na-kosm-ot-ekobedstvie-arestuvakha-shofori-izsipvali-kamioni-s-boklutsi-v-gorata-i-do-vodata-na-strelcha_news585190.html", "text": "Полицаи от РУ-Панагюрище, полицейския участък в Стрелча съвместно с лесничеи от ДСГ-Панагюрище реагираха на сигнал за неправомерно депониране на отпадни продукти и скална маса в горски площи. Тази сутрин е получен сигнал за извършвана нерегламентирана дейност в горски територии, намиращи се в землището на Стрелча. Незабавно е сформиран екип от полицейски служители при РУ-Панагюрище, полицейския участък в Стрелча и лесничеи от местото горско стопанство. В района на рудник „Мали Кланидял”, където се извършва добив на пегматит са засечени два камиона, които изсипват отпадъци от обработката на скалната маса. Това се случва извън контурите на мястото, където може да се извършва тази дейност съгласно концесионния договор.     Извършено е замерване с помощта на GPS-система и е установено, че отпадъците се депонирали в горска територия, намираща се в непосредствена близост и до вододайната зона на Стрелча. На мястото е извършен оглед от дежурна група при РУ-Панагюрище под ръководството на разследващ полицай.     Двамата водачи на товарните автомобили са задържани за срок от 24 часа, а возилата са иззети. Случаят незабавно е докладван и съгласуван с дежурен прокурор от Районната прокуратура в средногорския град. Подадена е информация и към РИОСВ-Пазарджик. Работата по изясняване на случая продължава, води се дознание за извършено престъпление по чл. 236 от НК.     Кристина ИВАНОВА, БЛИЦ ", "date": "2018.03.11", "title": "На косъм от екобедствие! Арестуваха шофьори, изсипвали камиони с боклуци в гората и до водата на Стрелча"}
{"url": "https://www.blitz.bg/svyat/zadrzhakha-tiyneydzhr-za-brutalno-ubiystvo-v-severen-london_news585212.html", "text": "Още един тийнейджър бе обвинен за брутално убийство, извършено в Северен Лондон. Жертвата, на 20 години, е била намерена мъртва на „Албърт Роуд“ в понеделник. По подозрение за съучастничество е задържано 14-годишно момче, съобщава novini.london. Момчето ще се изправи пред съда в понеделник. Още един младеж вече е отговарял на въпроси, свързани с убийството. Той е на 19 години и в него е намерено като уличаващо доказателство оръжие.  Още едно момче, на 15 години, което също е арестувано във връзка с убийството, е освободено под гаранция. ", "date": "2018.03.11", "title": "Задържаха тийнейджър за брутално убийство в Северен Лондон"}
{"url": "https://www.blitz.bg/svyat/kalabriyskata-mafiya-se-prevorzhava-s-ubiystveni-dzhadzhi_news585213.html", "text": "Калабрийската мафия „ла ндрангета“ напоследък се превъоръжава с убийствените джаджи на Джеймс Бонд - измисления, ама легендарен агент 007 на Нейно величество английската кралица. До този извод стигнаха италианските сили за сигурност след като конфискуваха арсенала на боса на ндрангетата в Северна Италия Джузепе Романо, наричан и от чужди, и от свои просто „Пино“. Той бе закопчан завчера недалеч от град Бреша за рекет, трафик на наркотици, незаконно притежаване на оръжия и други тежки престъпления, за които изглежда ще навести затвора за четвърти път през 59-те си години живот до сега, пише \" \".   Джаджата „ала Джеймс Бонд“, на която се натъкнали антимафиотите, е изработена от месинг писалка – пистолет, която може да убива без грешка с използваните за зареждането й патрони калибър 22. Тя, както и автоматичен пистолет марка “Mauser Hsc” със 125 патрона калибър 7,65, са били открити в апартамента на верния съратник на Пино – Масимо Тайоки, който се явява и нещо като работодател на боса. Просто защото той се водел на работа в кафенето на Тайоки в град Бергамо, където бил познат като изключително старателен и любезен служител.  Освен това според антимафиотите Джузепе Романо се отличавал и с типичното за ндрангетистите от класа скромно поведение – ползвал само един GSM с един и същ номер, за да не се набива на очи карал най-обикновен фиат, лягал си само с една жена, от която имал 13 годишен син и т.н. Независимо от това мафиотът ръководел без грешка и често безмилостно делата на ндрангетата в районите на градовете Бергамо, Бреша и Мантова, осигурявайки й милиони печалба от различни трафици и манипулиране на търгове за обществено строителство.  Едновременно с ареста на Пино Романо в крепостта на ндрангетата в Калабрия – град Розарно, бе арестуван укриващият се близо година от правосъдието бос на местния мафиотски клан „Пеше“ – Антонио Пеше. Интересното е това, че той е само на 26 години и е син на излежаващия доживотна присъда при строг режим тартор на калабрийската организирана престъпност Винченцо Пеше. Напористият млад мафиот бил търсен от правосъдието заради започнатата от него война с останалите кланове в Розарно с цел пълното обсебване на доходоносния транспорт с камиони в Италия и цяла Европа на браните в Калабрия цитрусови плодове.    ", "date": "2018.03.11", "title": "Калабрийската мафия се превъоръжава с убийствени джаджи"}
{"url": "https://www.blitz.bg/kriminalni/prestplenie/stana-yasno-zashcho-masoviyat-iznasilvach-ot-krdzhali-e-na-svoboda_news585194.html", "text": "Изнасилвачът от Новия мост в Кърджали е на свобода, защото докато в Окръжна прокуратура очаквали резултатите от ДНК анализа, в Национално-изследователския институт постъпвали други \"приоритетни\" искания, за по-тежки престъпления. Това съобщава 24rodopi.com., позовавайки се на отлично осведомени източници. Липсата на достатъчно експерти, апаратура и консумативи са другите причини за забавянето на изключително важната за случая, предизвикал психоза за действия на сериен изнасилвач в Кърджали, експертиза.  Заподозреният за серия нападения над жени в Кърджали е отново на свобода. 34-годишният Венцислав Д. е пуснат от ареста след 8 месеца, прекарани зад решетки.  Мъжът е освободен с мярка за неотклонение „подписка”, потвърдиха от Окръжна прокуратура. По закон, лице не може да бъде задържано повече от 8 месеца в хода на досъдебното производство, а без резултатите от ДНК пробите няма как прокуратурата да внесе обвинителния акт в съда.  34-годишният Венцислав Д. е привлечен под наказателна отговорност за изнасилване и грабеж на една жена, както и за опити за изнасилване и грабеж на други две жени от областния център.  Припомняме, че мъжът, който е от Смолянско, бе задържан след последното нападение над жена на 22 февруари м.г. Според прокуратурата, Венцислав Д. връхлетял дама в началото на Новия мост от страната на централната градска част. Обвиняемият се опитал да ограби 26-годишна жена, която се прибирала към дома си в кв. „Възрожденци\". Първоначално той се разминал с нея, след това се върнал назад и я настигнал. Хванал жената, започнал да я дърпа, опитал се да грабне раницата от раменете й, след което я блъснал на земята. Пострадалата паднала и се развикала за помощ, при което се появил случаен минувач, а нападателят избягал в посока към центъра на Кърджали. Там бил задържан от патрулиращи полицейски служители.  „Не съм изнасилвал. Просто исках запознанство“, твърдял соченият за сериен обирджия и изнасилвач 34-годишен мъж пред разследващите.  Венцислав Д. живеел в Кърджали от около година. Преди това бил на работа в София и други населени места в страната. В града край Арда го ангажирали най-вече да цепи дърва.  В района на Новия мост имаше серия от нападения над жени.     ", "date": "2018.03.11", "title": "Стана ясно защо масовият изнасилвач от Кърджали е на свобода"}
{"url": "https://www.blitz.bg/kriminalni/blondinki-vlyazokha-v-seks-shop-v-saraevo-i-napravikha-golyam-udar_news585222.html", "text": "Секс магазинът „Любовни истории” в босненската столица Сараево беше ограбен в петък от две руси млади жени. Те влезли в магазина и докато едната отклонявала вниманието на продавачката, другата откраднала стока на стойност около 470 евро, съобщава изданието „Индекс”, цитирано от БГНЕС. Продавачката е подала сигнал в полицията, а собственикът на търговския обект ще предостави кадрите от камерите за видео наблюдение.  Откраднаха 30 000 кондома от секс шоп в Лас Вегас     Сараевската полиция призова гражданите да съдействат на органите на реда и обеща парична награда на тези, които дадат полезна за залавянето на крадлите информация. ", "date": "2018.03.11", "title": "Блондинки влязоха в секс шоп в Сараево и направиха голям удар"}
{"url": "https://www.blitz.bg/svyat/istoricheska-stpka-v-kitay_news585153.html", "text": "Китай се готви да одобри премахване на ограниченията за мандатите на президента. Това ще позволи на Си Цзинпин да остане начело на страната до края на живота си. Решението е част от конституционните промени, които се очаква да бъдат приети на годишното заседание на Националния народен конгрес, съобщава Би Би Си. Китай наложи ограничение от два мандата на президента след 1990 година. Си Цзинпин обаче се възпротиви на традицията да представи своя евентуален наследник по време на конгреса на Комунистическата партия през октомври. Вместо това той укрепи властта си, като партията гласува в обновения й Устав да бъдат вписани името и политическата философия на китайския партиен и държавен лидер. Това решение издига статута му до нивото на основателя на Китайската народна република Мао Дзедун.     В края на февруари партията предложи да се премахне ограничението за президентските мандати от конституцията на страната, според което Си Цзинпин трябва да се оттегли през 2023 година.     Днешният вот в Националния народен конгрес се очаква да мине без трудности. Конгресът, на хартия, е най-мощният законодателен орган в Китай - подобен на парламентите в другите страни. Националният народен конгрес никога не е гласувал срещу Комунистическата партия. Възможно е обаче днес някои от делегатите, които са 2980 на брой, да се въздържат, което ще се смята за ясен протестен вот.    ", "date": "2018.03.11", "title": "Историческа стъпка в Китай!"}
{"url": "https://www.blitz.bg/politika/rumen-radev-ss-silno-intervyu-pred-ruska-drzhavna-televiziya-izvn-syankata-na-skandala-s-patriarkha-video_news585176.html", "text": "Руската държавна телевизия \"Россия 24\" излъчи снощи вечерта интервю с президента Румен Радев в предаването \"Формула власти\", чийто водещ е известният руски журналист Михаил Гусман, който е и първи заместник-генерален директор на ТАСС. Интервюто е направено на \"Дондуков\" 2 и в него не присъства и сянка от последвалия скандал около изявлението на руския патриарх, още повече, че е монтирано след избухването му.     „Еврофилия не трябва да бъде равнозначно на русофобия“, е ключова фраза от интервюто на президента за руския канал.     „Връзките между нашите народи са живи, особено в чисто човешки, емоционален, културен план и ако щете, на религиозно равнище, но в политически и икономически план нашите връзки бяха накърнени по време на прехода. Мисля, че нашите отношения трябва да се развиват и да вървят напред“, казва още президентът.     Тонът в интервюто и репортажа, посветен на България и българо-руските отношения, е в пълен контраст с излъченото и огласеното от руските медии преди два дни, където се наблягаше на скандала с руския патриарх и прозвучаха обиди към българите.     Интервюто започва с кадри и камбанен звън от храм-паметника \"Рождество Христово\" в Шипка, като събира в себе си и репортаж от празника. Водещият подчертава благодарността на българския народ към руските освободители и показва паметници, посветени на загиналите руски войници, както и улици, кръстени на руските пълководци.     Репортажът прави обзор на отношенията ни в миналото до днес, напомня, че първи българите са приели християнството, покръстени от цар Борис Първи, показва красотите на България като туристическа дестинация, а накрая Гусман не крие комплиментите си към военния летец, който е станал президент на България. Радев е показан да пилотира, докато водещият изрежда неговото майсторство в небето.     Гусман пита Румен Радев как така е решил от военен летец-изтребител да се хвърли в политиката, на което Радев отговаря:     \"Професията на военния летец е невероятна. Професията на военния летец изисква пълна физическа, интелектуална и психическа мобилизация. Авиацията е любов за цял живот. Това е уникална професия. Но тези качества трябват и в политиката\". После Радев прави паралела - че докато по време на въздушен бой важи рицарският кодекс, той невинаги се спазва в политиката.     Затова политиката се явява голямо предизвикателство и не трябва да се оставя в ръцете на непочтени хора, казва още в интервюто българският президент.     На финала Радев изпълнява молбата на водещия да отправи ключови пожелания на руски към телевизионните зрители на \"Формула власти\". Българският президент го прави и отбелязва: „Между нашите народи има много дълбоки връзки“, като пожелава поколенията да ги запазят и развиват.    ", "date": "2018.03.11", "title": "Румен Радев със силно интервю пред руска държавна телевизия, извън сянката на скандала с патриарха (ВИДЕО)"}
{"url": "https://www.blitz.bg/svyat/putin-kaza-kakva-shche-e-sdbata-na-krim-video_news585226.html", "text": "Руският президент Владимир Путин каза, че при никакви обстоятелства няма да върне анексирания полуостров Крим на Украйна. Държавният глава прави изявлението в документален филм за него, разпространен в навечерието на президентските избори в Русия на 18 март, съобщава БГНЕС„Какво, да не сте полудял?”, възкликва Путин след като журналистът го пита дали при определени обстоятелства няма да е готов да се откаже от Крим.  „Няма такива обстоятелства и никога няма да има”, казва Путин в новия двучасов документален филм „Путин”. Той е публикуван в профила на прокремълския телевизионен водещ Дмитрий Кисельов. Анексирането на полуострова през 2014 доведе до санкции на ЕС и САЩ срещу Москва, които са част от най-сериозната криза в отношенията със Запада след края на Студената война. „Путин” е дело на журналиста Андрей Кондрашов, който е говорител на предизборната кампания на президента. Той включва интервюта с редица съюзници на руския лидер между които – бившият германски канцлер Герхард Шрьодер и приятелят от детинство челист Сергей Ролдугин. Потайният главен изпълнителен директор на гиганта „Роснефт” Игор Сечин казва, че е работил под ръководството на Путин в различно качество почти 30 години и президентът е „много внимателен човек”. „Честно казано, не зная да е правил и една грешка през всичките тези години”, казва Сечин в един от редките си публични коментари. Във филма Путин говори за всичко – от семейството и детството до любовта и щастието и казва, че може да прощава. „Но не всичко”, добавя бързо президентът и уточнява, че не може да прости предателство. Очаква се Путин да получи около 70 процента от гласовете при избирателна активност от над 60 на сто, според държавни социологически допитвания.    ", "date": "2018.03.11", "title": "Путин каза каква ще е съдбата на Крим (ВИДЕО)"}
{"url": "https://www.blitz.bg/analizi-i-komentari/sashch-prosto-shche-izcheznat-ot-kartata-voenen-ekspert-kontrira-pentagona-za-podvodnitsite-koito-mogat-da-unishchozhat-rusiya_news585026.html", "text": "Представителите на американското военно министерство блъфират с твърденията си, че Вашингтон е способен да осигури своята безопасност в случай на евентуален ядрен конфликт с Русия. Това заяви известният журналист и военен наблюдател Игор Коротченко, коментирайки заявлението на ръководителя на Стратегическото командване на американската армия Джон Хайтън. Коротченко припомни, че Русия и САЩ могат със сигурност да се унищожат взаимно, но подобно положение не устройва Америка и затова Вашингтон се опитва да създаде глобална системна за прориворакетна отбрана и да наруши съществуващия паритет на силите.  „На всеки един залп с ядрени бойни глави от американска подводница ние ще отвърнем с нашата мощ и САЩ просто ще изчезнат от политическата и физическа карта на света”, цитира думите на аналитика изданието iReactor.  „Американците трябва да разберат това и да не блъфират, а да се отнасят отговорно”, добавя журналистът.  Припомняме, че по-рано президентът на Русия Владимир Путин заяви, че увеличаващата се военна мощ на страната е единствено отговор на надпреварата, която западните държави се опитват да наложат.   Превод: БЛИЦ    ", "date": "2018.03.11", "title": "САЩ просто ще изчезнат от картата - военен експерт контрира Пентагона за подводниците, които могат да „унищожат” Русия"}
{"url": "https://www.blitz.bg/obshtestvo/ot-prvo-litse-sheft-na-noviya-antikoruptsionen-organ-progovori-imalo-li-e-naistina-razgovor-mezhdu-borisov-i-vano-tanov-za-misho-birata_news585234.html", "text": "Това е една голяма фалшива новина. Никога не съм разследвал разговора между Ваньо Танов и Бойко Борисов, защото такъв няма. Разследвахме дали има корупция в митниците. Слушахме и Танов. Това заяви в ефира на 120 минути шефът на новия антикорупционен орган Пламен Георгиев. \"Такъв запис обаче не е имало между тях. Месеци след това се появи такъв разговор в медиите. Разровихме всички документи. На лист хартия бяхме извадили разговор и там видяхме какво е пристигнало при нас. \"Проведен разговор между Танов и непознато лице - мъж, на служебна тема, във връзка с лице наречено Мишо Бирата. Нямахме съдържанието на разговора. Няма как да се изписва всеки един разговор, защото това е огромен обем хартия. Ние не знаем дали този разговор, който изтече в медиите, има нещо общо с този лист. Ние никога не сме били свидетели на този разговор. В последствие имаше друго дело, което го разследва\", каза той.   \"Не знам защо Кутев ме свързва с Цветанов. На заседанието на парламента се казаха куп лъжи, че съм бил зависим човек и нашата институция нямала високо доверие. Нищо от това не е вярно\", смята Георгиев.  \"Всеки, срещу когото имаме сигнал, ще бъде разработен. Ако се съберат доказателства, ще подадем информация към прокуратурата\", отсече той.  \"Депутати ме питаха кои хора ще предложа за членове на комисия. Ще избера тези, които да експерти. Г-н Николов е един от вариантите, защото е професионалист. Ще избера експерти във всяка една сфера - един за незаконно придобитото имущество, такъв с публичния регистър, такъв за конфликта на интереси и т.н.\" каза Георгиев.  \"Аз съм улеснен, защото имам пряк поглед върху много експерти. Техните биографии ще разсеят всякакво съмнение, че нещата са нагласени. Ще преценя кой да е член, но аз избирам. Не знам вече дали депутатите ще се съгласят да ги гласуват. Отнели сме 109 милиона лева от комисията за незаконно придобитото имущество. Аз вече работа там нямам. Машината работи идеално. Искам да съм полезен\", каза още той.  ", "date": "2018.03.11", "title": "От първо лице: Шефът на новия антикорупционен орган проговори имало ли е наистина разговор между Борисов и Ваньо Танов за Мишо Бирата!"}
{"url": "https://www.blitz.bg/politika/valeri-simeonov-napadna-piarkata-na-karakachanov-sprugt-y-pk_news585246.html", "text": "По-рано днес в свое изказване лидерът на НФСБ и съпредседател на коалиция \"Обединени патриоти\" Валери Симеонов нападна остро пиарката на колегата си Красимир Каракачанов. Съпругът й Цветелин Анев обаче не остана безучастен след репликите от страна на патриота. В профила си в социалната мрежа той отвърна на министъра по демографията:    ", "date": "2018.03.11", "title": "Валери Симеонов нападна пиарката на Каракачанов, съпругът й пък..."}
{"url": "https://www.blitz.bg/ikonomika/domatite-i-kartofite-poskpvat-masloto-i-kashkavalt-padat-no-s-malko_news585137.html", "text": "Според данните на Държавната комисия по стоковите борси и тържищата цените на храните през изминалата седмица по борсите са останали почти без промяна. Доматите поскъпнаха тази седмица с 1,1 на сто и се продават по 1,80 лева за килограм. Краставиците от внос поевтиняват с 3,6 на сто до 2,70 лева средно за килограм. Картофите поскъпват със 7,6 на сто и се търгуват по 0,58 лева за килограм на едро. Цената на морковите се повишава с 3,9 на сто до 0,80 лева, а зелето поскъпва с 1,6 на сто и се търгува по 0,56 лв./кг на едро. Зелената салата поевтинява с 3,5 на сто до 0,55 лева за брой.     Ябълките поевтиняват с 5,2 на сто и се продават по 1,45 лв./кг. Цената на лимоните се повиши с 2,3 процента, до 2,35 лева. Портокалите поевтиняват с 2,3 на сто, до 1,26 лева за килограм. Мандарините поскъпват с 1,3 на сто и се продават по 1,83 лв./кг.     Кравето сирене поевтинява с 1,3 на сто, до 5,90 лв./кг; кашкавалът, тип \"Витоша\", поевтинява 0,3 до 10,92 лв./кг, а олиото поскъпва с 2,1 на сто до 1,97 лева за литър. Каймата поскъпва с 0,8 на сто и се търгува по 4,84 лева за килограм.     Цената на пакетче краве масло от 125 грама се понижава с 0,4 на сто до 2,30 лева. Пилешкото замразено месо поскъпва с 0,5 на сто и се продава по 3,88 лева за килограм на едро. Захарта се търгува по 1,19 лв./кг, а брашното, тип \"500\" - по 0,83 лева. Яйцата се продават по 0,20 лева за брой на едро в края на седмицата.       ", "date": "2018.03.11", "title": "Доматите и картофите поскъпват, маслото и кашкавалът падат, но с малко"}
{"url": "https://www.blitz.bg/layfstayl/ptuvane/zhestoki-oferti-za-ekskurzii-na-velikden_news585128.html", "text": "Все още могат да се намерят свободни места за екскурзия по Великден, и то за добри пари. За 2 дни в Гърция например ще ви вземат 96 лева, пише \"Телеграф\". Офертата е за разходка до езерото Керкини, пещерата Алистрати и Кавала. В скромната сума се включват транспорт с автобус, 1 нощувка, водач. Турагентите обещават да ви почерпят с великденско яйце, козунак и глътка узо за празника.   Друга приятна дестинация за Великден е Метеора със своите величествени манастири, накацали по скалите. Цената е 199 лева е на калпак и тук влизат автобусен транспорт, 2 нощувки, закуски и една празнинчна вечеря.   4 дни в Белград пък излизат 265 лв. Включени са транспорт с автобус, 3 нощувки, 1 празнична вечеря с жива музика и включена напитка за \"Добре дошли\", водач, туристическа програма в град Топола, панорама на автобусна и пешеходна обиколка на Белград.  За 285 лв пък резервирате екскурзия до Венеция. В маршрута попадат Загреб, Милано и Верона. Цената включва 3 нощувки със закуски.  ", "date": "2018.03.11", "title": "Жестоки оферти за екскурзии на Великден!"}
{"url": "https://www.blitz.bg/svyat/trmp-gotov-na-strategicheski-kompromis-s-es-za-mitata-na-stomana-i-aluminiy-no_news585142.html", "text": "Американският президент Доналд Тръмп обяви, че е готов да отмени митата за внос на стомана и алуминий за държавите от Евросъюза, ако те предприемат аналогични мерки спрямо американската страна. „Европейският съюз са прекрасни страни, които се отнасят много лошо със Съединените щати в областта на търговията и сега са недоволни от митата. Ако те отменят своите ужасни търговски бариери и такси за американската продукция, тогава и ние ще отменим своите. В случай, че това не стане, ще въведем мита и за автомобилите и други стоки. Честно“, написа Тръмп в Туитър.     Коментарът на американския президент дойде на фона на вчерашните разговори между представители на Европейския съюз и Съединените щати в Брюксел, по време на които не беше постигнат компромис. След срещата европейският комисар за търговията Сесилия Малмстрьом написа в Туитър, че дискусията е била откровена, но няма яснота за процедурата за освобождаване от митата и затова следващата седмица разговорите ще продължат.     Както БЛИЦ съобщи, преди няколко дни Тръмп подписа указ, с който налага 25 на сто мито върху стоманата и 10 процента за алуминия, които трябва да влязат в сила до 2 седмици. Това предизвика негативна реакция сред много търговски партньори на САЩ.     В коментар китайският министър на търговията Чжон Шен заяви, че една търговска война с Америка ще има единствено катастрофални последици за световната икономика: „В една търговска война няма победители. Тя ще донесе единствено катастрофа за Китай, САЩ и останалия свят. Ние обаче можем да се изправим пред всички предизвикателства и да защитим интереса на нашата страна и на народа си“.     По-късно американският президент предрече, че разговорите със севернокорейския лидер Ким Чен-ун ще имат  \"невероятен успех\".  „Обещанието е, че през това време няма да изстрелват ракети и се стремят да се разоръжат. Така че ще бъде страхотно“, заяви той преди да отпътува за Пенсилвания.     „Много хора мислеха, че ще се стигне до война, но изведнъж Северът излезе с това, че ще имаме среща. Така че може да седнем и да постигнем най-великото споразумение за света и за всички страни в региона, включително самата Северна Корея. Надявам се да се случи“, каза президентът на митинг в Питсбърг.     Тръмп смята, че Пхенян иска да постигне мир и е време за това. Според него Вашингтон е показал голяма сила при решаването на проблема. Президентът каза още, че се е справил много по-добре с въпроса от предишните администрации, които не са успели да постигнат нищо.     Срещата на върха между лидерите на Съединените щати и Северна Корея трябва да се проведе през май.    ", "date": "2018.03.11", "title": "Тръмп готов на стратегически компромис с ЕС за митата на стомана и алуминий, но..."}
{"url": "https://www.blitz.bg/ikonomika/direktort-na-izlozhenieto-v-oreshak-pazart-izobilstva-ot-loshi-imitatsii-na-blgarski-khrani_news585135.html", "text": "Представители на браншови организации, производители и потребители ще обсъдят предизвикателствата и възможностите, които предлага българската храна на конференция в Националното изложение на занаятите и изкуствата в троянското село Орешак. Форумът се организира в рамките на първия празник на българската храна, на който се представят традиционни родни продукти, съобщава БНР. „Участниците ще дискутират въпроси, свързани със стандартите за българската храна, с доверието на клиентите, с всички онези неща, които са свързани и с професиите, които произтичат от гастрономията, както и с всички онези възможности за популяризиране на традиционните местни производители“, обясни директорът на изложението Иван Чакъров.     „Идеята ни е да създадем една платформа, да дадем една възможност да се срещнат производителите и потенциалните потребители. Тъй като пазарът ни изобилства от продукти, които са едни лоши имитации“, заяви той.    ", "date": "2018.03.11", "title": "Директорът на изложението в Орешак: Пазарът изобилства от лоши имитации на български храни!"}
{"url": "https://www.blitz.bg/ikonomika/sheft-na-kevr-kategorichno-tokt-nyama-da-poskpne-zaradi-sdelkata-s-chez_news585171.html", "text": "Сделката за ЧЕЗ по никакъв начин няма да е причина за повишаване на цената на тока. Това заяви категорично пред БНР председателят на Комисията за енергийно и водно регулиране Иван Иванов. „Сключването на такава сделка, независимо кой е купувачът, по никакъв начин не влия върху цената на електроенергията. Тя се определя по ясна методика. В случая няма никакъв ценообразуващ елемент, свързан с прехвърляне на акции. /…/ В ценообразуващите елементи ние по никакъв начин няма да включим нито обслужването на кредита на привлечения капитал, нито плащането на лихвите по него. Това е работа на съответния собственик. Няма никакви основания и притеснения за повишаване на цените. Крайно време е тази истерия да бъде прекратена“, обясни той.     Прехвърляне на акции от ЧЕЗ към „Инерком“ не може да бъде проверявано от Комисията за енергийно и водно регулиране преди финализирането на сделката, подчерта още Иванов. Контролът преди сключване на сделката трябва да се осъществи по параметри, които не са в правомощията на КЕРВ, категоричен бе той и обясни какви са възможностите на ръководената от него комисия:     „Ние се произнасяме в два изрично разписани случая. Когато се извършва разпореждане с имущество, с което се осъществява лицензионна дейност на едно енергийно дружество. Няма подобна хипотеза, защото имуществото на лицензираните дружества ЧЕЗ „Електро“ – България и ЧЕЗ „Разпределение“ - България остава в цялост. Вторият случай, в който може да се произнесем, е когато се извършват други сделки – те са изрично изброени, 4 на брой, в чл. 92 от Наредбата, но само в случаи, когато сделката се осъществява от лицензиант, а лицензиантите са ЧЕЗ „Електро“ и ЧЕЗ „Разпределение“. При това, за да се произнесе Комисията, трябва да постъпи, съгласно процедурата, заявление от тези дружества и ние в едномесечен срок се произнасяме. Няма съмнение, че ако след финализиране на сделката в един бъдещ момент подобно заявление постъпи в КЕВР, ние ще се произнесем, за да защитим обществения интерес“, каза той.     Според Иванов, КЕВР се включва в този скандал по две причини – или непознаване на закона, или търсене на необходимия грешник. Той е категоричен, че регулаторът си изпълнява стриктно задълженията. В подкрепа на твърдението си той посочи: „В последните 3 години около 13 млн. лв. са санкциите, които КЕРВ е наложила на трите разпределителни дружества“.     Относно промените във връзка с разширяване на правомощията на КЕВР, готвени от Обединените патриоти, Иванов коментира: „Приемането само на този текст не го прави работещ. Към него трябва задължително да има текстове, които да разпишат критериите, по които ние се произнасяме, рамката на нашето произнасяне, за да не бъде то субективно. Трябва да се разпише много ясно какви са задълженията на другите служби. За да може ние да бъдем финално произнасящата се институция преди подписване на сделката, трябва да разполагаме с информация от всички служби, които могат да бъдат полезни за изясняване на ситуацията. Само в този текст – това е преяждане с власт на регулатора. Аз искам да пазя авторитета му във функциите, които са му зададени по закон“.          ", "date": "2018.03.11", "title": "Шефът на КЕВР категорично: Токът няма да поскъпне заради сделката с ЧЕЗ"}
{"url": "https://www.blitz.bg/ikonomika/ministr-angelkova-razkri-mnogo-vazhna-tsifra-za-rusnatsite-v-blgariya_news585198.html", "text": "Русия е генериращ пазар за България и е сред петте страни, които изпращат най-много туристи у нас. През 2017 г. близо 558 хиляди руснаци са предпочели страната ни за почивка и пътешествия, а над 400 хиляди граждани на Руската федерация имат втори дом в България, заяви Николина Ангелкова. Българският министър на туризма бе удостоена с награда за професионално партньорство на международното изложение \"Интурмаркет\" в Москва, съобщиха от пресцентъра на Министерството.  България е сред десетте най-предпочитани за почивка от руските туристи държави и затвърждава сред тях облика си на семейна дестинация.  Туроператори от федерацията, които работят на пазара в България, информират за повишение към момента с 15-20 процента на търсенето за лято 2018 г. в сравнение март миналата година, се казва в съобщението.   \"Интурмаркет\" е сред най-големите международни борси за професионални туроператори. Тази година в нея участват повече от 1400 изложителя от над 130 държави, както и руските региони и национални туристически представителства.  По неокончателни данни тридневният форум от 10 до 12 март ще бъде посетен от над 74 хиляди души. България представя на националния си щанд разнообразни възможности за морски, културноисторически, балнеоложки, спа и здравословен туризъм.    ", "date": "2018.03.11", "title": "Министър Ангелкова разкри много важна цифра за руснаците в България"}
{"url": "https://www.blitz.bg/ikonomika/biznesmen-osden-za-podkup-ot-10-lv-s-novo-nachinanie-v-belitsa_news585206.html", "text": "32-годишният банскалия Атанас Слаев заедно със съдружника му от Пловдив Атанас Димитров регистрираха фирма с 2 лв. уставен капитал и с нея ще правят производствено предприятие в Белица. Фирма „Вас Лифт“ ООД ще гради на собствен терен в местността Гарата единственото в района предприятие за производство на риба. Предвижда се в него да се преработва до 300 тона пъстърва годишно, което е близо 1 тон на ден, като се махнат празниците. Част от рибата ще идва от собствения рибарник на двамата бизнесмени, а друга част – от съседни рибни стопанства, пише \" \".   Любопитна е идеята на двамата Атанасовци, свързана с отпадъците от почистването на рибата. В предприятието ще бъдат монтирани хладилни камери, в които при температура – 4 градуса ще се съхраняват до 800 кг отпадъци на ден. Оттам в специално съоръжение с капацитет 150 кг/час боклуците ще бъдат преработвани и продавани на други предприятия като съставна част за храна на животни.  Името на Атанас Слаев се появи в публичното пространство след опита муминалата зима да подкупи с общо 10 лв. двама жандармеристи, командировани в Банско да следят за реда. Колата на Слаев била спряна за проверка, шофирал негов приятел, а подпийналият собственик на автомобила предложил на проверяващите да им даде десетачка да се почерпят, вместо да им търсят документи. Жандармеристите обаче се оказали несговорчиви и подали жалба срещу Слаев, той бе осъден на 6 месеца условно и 1000 лв. глоба ", "date": "2018.03.11", "title": "Бизнесмен, осъден за подкуп от 10 лв., с ново начинание в Белица"}
{"url": "https://www.blitz.bg/svyat/lskav-roden-kurort-e-sred-nay-dostpnite-destinatsii-za-pokupka-na-imot-ot-amerikantsi_news585219.html", "text": "Слънчев бряг е на шесто място в света в класация на сайта realtor.com за десетте най-достъпни морски курорта за покупка на имот от американци. За съставянето на класацията порталът е изключил страните с ограничителни политики по отношение на чужденците, които купуват имоти. Държавите, в които се намират курортите, са оценявани по критерии като права на човека, равенство между половете и религиозна свобода, средна скорост на интернет връзката, дължина на крайбрежието, престъпност, индекс на разходите за живот, средна годишна температура.  Елиминирани са и дестинации, където не може да се намери жилище на стойност под 250 хил. долара, пише investor.bg.  За Слънчев бряг изданието пише, че е известен курорт на брега на Черно море. Изграден е още през 50-те години на ХХ век по време на бившия социалистически режим. През последните години курортът привлича все повече европейски и американски купувачи на жилища.  „Слънчев бряг привлича най-вече хора, търсещи алтернативен живот, хора на свободна практика и ИТ специалисти, които могат да работят от всяко място, което изберат“, коментира Полина Стойкова, изпълнителен директор на агенцията за имоти.  Основното предимство на Слънчев бряг са цените. Сред страните, за които изданието е събирало данни, само три европейски държави са с по-ниски разходи - Беларус, Сърбия и Румъния. Същевременно България е по-отворена за чуждестранни инвеститори.  Стойкова посочва, че все повече американци правят запитвания за жилища в района на Слънчев бряг. Повечето се интересуват от имоти на стойност около 20 хил. евро (25 хил. долара), като няма ограничение за собствениците и да отдават имотите си под наем.  Лидер в класацията е Златни рат в Хърватия. Condé Nast Traveler нареди местната плажна ивица на десето място в Европа през миналата година, припомня изданието.  Златни рат се намира на о. Брач в Адриатическо море с население от около 14 хил. души. Мястото е популярно за любителите на уиндсърфинга, падълбординга и други водни спортове.  За разлика от други подобни топ плажове по света обаче Хърватия е доста по-достъпна. В близост до брега в района могат да се намерят къщи за по 165 хил. евро.  Американците могат да купуват имоти в Хърватия след одобрение от Министерството на външните работи. Срокът за издаването е от два до шест месеца, тъй като се изисква постигането на предварително споразумение между продавача и купувача и доказателство за американско гражданство.  На второ място в класацията е поставен Миртос бийч на о. Кефалония, Гърция. Имотите не са разположени точно на плажа, но има достатъчно достъпни жилища в близките села. Процесът по покупка на имот от американци в Гърция обаче е по-тежък.  На трето място realtor.com поставя Тулум, Мексико, чиято популярност сред туристите се увеличава напоследък, както и сред купувачите на имоти от Канада, САЩ и Европа.  Четвъртата позиция е за порт Диксън, Малайзия, петата – за Прая да Рока, Португалия, а седмата – за Ан Банг Бийч, Виетнам. Последните три места в класацията заемат Ла Конча Бийч, Испания, Доминикал Бийч, Коста Рика, и Салинас, Еквадор. ", "date": "2018.03.11", "title": "Лъскав роден курорт е сред най-достъпните дестинации за покупка на имот от американци"}
{"url": "https://www.blitz.bg/intsidenti/pozhari/signal-do-blits-ognen-ad-v-stolichniya-obelya_news585161.html", "text": "Огнен ужас се е разиграл тази сутрин в столичния квартал \"Обеля\" 2. За това съобщи очевидец пред БЛИЦ. По думите му кола е изгоряла като факла пред блок 275. На място има полиция и пожарни, както и много хора от съседни кооперации.  Няма данни за пострадали.  На  БЛИЦ очаква новини, снимки и видео от своите читатели в цяла България и по света      ", "date": "2018.03.11", "title": "Сигнал до БЛИЦ: Огнен ад в столичния \"Обеля\""}
{"url": "https://www.blitz.bg/intsidenti/oshche-edna-obshchina-v-severna-blgariya-obyavi-bedstveno-polozhenie_news585173.html", "text": "След община Хайредин бедствено положение обявиха и във видинската община Брегово заради риска от наводнения, предава бТВ. Междувременно започна спешно укрепване на рисковия язовир „Рогозен” 1.  Кризисната ситуация в област Враца е преодоляна, нивото на река Скът спадна. Хората в района обаче се страхуват, не могат да забравят наводнението в Мизия преди четири години.  Къщата на Цветана Русинова рухнала напълно по време на бедствието. Получила помощ от 400 лева, които стигнали само за цимент.  Днес улицата, на която е живяла, е призрачна – само 3 от къщите са обитаеми.  Цветана се спасява като бяга в двуетажната къща при съседите си. Но водата започва да пълзи по стълбите на втория етаж. На прозорците има решетки. Избавление идва чак на сутринта. Евакуират ги с лодка. Спасителите успели да изкъртят решетката.  Сега жената живее в къщата на децата си. Въпреки че реката не е далече Цветана се опитва да я заобикаля. След бедствието не може да гледа вода. От няколко нощи не може и да спи. Всяка нощ се моли бедствието никога повече да не се повтаря. И се пита защо след трагедията преди 4 години не са взети всички мерки, за да спят спокойно.", "date": "2018.03.11", "title": "Още една община в Северна България обяви бедствено положение"}
{"url": "https://www.blitz.bg/intsidenti/stikhii/reka-timok-preliva-obyavikha-bedstveno-polozhenie-v-bregovo_news585188.html", "text": "Кризисният щаб в Брегово заседава извънредно във връзка с повишаването на нивото на река Тимок. Предстои да бъде обявено бедствено положение, каза за Радио „Видин“ кметът на общината Милчо Лалов. „Обявяваме бедствено положение на територията на Брегово. Тимокът приижда от територията на Сърбия. Има вероятност от замърсяване на питейната вода, от замърсяване с тежки метали, може да настъпи екологична катастрофа и затова обявяваме бедствено положение. Трябва да предприемем мерки за овладяване на тази ситуация“, допълни Лалов.     Кризисният щаб е свикан със заповед на кмета на общината.     Водоизточниците на града се намират край реката и вече са залети от водите ѝ.     Основните притеснения са свързани с опасността от екологична катастрофа. Във водите на Тимок има стари замърсявания от тежки метали, повечето от мината в сръбския град Бор. Възможно е те да се просмучат и да замърсят питейната вода, каза кметът на общината Милчо Лалов.     „Дано тези тежки метали да не проникнат в питейната вода, защото тогава ще стане екологична катастрофа. Аз искам превантивно органите на държавата да си свършат работата - да дойде РИОСВ-Монтана да вземат проби, да анализират и да кажат, има ли или няма“, добави кметът Лалов.     Водите на Тимок вече са стигнали до ръба на предпазната дига.     В момента се разширява процепът в друга дига, за да може по-голямото количество вода да се върне обратно в реката.     Двете диги са държавна собственост и се стопанисват от \"Напоителни системи\".    ", "date": "2018.03.11", "title": "Река Тимок прелива! Обявиха бедствено положение в Брегово"}
{"url": "https://www.blitz.bg/intsidenti/katastrofi/signal-do-blits-zhestoko-mele-na-bul-slivnitsa-okrvaveni-khora-lezhat-na-platnoto-snimki_news585199.html", "text": "Ужасяващ екшън е станал на сточния бул. \"Сливница\", метри след светофара на ул. \"Константин Величнов\" в посока центъра, сигнализира читател на БЛИЦ. Кола  е излязла от пътното платно и се е забила в мантинелата. \"Видях само как се отклонява от пътя си, забива се, а после се завъртя страшно. Цялата предница беше смазана, предното стъкло изпотрошено, гумите спукани. Истински кошмар. Всички автомобили веднага спряха и се притекоха на помощ на пострадалите\", разказва очевидецът.   Зад волана е стояла около 30 годишна жена, а на мястото до нея мъж на около 40 години. И двамата са с разкървавени глави, като състоянието на пострадалата било по-тежко. Двамата били поставени да легнат на земята от останалите участници в движението.   Веднага е повикана спешна помощ и полиция. Не е ясно какво е състоянието на пострадалите към момента.  На БЛИЦ очаква новини, снимки и видео от своите читатели в цяла България и по света", "date": "2018.03.11", "title": "Сигнал до БЛИЦ! Жестоко меле на бул. \"Сливница\", окървавени хора лежат на платното! (СНИМКИ)"}
{"url": "https://www.blitz.bg/intsidenti/motorist-se-potroshi-v-betonna-ograda-snimki_news585215.html", "text": "Моторист бере душа след зверска катастрофа до Змейово, съобщава presstv.bg. Инцидентът е станал около 13 часа вчера по път I-5, в посока от Казанлък към Стара Загора. 40-годишният рокер от Стара Загора с мотоциклет „Априля“, на км. 222+300, поради движение с несъобразена скорост, на десен завой, губи контрол над мотоциклета, който се ударил в бетонна ограда.  В резултат на удара мъжът е получил фрактура на шиен прешлен. Настанен е за лечение в УМБАЛ – Стара Загора, с опасност за живота.  Образувано е досъдебно производство. ", "date": "2018.03.11", "title": "Моторист се потроши в бетонна ограда (СНИМКИ)"}
{"url": "https://www.blitz.bg/intsidenti/katastrofi/trima-mladezhi-i-bebe-postradakha-pri-zhestoko-mele-na-khemus_news585237.html", "text": "Трима мъже и бебе пострадаха при катастрофа на АМ „Хемус”. Инцидентът е станал около 16:45 часа на разклона за Девня, посока Варна. Сблъскали са се два леки автомобила, съобщава „Фокус”, позовавайки се на варненската полиция. Вследствие на сблъсъка трима мъже на възраст 24 г., 25 г. и 27 г. и бебе са отведени в болнично заведение, изяснява се състоянието им.  На място има полицейски служители, които работят по изясняване на причините и обстоятелствата, довели до инцидента.  В участъка на катастрофата движението не е ограничено, но водачите трябва да преминават с повишено внимание.    ", "date": "2018.03.11", "title": "Трима младежи и бебе пострадаха при жестоко меле на \"Хемус\""}
{"url": "https://www.blitz.bg/svyat/chasten-turski-samolet-se-razbi-v-yugozapaden-iran-snimka_news585245.html", "text": "Частен турски самолет, изпълняващ полет от Обединените арабски емирства за Турция, се е разбил в югозападната част на Иран, съобщава IRNA. Самолетът е излетял от град Шарджа и е трябвало да кацне в Истанбул. След падането машината е избухнала в пламъци.  Към мястото са се отправили спасителни екипи. По предварителни данни, на борда на самолета може да има от 11 до 20 души.          ", "date": "2018.03.11", "title": "Частен турски самолет се разби в Югозападен Иран (СНИМКА)"}
{"url": "https://www.blitz.bg/obshtestvo/stolitsa/kola-pomete-khlape-na-kolelo-na-ppa-na-sofiya_news585228.html", "text": "11-годишно момче е пострадало в катастрофа на кръстовището между булевардите „Петко Каравелов“ и „Аресналски“. Това съобщи пред „Фокус\" говорителят на Центъра за спешна медицинска помощ (ЦСМП) – София Катя Сунгарска. По думите ѝ катастрофата е станала между лек автомобил и колело, управлявано от 11-годишното момче.  Момчето не е с тежки наранявания, но е закарано в „Пирогов“. Сигналът за инцидента е подаден в 14.57 часа, като на 10-ата минута екип на Спешна помощ е бил на местопроизшествието. ", "date": "2018.03.11", "title": "Кола помете хлапе на колело на пъпа на София"}
{"url": "https://www.blitz.bg/zdrave/tezi-9-khrani-shche-izbelyat-zbite-vi_news585251.html", "text": "Усмивката отваря всички врати. А тя е още по-неотразима, ако разкрива красиви бели зъби. Харчим купища пари за избелващи средства и зъболекарски грижи, но понякога продуктите, които ни трябват, са много по-достъпни и безвредни. Ето някои всекидневни храни, които поддържат зъбите здрави и красиви, пише obekti.bg, позовавайки се на Bright Side.9. Сирене   Чудесен източник на калций, сиренето заздравява емайла и предпазва зъбите. Нивото на рН е много важно за здравето на зъбите. Сиренето повишава нивото на рН над 5,5, което намалява риска от кариес. 8. Куркума Куркумата боядисва всичко в жълто. Едва ли някой би я препоръчал за избелване на зъбите. Изследвания обаче доказват, че тя не само помага за поддържане на зъбна хигиена, но и за по-сериозни проблеми като зъбобол, подуване на венците, гингивит и пародонтит.  7. Краставици  Популярно е убеждението, че лимонът е най-доброто природно средство за бели зъби. Ако попитате зъболекар обаче, той ще ви предупреди да внимавате с тях, тъй като киселината им уврежда емайла. Каква е алтернативата? Краставиците. Растителните фибри в краставиците масажират зъбите и венците. Сокът от краставиците помага за поддържане на белотата, а освен това може да помогне на тези, които страдат от пиорея. 6. Ягоди   Колкото и изненадващо да извучи, измежду всички плодове ягодите се считат за един от най-мощните избелващи средства за зъби, независимото от цвета си. Комбинацията от ябълчена киселина и витамин С в тях е отлична за здравето на зъбите. Смесени със сода за хляб, те се превръщат в отлична домашна паста за зъби. 5. Тофу вен високото съдържание на протеини и калций тофуто има още едно предимство. То повишава отделянето на слюнка, което е изключително важно за чистотата и здравето на зъбите. То помага за поддържането на по-ниска киселинност в устата, а калцият в него укрепва зъбите.  4. Зелен чай     Зеленият чай е богат на полифеноли, които помагат за справяне с бактериите в зъбната плака и в устната кухина, което има две важни последствия – намаляване на киселините, които причиняват кариеси и подобряване на дъха в устата. Черният чай може да образува петна по зъбите поради високото съдържание на танин. 3. Кокосово масло   Кокосово масло за зъби може да звучи странно, но благотворното му действие е доказано. Лауриновата киселина в кокосово масло се бори с бактериите, които причиняват кариес, лош дъх и заболявания на венците. Методът, който се използва, е т.нар. „маслено издърпване“ – търкайте зъбите с кокосово масло в продължение на десетина минути, след което го всмучете навътре през зъбите и изплюйте.  2. Целина Целината е свежа и хрупкава, не съдържа калории и поддържа зъбите здрави. Високото съдържание на вода и фибри я прави идеална за дъвчене, което естествено почиства зъбите и отстранява плаката, а сокът ѝ помага в борбата с бактериите.   1. Лук, напълно сериозно Да, лукът ще ви лиши от свеж дъх за известно време, но серните съединения, които съдържа, предотвратяват формирането на плака. Необходимо е само да сдъвчете няколко парченца суров лук, за да постигнете ефекта. Лукът се споменава и като ефикасно средство срещу зъбобол. Бонус съвет: Не прекалявайте с пастата за зъби – прекомерното количество флуорид има обратен ефект и може да ускори развитието на кариеси.", "date": "2018.03.11", "title": "Тези 9 храни ще избелят зъбите ви!"}
{"url": "https://www.blitz.bg/analizi-i-komentari/koy-shche-postrada-ako-rusiya-spre-da-puska-priroden-gaz_news585202.html", "text": "Новият газов спор между Русия и Украйна тревожи и ЕС. Лошият опит от предишни подобни конфликти през 2006 и 2009 година, когато Москва напълно спря подаването на газ през Украйна, накара Брюксел да се включи като посредник за уреждането на сегашния спор, пише \"Дойче веле\". Берлин също е загрижен: \"Както ЕС, така и Русия и Украйна имат интерес от това да не се стига до прекъсване на доставките на газ за Европа\", заяви говорителят на германското правителство Щефен Зайберт.  В края на февруари Арбитражният съд на Стокхолмската търговска камара се произнесе по спора между украинския енергиен концерн Нафтогаз и руския монополист Газпром. В решението се казваше, че Газпром трябва да изплати на Нафтогаз 2,56 милиарда щатски долара като обезщетение за това, че е подал по-малко от договорените количества газ, преминаващи през територията на Украйна.  Украинските власти вече започнаха да конфискуват активи на Газпром в Украйна, а руският концерн обяви, че ще обжалва присъдата. Преди това от Москва бяха заявили, че ще анулират всички договори с Нафтогаз. От украинската страна пък отвърнаха, че преди изтичането на срока на договора през 2019 година Газпром няма право да прекъсва доставките и транзитното пренасяне на газ през Украйна.  Германия е загрижена, но не е застрашена  Заплашвайки да спре доставките на газ, Русия реагира прибързано, смята германската енергийна експертка Клаудия Кемферт. За ДВ тя каза още, че зад това със сигурност се крият и политически мотиви. \"Газовите доставки отново се използват като политическо оръжие - нещо, което наблюдаваме от години насам\", посочи тя.  Йорг Форбрих от американския German Marshall Fund смята, че никой няма интерес от нов конфликт между Украйна и Русия. \"Започнатата от Русия война в Украйна още не е приключила - въпреки всички усилия, полагани в тази посока, вкл. и от Германия. Това, от което Берлин в момента най-малко се нуждае, е тази война да се пренесе и върху енергийния сектор, а Европа да се окаже пряко засегната от нея\", казва Форбрих.  Експертът казва, че руският газ е много важен за Германия. Но по-голямата част от него не идва през Украйна, а по газопровода \"Северен поток\" по дъното на Балтийско море, или през Беларус и Полша по тръбопровода „Ямал-Европа“. \"За германските потребители тръбопровода през Украйна играе второстепенна роля\", посочва Форбрих.  Миналата година Германия е внесла рекордните 53 милиарда кубически метра газ от Русия, което отговаря на 40 процента от общата консумация на газ в страната. Голяма част от нуждите си от газ Германия покрива с внос от Норвегия и Холандия. С други думи: Германия няма да пострада силно, ако Русия завърти кранчето за Украйна - благодарение на диверсифицираните доставки и наличието на големи газохранилища.  Балканите - силно зависими от транзита през Украйна  Това обаче не важи за много балкански държави като България, Румъния, Сърбия, Македония или Босна/ Херцеговина. \"Тези страни са почти изцяло зависими от руските газови доставки, които стигат до тях именно през територията на Украйна\", посочва Йорг Форбрих. Той добавя, че за разлика от Германия, тези страни на практика не разполагат с алтернативни маршрути, по които да внасят газ от Русия.  Словакия също е силно зависима от руските доставки на газ. Но страните от Централна Европа междувременно са напреднали доста в свързването на газопреносните си мрежи. \"Словакия, както и Австрия, вече са в състояние да получават газ от Русия или от трети страни по алтернативни маршрути, преминаващи през Централна Европа\", добавя Форбрих.  Експерти: Газпром поема голям риск  Украинските специалисти са убедени, че ако се стигне до нова газова война между Киев и Москва, потребителите в ЕС няма да пострадат сериозно. Само около половината от руските транзитни доставки на газ преминават през Украйна, казва за ДВ Олександър Харченко от Украинския изследователски център по проблемите на енергията. Той смята, че изборът на алтернативни доставчици, както и изграждането на свързани газопреносни системи, биха могли да спестят голяма част от неудобствата на страните от Източна и Югоизточна Европа. \"Последните действия на Газпром показаха на европейците, че усилията им да диверсифицират газовите доставки, започнали през 2009, не са били напразни\", казва Харченко.  Михайло Хончар от Центъра за глобални изследвания \"Стратегия ХХI\" в Киев посочва, че евентуално спиране на транзита през Украйна - в нарушение на съществуващите договори - може само да навреди на Газпром. Все още няма достатъчно възможности за заобикалянето на тръбата през Украйна, добавя той. \"Независимо от желанието на руската стана да накаже Нафтогаз, няма да се стигне до нова газова война\", убеден е експертът. По думите му, Москва знае добре, че това би подкопало доверието на Европеските потребители към Газпром и би унищожило имиджа му на надежден доставчик. А това е много добре известно и на руското енергийно министерство, добавя украинският експерт.  ", "date": "2018.03.11", "title": "Кой ще пострада, ако Русия спре да пуска природен газ?"}
{"url": "https://www.blitz.bg/svyat/brutalno-izvrashchenie-raztrsi-aleksandrupolis-mestnite-sa-v-shok_news585195.html", "text": "Обществото в Александруполис, Гърция, е шокирано от оплакването, направено от майка на 3-годишно момче. Според жената, нейният съпруг и баща на детето, което е жертвата на насилие по полов път е насилвал детето от известно време, съобщава \"Български новини\". Бащата е около 40 години.  От полицията в Александруполис отказват коментар в този момент, тъй като делото е в ход.  Детето се наблюдава от експерти и психолози. ", "date": "2018.03.11", "title": "Брутално извращение разтърси Александруполис, местните са в шок"}
{"url": "https://www.blitz.bg/svyat/ruskite-spetssluzhbi-likvidirakha-teroristi-podgotvyali-atentat-predi-izborite-video_news585275.html", "text": "Руските специални служби от Федералната служба за безопасност (ФСБ) обявиха, че са осуетили атентат до югоизточния град Саратов и са убили \"терористи”, без да уточняват броя им. \"След оперативно-издирвателни действия в Саратовска област, ФСБ предотврати терористичен акт, планиран от членове на законспирирана терористична клетка”, беше съобщено в изявление на службата.\"На 11 март, след опит за задържане в колата им престъпниците оказаха въоръжена съпротива на служителите по сигурността и в избухналата престрелка бяха смъртоносно ранени”, допълват от ФСБ.  Службите разпространиха и видеоматериал, на който се виждат безжизнените тела на двама мъже близо до кола със счупени прозорци на заснежен път. В комюникето се казва още, че са открити пистолети ТТ и „Макаров”, ръчни гранати и взривно устройство с три килограма TNT. Според ФСБ, започнато е разследване на \"подготовка на атентат\", чието обявяване става седмица преди президентските избори на 18 март и три месеца преди Световния шампионат по футбол в Русия.   ", "date": "2018.03.11", "title": "Руските спецслужби ликвидираха терористи, подготвяли атентат преди изборите (ВИДЕО)"}
{"url": "https://www.blitz.bg/svyat/amerikanski-advokat-izchezna-na-grtski-ostrov-chetiri-mesetsa-po-ksno-snimki_news585270.html", "text": "Трупът на американския адвокат Боб Майер, изчезнал от ноември 2017 г., е открит на остров Тинос. Тялото е открито случайно от професионален фотограф, който живее в района. То е в напреднал стадий на разлагане на километър далеч от мястото, където бе намерена колата му, пише \"Български новини\".  Съпругата му е разпознала дрехите и личните му вещи.  Тялото ще бъде прехвърлено за аутопсия в Пирея. Според първите оценки няма данни за престъпно деяние.  Пенсионираният адвокат изчезна на обяд в неделя, 19 ноември 2017 г. Два дни по-късно колата му беше забелязана от шофьор на отдалечен път в района на Косини. ", "date": "2018.03.11", "title": "Американски адвокат изчезна на гръцки остров, четири месеца по-късно... (СНИМКИ)"}
{"url": "https://www.blitz.bg/politika/iskren-veselinov-pg-na-op-se-razgranichi-ot-izkazvaniyata-na-valeri-simeonov_news585261.html", "text": "Парламентарната ни група се разграничи от изказванията на Валери Симеонов към патриарх Кирил. Нужни са мяра и необходимата учтивост. Това заяви по скайп за \"Беновска пита\" депутатът от Обединени патриоти Искрен Веселинов по повод острото изявление на вицепремиера към руския духовник, когото той нарече \"второразрядно ченге\". \"Аз ще се въздържа от оценки на нашите партньори, което имаме да си казваме, си го казваме на коалиционните срещи\", добави Искрен Веселинов дипломатично.    Той отбеляза, че ОП настояват за законодателни промени в НК, с които да се разшири неизбежната самоотбрана. \"Такъв текст предложихме на министър Цачева, това е принципен, сериозен въпрос\", каза Искрен Веселинов.     По повод скандала около продажбата на ЧЕЗ на \"Инерком\", депутатът изрази мнение, че \"идеята за участието на държавата в ЧЕЗ е добра, дебатът тепърва предстои\". ", "date": "2018.03.11", "title": "Искрен Веселинов: ПГ на ОП се разграничи от изказванията на Валери Симеонов"}
{"url": "https://www.blitz.bg/lyubopitno/zhenata-mzh-brsnakh-si-bradata-10-godini-no-vsichko-se-promeni-kogato-se-vlyubikh-v-bezpolovo-sshchestvo-snimkivideo_news585224.html", "text": "26-годишната американка Нова Галакси страда от синдром на поликистозните яйчници, поради което по лицето, корема, гърдите и гърба на момичето растат прекалено много косми. В училище нейните връстници са се подигравали с нея, докато една сутрин тя не решила да започне да се бръсне.  До 26-годишна възраст момичето се е срамувало от себе си, но всичко рязко се променило, когато тя успяла да срещне любовта - модел, който твърди за себе си, че не е нито от мъжки, нито от женски пол. Когато Аш разбрал/а за проблемите на Нова, той въобще не бил/а отблъснат/а от това.  Любовта накарала Нова да повярва в себе си и да бъде самата себе си. Тя се отказала от бръсненето и сега се грижи за брадата си с помощта на най-различни козметики. Тя признава, че това за нея е било трудно, но все пак е част от нея и в крайна сметка тя решила да спре да се срамува и да бъде щастлива.  ", "date": "2018.03.11", "title": "Жената-мъж: Бръснах си брадата 10 години, но всичко се промени, когато се влюбих в безполово същество (СНИМКИ/ВИДЕО)"}
{"url": "https://www.blitz.bg/analizi-i-komentari/prof-bozhidar-dimitrov-oprilichi-borisov-na-tsar-boris-iii-v-otnoshenieto-mu-km-rusiya-i-nakhoka-rumen-radev_news585236.html", "text": "Хора на висока и средна позиция в БСП сериозно се замислят дари Корнелия Нинова не е в таен сговор с Бойко Борисов да работи да разсипе БСП. За всеки случай това се говори, разкри в \"Беновска пита\" историкът проф. Божидар Димитров. \"Аз бях член на Висшия съвет на БСП, когато там се появи Корнелия Нинова. \"Но тя не е член на БСП, как ще е във Висшия съвет\", питаше тогава Антон Кутев, той е от махалата. Той беше най-възмутеният от всички, а сега е солта*ак на Нинова\", поясни Божидар Димитров.     Запитан от водещата Илиана Беновска каква реакция очаква от политиците ни при сигурното преизбиране на Путин за президент на Русия идната неделя, професорът каза: \"Те знаят това от 2-3 години и съответно са се подготвили.     Бойко се движи по линията на цар Борис III - Русия е една голяма мечка, а ние - буболечка, и мечката дори да не иска да ни направи нещо, може да ни смачка\", подчерта историкът, който припомни, че износът ни за Русия е скочил 4 пъти.     Проф. Димитров, който е начело на професорско движение за президентска република \"Кан Кубрат\", призова настоящия държавен глава Румен Радев да не се меси в политиката. \"И е време да свикне, че е само една протоколна фигура и да не се меси в политиката, както ужасно му се иска. Ако не, да основе една партия и да се бори за повече правомощия, да се меси в политиката и тъй нататък. А сега да стои мирно, когато вдигат знамена, и да не се бърка в неща, които не са негова работа\", подчерта проф. Димитров.     Според него в сегашния си вид българското президентство е нещо излишно. \"В момента президентството харчи пари, нищо не решава - цялата институция. Важни са институциите и хората начело на тях, които вземат решения - в президентството не могат да вземат нито едно решение, освен да гласуват вето на някой закон, който след седмици отново се прегласува\", обобщи Божидар Димитров. ", "date": "2018.03.11", "title": "Проф. Божидар Димитров оприличи Борисов на цар Борис III в отношението му към Русия и нахока Румен Радев"}
{"url": "https://www.blitz.bg/layfstayl/shoubiznes/rusata-zlatka-sbdna-ednata-si-mechta-sega-obache-kopnee-za-neshcho-mnogo-svyato_news585214.html", "text": "Още от малко момиче Златка Райкова мечтае за сцената и микрофона. Сексбомбата дори прави постъпки да изгрее като певица, но не й стига късмет. Въпреки това така и не се отказва от любовта си към музиката и при всяка възможност демонстрира гласови способности, пише \"Уикенд\". разказва Златка.    Блондинката не крие, че  винаги е мечтала за изяви в чалгата  и първите си стъпки в това поприще е направила преди цели 12 години. Точно тогава стартираха кариерите на Преслава, Анелия и Андреа, но изкусителката нямала техния късмет да пробие и да подпише с мастит продуцент.  Първите си изяви Русата Златка имала още на 18.  Тогава била избрана да замести едно от момичетата в набиращата скорост по онова време чалга формация „Фатално 3“. Интересно е, че мераци да продуцира подобен тип музика проявила Жени Калканджиева, която била създателката на проекта.  След като издава няколко песни, една от дивите в групата се отказва. За да не пропадне напълно проектът, в който са вкарани доста пари за лустросване на певиците,  е повикана по спешност Златка.  С няколко записани песни зад гърба си Райкова успява на няколко пъти да стъпи на сцена в различни кръчми и дори участва в два големи фолк концерта. Въпреки изявите си обаче тя не вижда перспектива в кариерата си на певачка заради ниските хонорари, които получавала. Голяма част от парите на момичетата отивали при продуцентката им, а жалкият остатък се разделял на три. Реално им оставали по 60-70 лева на изява, които изобщо не устройвали амбициозната Златка.    Сбъдвайки детската си мечта за кариера в музиката  Златка обаче не забравя за друга – да има семейство.  Русата фурия скоро няма да се види булка, но поне се надява двамата да имат дете. Макар вече 5 години да излиза с ММА боеца Георги Валентинов, двамата никак не си представят да са женени. Спортистът не смятал скоро да скъсва с ергенския живот, а пък силиконката не искала да го притиска да взима такова важно решение. „Георги е много добър с мен. Толкова е внимателен, че дори няма за какво да спорим. Никога не сме се разделяли, въпреки слуховете за това”, преди време сподели плеймейтката.  Тя и Георги живеят отдавана под един покрив  и нямат никакво съмнение, че може и да създадат наследник. Плеймейтката често се замисляла в тази посока, понеже всичките й приятелки вече имали деца, а тя в никакъв случай не искала да изостава. Дори повдигнала на няколко пъти въпроса пред любимия си, който настоял, че са твърде млади за такава отговорност и може да си поживеят още преди да се превърнат в бавачки. „И двамата не вярваме в брака, но пък се надяваме да имаме дете, дай Боже, скоро”, преди време издаде Райкова.     ", "date": "2018.03.11", "title": "Русата Златка сбъдна едната си мечта, сега обаче копнее за нещо много свято"}
{"url": "https://www.blitz.bg/obshtestvo/regioni/marangozo-koyto-se-zakla-s-maketno-nozhche-pred-sina-si-spukval-ot-boy-zhena-si-petrich-razdelen-na-dve-sled-sluchkata_news585168.html", "text": "Шокиращо черната вест около смъртта на 42-годишния петричанин Николай И., с прякор Марингозо, предизвика противоречиви коментари. Марангозо преряза гърлото си с макетно ножче и издъхна пред 13- годишния си син и майка си, съобщава struma.com. Кървавата касапница се разиграла във фамилния му дом и два дни вече е най коментираната тема в южния град. Всички познават Марангозо, тъй като е  аботил като строител и е помагал на десетки хора в Петрич. Оженил се и имал две деца. Преди време обаче, съпругата му го напуснала и се изнесла от семейното жилище. Според някои, това е основната причина за самоубийството му и показното „харакири“, което си направил, шокирайки най-близките си хора.     Преобладават коментари за това колко много е виновна съпругата му за това, че той е отнел живота си по такъв жесток начин. Жената отнася какви ли не ругатни от „компетентни“, „запознати“ петричани, които я обвиняват за случилото се.     По разкази на безпристрастни хора, всъщност Николай-Марингозо е  злоупотребявал системно с алкохола, твърди регионалният сайт. С години е тормозил съпругата си, пребивал я.     Справка в полицията установила: 3 сигнала от жената за семейно насилие в рамките на няколко месеца. Марингозо е предупреждаван многократно да не доближава съпругата си, да не пие и да не я бие. Семейната война се водила пред двете деца, което принудило майката да се изнесе и се спаси от този системен ад.     Други твърдят, че това не е вярно. По думите им, Марингозо пиел, но чак така сериозно да бие жена си, не било точно така.     Полицията е запозната с драмата у семейството, продължавала с години.     Смъртта на Марингозо потресе близките и приятелите му, които се нахвърлили върху бившата му съпруга, обвинявайки я в изневери, сякаш са били свидетели. Защитници на жената обаче твърдят, че тя търпяла много, но чашата преляла. Те критикуват Марингозо, че дори в последния си миг не пощадил нито невръстното си дете, нито родната си майка, правейки ги свидетел на подобна потресаваща касапница. Случка, която със сигурност ще бележи завинаги живота на едно 13-годишно момче, видяло родния си баща да умира в локва от собствената си кръв.    ", "date": "2018.03.11", "title": "Марангозо, който се закла с макетно ножче пред сина си, спуквал от бой жена си! Петрич разделен на две след случката"}
{"url": "https://www.blitz.bg/zdrave/6-zabludi-za-khraneneto-koito-ni-vredyat_news585244.html", "text": "Всеки ден чуваме най-различни и често противоречиви твърдения за това кое е вредно и кое – полезно, от какво се дебелее и от какво се отслабва. Всеки месец нови проучвания опровергават част от известните до момента. И въпреки това има някои разпространени заблуди за храненето, които вредят повече от други – и на талията, и на здравето, пише obekti.bg. Ето някои от тях.Мазните храни засищат   Не е вярно. Чувството за ситост зависи от съдържанието на въглехидрати в храната, а не на мазнини, затова така ни засищат хляб, картофи и макарони. Печеното на скара е по-здравословно Тъкмо обратното. Ако мазнината от месото капе върху въглените, се образуват канцерогенни вещества, които заедно с дима се издигат нагоре към месото. Ако обичате печеното, по-добре го завивайте в алуминиево фолио. Пилешкото е по-постно от свинското Въпросът е спорен. Защото в печеното заедно с кожата пиле съдържанието на мазнини е по-високо отколкото в свинското филе (17,5% срещу 2%). Бялото пилешко месо без кожа обаче съдържа само 1% мазнини. Маргаринът е нискокалорична алтернатива на маслото Нищо подобно. В 100 г масло има 750 килокалории, в 100 г маргарин - 745. Виждате, че разлика почти няма. Затова пък в маслото се съдържат ценни мастни киселини, подпомагащи работата на сърцето. Суровата храна е по-полезна от сварената или печената Не винаги. Например във фасула и патладжана има токсини, които стават безопасни за човека само след термична обработка. Кафето неутрализира действието на алкохола Напротив. Чаша кафе след обилната трапеза само ускорява постъпването на алкохола в кръвта. Така че не си и мислете, че по този начин ще изтрезнеете бързо, за да седнете зад волана. ", "date": "2018.03.11", "title": "6 заблуди за храненето, които ни вредят"}
{"url": "https://www.blitz.bg/obshtestvo/regioni/razsledvashchite-popadnakha-na-vazhna-sleda-koyato-mozhe-da-razplete-misteriyata-s-izcheznaliya-kray-roman-vissh-politsay_news585273.html", "text": "Запис от видеокамери може да разплете инцидента, след който край Роман тази сутрин изчезна млад мъж, съобщава \"Конкурент\", позовавайки се на свой източник. Петър Христов беше издирван цял ден във водите на река Искър, край които изчезна тази сутрин. Мъжът ударил леко своя \"Фолксваген\" на завой край мястото, в което Малък Искър се влива в р. Искър. Счупено странично стъкло на немската машина доказва, че шофьорът е претърпял инцидент. Той обаче не бил нито толкова тежък, нито опасен за здравето му - това са разказали пред разследващите група студенти, които станали очевидци на инцидента. Те опитали да притекат на помощ на мъжа, който пред очите им потънал във водите на Искъра.  Тъй като на кръстовище, край което е станал инцидента, има монтирани видеокамери, разследващите се надяват да разберат от тях подробности около случката.  Припомням, че водолази с лодка издирваха тялото на мъжа, който изостави в колата си своето яке и документите си. Към края на деня издирването беше прекратено, а подробности се очаква да има в утрешния бюлетин на полицията.  Местните разказват, че изчезналият мъж работи в системата на МВР, но не е висш полицай. Не отговаря на истината и слуха, тиражиран от местен сайт, че е роднина на председателя на общинския съвет в Роман Тихомир Вълчев.  Петър е местно момче. Баща му Христо работи като таксиметров шофьор и е познат с прякора Ицо Таксисто. Майката на ченгето е банков служител.    ", "date": "2018.03.11", "title": "Разследващите попаднаха на важна следа, която може да разплете мистерията с изчезналия край Роман висш полицай"}
{"url": "https://www.blitz.bg/zdrave/ucheni-razkrikha-uzhasyavashcha-tayna-za-zhenite-i-stresa-no-mzhete-sa-dovolni_news585259.html", "text": "\"Трябва да сме в състояние да управляваме стреса, защото ще дойдат по-трудни времена и това, което ще ни спаси, е положителната нагласа\" - Мари Озмънд.Стрес - ние всички си имаме работа с него! Без значение какъв е животът ни, ние всички се справяме със стреса по един или друг начин. Независимо дали става дума за работа, стрес в семейството или връзката ни, никой не е имунизиран. Въпреки това, жените изглеждат по-уязвими към стреса, отколкото мъжете, пише beu.bg.  Според проучване от група експерти, \"Съществените доказателства показват, че жените съобщават ,че изпитват повече страх и са по-склонни да развият тревожни разстройства, отколкото мъжете. По-голямата уязвимост на жените може да бъде частично разбрана чрез изследване на половите различия в етиологичните фактори (причините за възникване на болестите), за които е известно, че допринасят за безпокойството. \" Ако сте жена, може да се справяте със стреса по начини, които са далеч по-различни от тези на вашите колеги мъже. Чудили ли сте се защо? Най-накрая науката има отговор на това, което кара жените да бъдат по-уязвими от стреса, отколкото мъжа. ЕТО 3 НАУЧНИ обяснения защо жените са по-стресирани, отколкото мъжете 1. НОРМАЛНИ НИВА Като се върнем чак до биологията в осми клас, жените и мъжете имат напълно различен хормонален баланс. Това е едно от основните неща, които правят жените далеч по-уязвими от стреса, отколкото мъжете. В сравнение с мъжете, жените са склонни да изпитват повече колебания в хормоните си, отколкото мъжете, което може да направи жените далеч по-уязвими към стреса. \"В сравнение с мъжете, жените изпитват много по-големи колебания в нивата на хормоните, които са свързани със симптомите на депресия. В допълнение към предменструалното дисфорично разстройство, до 15% изпитват следродилна депресия \", казва световният дигитален стратег Кели Маркъс. Въпреки че няма начин да промените хормоните си, ако установите, че страдате от стрес през определени дни на месеца, не забравяйте да поговорите с някой, който може да ви помогне да се справите с него и да се почувствате по-позитивни. 2. СВИВАНЕ НА КРЪВОНОСНИ СЪДОВЕ Не само, че жените са по-уязвими към специфично сърдечно заболяване, когато са под стрес, но сърцата на жените не реагират на стрес по същия начин, както  тези на мъжете. Когато са подложени на стрес, изследването установява, че женските кръвоносни съдове се свиват по-често от тези на мъжете. Свиването на периферните съдове при жените потенциално повишава риска от сърдечно-съдови проблеми и смърт на жените.Стресът кара женските кръвоносни съдове да се стягат и свиват повече, което води до липса на кръвен поток към сърцето и може да предизвика миокардна исхемия. 3. Миокардна исхемия Понякога това, което прави жените по-уязвими от стреса, не е самият стрес, а това, което предизвиква този стрес. Хроничният стрес може да причини увреждане на тялото ни - най-важното - на сърцето ни. Жените са по-уязвими на стрес, защото те са по-склонни от мъжете да страдат от \"миокардна исхемия\" - слаб приток на кръв директно към сърцето. Когато сърцето ви не получи достатъчно кръв, естествено няма достатъчно кислород, което може да причини много сериозни проблеми. Ако сте под голям стрес, бъдете сигурни, че ще говорите с Вашия лекар за риска за сърцето. Ето 3 начина да се справиш със стреса И така, какво правят жените, за да не бъдат толкова уязвими на стрес на първо място? 1. Упражнения Експертите са единодушни, че физическата активност и тренировката са най-важният начин да се справим със стреса в нашия живот. \"Биологично, упражненията изглежда дават на тялото шанс да практикува справянето със стреса. Те принуждават физиологичните системи на тялото - всички, които участват в реакцията на стреса - да комуникират много по-отблизо, отколкото обикновено ... Тази тренировка на комуникационната система на тялото може да бъде истинската стойност на упражнението; колкото по-заседнали сме, толкова повече телата ни отговарят на стреса. \" Намерете приятел или член на семейството, които да тренира с вас, защото с приятел винаги е по-забавно! Упражнението не е добро само за стреса. Добре е да поддържате цялото си тяло и ум физически и психически здрави. Ще изгорите малко енергия и ще се предпазите от стреса. 2. Медитация Всеки тип техника за релаксация работи, медитацията е една от най-добрите за борба със стреса и за поддържане на здраво сърце. Според Харвардското здравно издателство \"Психическият стрес може да ускори ритъма на сърцето и да повиши кръвното налягане; медитацията всъщност може да обърне физиологичните признаци на стрес. \" Всичко, което трябва да направите, е да намерите спокойно място, където да седнете и да отделите известно време, за да фокусирате цялата си енергия върху спокойствие и релаксация. Можете да го направите сутрин или точно преди лягане. Винаги, когато го направите, просто се уверете, че сте си позволили известно време, за да се освободите от стреса и да намалите натиска. 3. Пийте по-малко кафе или алкохол Ако сте  от онези хора, които не могат да започнат деня си без кафе, може да поискате да замените сутрешното си лате. \"... когато се използва прекалено често или в неподходящо време (например през нощта), кофеинът нарушава нормалния ритъм на кортизола ... кофеинът може да повлияе на хормоналния баланс. Но при жените, чиито клетки са устойчиви на инсулин, проучванията показват, че кофеинът повишава глюкозата и инсулиновия отговор \", добавя „Женската здравна мрежа”. Избягването на напитки като кофеин и алкохол може да ви помогне да се справите със стреса много по-добре, тъй като тези вещества всъщност могат да повишат стреса, на който сте подложена. Не е нужно да се отказвате напълно, но намаляването на употребата ще ви даде начален старт при справянето със стреса. Заключителни мисли Дами, дори ако сте по-уязвими от стреса, отколкото от мъжете, все още можете да се борите с проблемите, които може да предизвика стреса. Да знаем щетите, които може да предизвика стреса е първото оръжие, от което се нуждаете, за да се борите с него!  Практикуването на здравословни и положителни начини за справяне със стреса ще ви предпази от уязвимост .  Особено днес, на 8 -ми март! Ето ви още една научно доказана причина да се поглезите и да му изтъкнете повода да ви оцени и зарадва!", "date": "2018.03.11", "title": "Учени разкриха ужасяваща тайна за жените и стреса, но мъжете са доволни"}
