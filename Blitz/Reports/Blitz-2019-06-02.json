{"url": "https://blitz.bg/intsidenti/katastrofi/tezhko-mele-na-trakiya-bmv-e-smachkano-a-drugata-kola-snimki_news677322.html", "text": "\n Тежка катастрофа запуши магистрала \"Тракия\". Toва съобщиха пътуващи шофьори, цитирани от \"Марица\". \n Инцидентът е между тунела и отбивката за Ихтиман в посока София. \n Едната смачкана кола е забита в мантинелата в скоростната лента, а другата запушва аварийната. \n Колите се нижат като през иглени уши между тях. \n Карайте внимателно. \n  \n \n \n", "date": "2019.06.02", "title": "Тежко меле на \"Тракия\": БМВ е смачкано, а другата кола ... (СНИМКИ)"}
{"url": "https://blitz.bg/kriminalni/prestplenie/granichni-politsai-otkrikha-neshcho-neochakvano-pod-avtobus-na-kapitan-andreevo_news677309.html", "text": "\n Двама нелегални мигранти са заловени на ГКПП „Капитан Андреево“ в автобус на българска туристическа фирма, пътуващ от Турция, предаде „Фокус“.  \nТе са пътували под автобуса, като се смята, че са се качили още в Истанбул. Заради проверките има забавяне на граничния пункт. \nОт ГД „Гранична полиция“ потвърдиха информацията. От там уточниха, че днес около 16.00 часа на ГКПП „Капитан Андреево“ гранични полицаи са открили на осите на български автобус, който е влизал от Турция, двама мъже нелегални емигранти. Те са задържани за 24 часа. \nПървоначално двамата са заявили, че са сирийци, но след това е установено, че са алжирец и либиец.\n", "date": "2019.06.02", "title": "Гранични полицаи откриха нещо неочаквано под автобус на Капитан Андреево"}
{"url": "https://blitz.bg/svyat/merkel-s-prvi-dumi-sled-bombata-koyato-khvrli-lidert-na-sotsialdemokratite_news677324.html", "text": "\n Германският канцлер Ангела Меркел увери, че нейното правителство ще продължи работата си, въпреки оставката на лидера германските социалдемократи Андреа Налес, която се оттегли от всички постове в партията, пише БГНЕС.  \n“Това, което искам да кажа от името на правителството е, че ще продължим работата си с цялата си сериозност и чувство за отговорност,” подчерта Меркел по време на среща на своята партия ХДС в Берлин. \nПо-рано консервативната коалиция ХДС/ХСС изрази надежда, че ГСДП няма да напуснат управляващата „голяма коалиция“. \n„Андреа Налес ни информира тази сутрин за намерението си да подаде оставка. Приемам това за сведение и го уважавам”, заяви председателят на ХДС Анегрет Крамп-Каренбауер. Тя определи Налес като силна личност и надежден партньор. \n„Надявам се, че ГСДП колкото е възможно по-скоро ще решат кадровите си въпроси и това няма да навреди на работоспособността на коалицията. Сега не е време за партийни и тактически размишления. Ние както и преди сме привърженици на запазването на „голямата коалиция“, подчерта Крамп-Каренбауер. „Желаем да служим на своята страна, провеждайки добра правителствена политика“, добави тя. \nОт своя страна, лидерът на ХСС Маркус Зьодер призова социалдемократите да осъзнаят своята отговорност пред Германия. „Очакваме, че ГСДП ще внесе своя принос за съхраняването на стабилността на правителството“, каза той в интервю за агенция ДПА. Зьодер също така се надява, че на Налес „не лежи основната отговорност за резултатите на ГСДП на евроизборите“. \nАндреа Налес обяви, че подава оставка като председател на ГСДП, а също така се оттегля и като ръководител на парламентарната група на социалдемократите в Бундестага. Решението й бе взето само седмица след провеждането на изборите за Европейски парламент. На него социалдемократите претърпяха срамно поражение. От втора политическа сила те се свлякоха на трето място, загубвайки в сравнение с евровота през 2014 г. 12%. Освен това, ГСДП за пръв път от над 70 години загуби изборите в Бремен, където победата остана за християндемократите. \nВ същото време стана ясно, че временен председател на ГСДП ще стане премиерът на федералната провинция Рейнланд-Пфалц Малу Драйер, а парламентарната група ще бъде поета от Ролф Мютцених.\n", "date": "2019.06.02", "title": "Меркел с първи думи след бомбата, която хвърли лидерът на социалдемократите"}
{"url": "https://blitz.bg/obshtestvo/regioni/chez-razpredelenie-modernizira-elektrozakhranvaneto-za-nova-promishlena-zona-v-montana-i-5-sela_news677244.html", "text": "\n ЧЕЗ Разпределение България стартира модернизация на електропровода, който захранва селата Липен, Стубел, Трифоново, Сумер, Крапчене и Николово в община Монтана, като проектът ще бъде с особено значение и за сигурността на електрозахранването на нова промишлена зона в гр. Монтана. Компанията съобразява инвестиционните си намерения с тези на общините, за да бъдат успешно и навременно реализирани проектите, които допринасят за икономическото развитие на регионите чрез привличане на инвестиции и разкриване на работни места. \nЧЕЗ Разпределение ще инвестира в проекта над 200 000 лева. С изпълнението му ще се подобри качеството на предлаганата услуга за над 2000 клиенти на дружеството. \nДейностите по модернизация на електропровода ще бъдат съпътствани с временни планирани прекъсвания на електрозахранването през месец юни в посочения район, с цел осигуряване на безопасната работа на служителите и защитата на живота и здравето им. ЧЕЗ Разпределение се извинява за временните неудобства, като ще сведе прекъсванията до възможния минимум.\n", "date": "2019.06.02", "title": "ЧЕЗ разпределение модернизира електрозахранването за нова промишлена зона в Монтана и 5 села"}
{"url": "https://blitz.bg/layfstayl/za-damite/taynata-na-unikalnite-formi-i-seksi-dupe-na-demi-rouz-e-razkrita_news677115.html", "text": "\n 24-годишната британска моделка Деми Роуз не се уморява да радва феновете и любителите на женската красота фотосите си. Този път момичето взе участие във фотосесия, а снимките вече се появиха в мрежата, съобщава The Sun. \n \n Неотдавна британският модел имаше късмет да се снима във фотосесия за KP Pictures, в която тя показа секси формите си в почти невидим бански костюм. \nТози път Деми реши да сподели тайната на зашеметяващата си фигура, така че се пригответе да записвате. \n", "date": "2019.06.02", "title": "Тайната на уникалните форми и секси дупе на Деми Роуз е разкрита"}
{"url": "https://blitz.bg/layfstayl/silno-nachalo-mayka-pya-za-dshcherya-si-na-polufinala-na-glast-na-blgariya_news677333.html", "text": "\n Разтърсващо изпълнение в отбора на Графа на старта на полуфиналите на „Гласът на България“ – Галина Красимирова се заяви като един от категоричните фаворити за чека от 50 000 лв.   \nИзключително емоционалното парче отразява едно към едно драматичната история на самотната майка от Сливен. Текстът се върти около любимия човек, за който мислиш в последния си час, а във видеото едно самотно дете се лута в търсене на близките си, рисувайки лицата им по стените на опустошени от война сгради.  \nГалина е изоставена от бащата на бебето си ден преди да роди, дъщеричката й е с лека форма на аутизъм и в момента живее в Сливен при баба си. Причината Галя да е разделена от детето си е повече от тривиална – в София тя не заработва достатъчно, за да издържа първокласник, а деформираната й след раждането фигура й е затворила всички врати към пеенето по заведения. За Галина скокът й на полуфинал на „Гласът на България“ е шанс да повярва в себе си и в мечтата да заживее пълноценно с дъщеря си. От екипа на продукцията издават, че сърцатото й изпълнение е обяснение в любов именно към малкото момиченце. Осем солови изпълнения и четири дуета между съотборници ще се борят за зрителските симпатии на полуфинала в най-оспорваното музикално състезание в ефира. \nКонцертът бе открит ударно от Мария Величкова, бялото момиче с черен глас в отбора на Камелия, която ще се бори за победа и с Тино Хаджиев. По пътя към титлата „Гласът на България“ Михаела Филева ще мине под ръка с лиричния трубадур Христиан Ненов и 16-годишната Надежда Александрова. Освен Галина, във вокалната армия на Графа зрителския вот повели да остане и стругарят Атанас Кателиев. Иван Лечев ще опита да задържи короната си с вокални диаманти като Ива Георгиева и рок гуруто от столичния ъндърграунд Никеца. Кои четирима участници ще се доближат до чека от 50 000 лв на големия финал на 9 юни, решават хората пред малкия екран, които могат да подкрепят своя любимец с до 20 смс-а на номер 16 700.\n", "date": "2019.06.02", "title": "Силно начало! Майка пя за дъщеря си на полуфинала на „Гласът на България“"}
{"url": "https://blitz.bg/zdrave/ustanovena-e-idealnata-prodlzhitelnost-na-seksa_news677222.html", "text": "\n Установена е идеалната продължителност на сексуалния контакт за мъже и жени.  Проучване е проведено от сайт за запознанства Saucy Dates. \n \n", "date": "2019.06.02", "title": "Установена е идеалната продължителност на секса"}
{"url": "https://blitz.bg/intsidenti/stikhii/mvr-s-prvi-danni-sled-vodniya-apokalipsis-v-plovdiv-video_news677330.html", "text": "\n Сигнали за множество закъсали автомобили в Пловдив са получени в полицията по време на пороя. Високо е нивото на водата на бул. \"Васил Априлов\", Гладстон, възел Скобелева майка, Коматевско възел. \nКъм момента няма информация за бедстващи и пострадали хора, пише \" \". \nЕкипи на пожарната работят по отводняването, полицейски служители подпомагат трафика. \n \n \n \n \n", "date": "2019.06.02", "title": "МВР с първи данни след водния апокалипсис в Пловдив (ВИДЕО)"}
{"url": "https://blitz.bg/intsidenti/navrkh-1-yuni-tri-detsa-zagubikha-vsichko-video_news677246.html", "text": "\n Навръх 1 юни три деца останаха без дом. Те са на 5, 7 и 9 години. Къщата им в Никопол изгоря до основи. Останали са живи, защото дядо им успял да ги изведе боси и почти голи, преди пламъците да изпепелят и тях, съобщава Нова телевизия. \n  \nПричината за пожара е неясна, защото единственият включен електроуред бил хладилникът. За трагедията на семейството от Никопол разказаха техни съграждани и помолиха да не оставяме децата и роднините им на неизвестността. \n  \n„Гасиха го 2-3 часа. Много буен беше огънят. То само гърми, трещи“, разказва бабата. Според нея, причината може да е късо съединение. \n  \n", "date": "2019.06.02", "title": "Навръх 1 юни три деца загубиха всичко (ВИДЕО)"}
{"url": "https://blitz.bg/intsidenti/vodniyat-ad-preksna-svatba-v-khaskovo_news677259.html", "text": "\n Кметът на Хасково Добри Беливанов свика Кризисния щаб на заседание, за да се анализират щетите от проливния дъжд от снощи. Това съобщиха от пресцентъра на Общината. \n  \nВ заседанието участваха представители на пожарна, полиция, „Общинска полиция“, ВиК. \n  . Огромното количество вода е нанесло щати най-вече по уличната инфраструктура, има наводнени магазини, мазета подземни гаражи. \n  \nНяма бедстващи или пострадали хора, няма прекъснати пътища до села в общината. Всички улица в града са проходими, отчете щабът. Установено е пропадане на част от мост над дере по бул „Никола Радев“ (пътя за кв. „Болярово“). \n \n \n \nСвлякла се е земна маса в участък от около 6-7 метра от тротоара на пътя, подкопан е с около 20 сантиметра и асфалтът. Това наложи ограничаване на движението в този участък на платното, защото има вероятност да пропадне. От Общинско предприятие (ОП) „Екопрогрес“ поставят необходимата сигнализация със знаци и ограничителни ленти в участъка. \n  \nНаводнени приземни етажи на къщи има на улица „Пионер“, където проблем се създава от недостатъчен дебит на канализацията и запушване с боклуци от близкото дере. Там ще бъде изпратена техника от ОП „Екопрогрес“ за да изчисти инертните материали, а от ВиК-Хасково ще осигурят машина „Вома“ за почистването на канализацията. \n \n \n \nОт пожарната продължават да отводняват мазета, асансьорни шахти и подземни гаражи. Към този час се изпомпва водата с дълбочина над два метра от комплекс „Ривърхаус“, отводняват се още помещения на улица „Тутракан“. \n  \nПовече от 20 отводнявания са извършили от снощи до днес служителите на пожарната. Отстраняват се паднали дървета на улиците „Ихтиман“ и „Драгоман“. Общо 110 сигнала са получени снощи от дежурния в Община Хасково. Част от тях са на граждани, други са предадени чрез тел 112. \n  \nБез ток са били селата Нова Надежда и Узунджово, прекъсване на електричеството е имало и в хасковските квартали „Куба“, „Любен Каравелов“ и „Ручока“. Още снощи електрозахранването е възстановено. Наводнени са денонощен магазин до Бизнесцентъра, магазин за цветя до Бизнесцентър 2, магазин за авточасти на бул „България“. Свлякла се е ограда на двор на улица „Кавала“ 15. \n \n \n \nИма сигнал за наводнен сватбен салон до сградата на ПГТАТ „Н. Вапцаров“ (Автото). В момента на наводнението в салона е имало сватбено тържество. \n  \nПолучени са сигнали за отнесени от водата автомобили. Такава кола на улица „Акация“ се е блъснала в няколко други, паркирани на улицата. Водата е повлякла автомобил до сградата на ОДМВР в Хасково. \n  \n \n", "date": "2019.06.02", "title": "Водният ад прекъсна сватба в Хасково"}
{"url": "https://blitz.bg/intsidenti/katastrofi/svatbari-stvorikha-strashen-krvav-koshmar-na-ptya-kray-radomir_news677281.html", "text": "\n Жена загина в тежка катастрофа на разклона за село Извор, Радомирско, мъж е в тежко състояние, а момче е закарано в „Пирогов“. В събота към 19,30 часа се ударили две коли, едната идвала от Радомир в посока Кюстендил, а другата излизала на пътя откъм село Дебели лаг. \nСемейство се връщало от сватба в земенското село Пещера, зад волана на колата била жена, съпругът й бил до нея, а на задната седалка момчето. От Радомир идвало „Ауди“ с висока скорост, управлявано от жена, в колата имало момиче. На разклона водачката на автомобила със сватбарите, идващ от Делели лаг, не спазила предимство и се ударили в аудито. При удара аудито излетяло от пътя, преминало през канавката и се спряло в бившия стопански двор, пише \"Струма\".  \nПри тежкото произшествие е загинала жената от колата, идваща от Дебели лаг. Тя е родена през 1973 година, съпругът й е настанен в пернишката болница в тежко състояние, а детето е закарано в „Пирогов“. Жената и момичето от аудито не са пострадали сериозно, закарани са в „Пирогов“, където са прегледани и освободени. \n", "date": "2019.06.02", "title": "Сватбари сътвориха страшен кървав кошмар на пътя край Радомир"}
{"url": "https://blitz.bg/svyat/uzhas-vv-venetsiya-gigantskiyat-kruizen-layner-e-pomel-key-i-korabche-snimkivideo_news677284.html", "text": "\n Круизен кораб се удари в кей и в туристическо корабче във Венеция и при инцидента бяха ранени четирима души, предадоха италианските медии. \nСблъсъкът станал в канала Джудека, разделящ Венеция от остров Джудека. \n Круизният кораб Ем Ес Си Опера изгубил контрол и се блъснал в кея в района на Сан Базилио-Дзатере, като предизвикал истинска паника сред хората на кея. После той се ударил в туристическо корабче. Двама от ранените са откарани в болница за преглед, а другите двама са леко пострадали. Националността им засега не е известна. \n Предполага се, че круизният кораб, теглен от влекачи в канала, е изгубил контрол, след като се е скъсал един от кабелите, свързващи го с влекачите. Заради силното течение италиано-швейцарският лайнер не успял да спре, когато то го тласнало към кея и към другото туристическо корабче там. \n Във Венеция тече дебат от дълго време дали да се допускат круизни кораби в центъра. Каналите на града и без това са задръстени от корабчета, водни таксита и гондоли. \n", "date": "2019.06.02", "title": "Ужас във Венеция: Гигантският круизен лайнер е помел кей и корабче (СНИМКИ/ВИДЕО)"}
{"url": "https://blitz.bg/intsidenti/katastrofi/ad-na-ptya-bmw-vletya-s-210-kmch-pod-tir-snimkivideo_news677029.html", "text": "\nШофьор на паркиран голям камион се намирал вътре в машината, когато усетил силен удар. Той излязъл да види какво се е случило и се натъкнал на ужасна гледка - катастрофирал BMW E38 7 Series, който преди това се врязал в тира с голяма скорост. \nВ салона на колата може да се види, че скоростта е \"замръзнала\" на почти 210 км / ч. Удар от подобен характер и при тази скорост на практика не оставя място или време за маневриране. \n \n", "date": "2019.06.02", "title": "Ад на пътя: BMW влетя с 210 км/ч под тир (СНИМКИ/ВИДЕО)"}
{"url": "https://blitz.bg/intsidenti/uzhas-v-ostra-mogila-raketa-se-zabi-do-legloto-na-spyashcha-staritsa_news677297.html", "text": "\n Ракета срещу градушки падна върху къща в старозагорското село Остра могила, проби покрива и се заби на сантиметри от леглото на спяща старица. По чудо 91-годишната Стефка Бонева е останала невредима, минути преди ракетата да падне на пода там е седял синът й Марин, съобщава \"Стандарт\". \n Противоградна ракета е била изстреляна към 02,20 часа на 2 юни от полигон за борба с градушките в землището на старозагорското село Петрово.Само в петък от полигона са били изстреляни над 250 ракети. Според посетилите мястото на произшествието експерти дългото около 30 см парче с химикал вътре е част от противоградната ракета Лоза 3 , които се ползват от националната служба за борба с градушките. \n Типът Лоза 3 се произвеждат от „Стройпроект“ Е OOД, собственост на Христо Крушарски, който има свои заводи както у нас, така и в Аржентина. \n Това е пореден случай на невзривили се в облаците ракети, коментират запознати, миналата седмица такова парче е паднало пред паркиран в краен квартал на Стара Загора автомобил, няколко инцидента имало и в други старозагорски села. \n   \n", "date": "2019.06.02", "title": "Ужас в Остра могила! Ракета се заби до леглото на спяща старица"}
{"url": "https://blitz.bg/intsidenti/katastrofi/razbra-se-koy-e-plovdivskiyat-politsay-ot-zrelishchnoto-mele-kray-garata_news677307.html", "text": "\n Млад полицай от Първо районно управление на МВР е катастрофиралият в събота сутринта шофьор в кръговото срещу Централна гара в Пловдив, пише „ “. Той работи към Охранителна полиция при участъка в Кючук Париж и има скромен трудов стаж като униформен – не повече от две години. \nПрипомняме, че водач в нетрезво състояние се заби с джипа си „Хонда“ в градинката на колелото до гарата, като събори билборд и се блъсна в дърво. Оказа се, че служителят на реда е шофирал след употреба на алкохол. Заедно с него в колата е имало и друг човек, който се е возел до него. \nПроизшествието стана около 5,30 ч. в събота. Пристигналите на мястото униформени колеги на водача го изпробвали с дрегер и пробата дала положителен резултат. По време на инцидента катастрофиралият полицай не е бил на работа. \nВ катастрофата няма пострадали, но са нанесени много материални щети както на рекламното съоръжение, така и на джипа. В момента смачканата кола се намира в двора на пловдивския КАТ. \nПо случая е образувано следствено дело.\n", "date": "2019.06.02", "title": "Разбра се кой е пловдивският полицай от зрелищното меле край гарата"}
{"url": "https://blitz.bg/intsidenti/stikhii/apokalipsist-vrkhletya-tuzla-snimkivideo_news677270.html", "text": "В североизточния град Тузла в Босна и Херцеговина е обявено бедствено положение. Обилните валежи в района предизвикаха преливане на река Яла и активиране на свлачища, предава radiosarajevo.ba.\n Има и причинени огромни материални щети. \nНякои пътища и мостове са повредени, а част от водопроводната мрежа е прекъсната, констатира на извънредно заседание градският щаб за гражданска защита. Активирани са най-малкото 10 свлачища и около 50 обекта в града са застрашени. Последиците от наводненията се отстраняват. \n \n", "date": "2019.06.02", "title": "Апокалипсисът връхлетя Тузла (СНИМКИ/ВИДЕО)"}
{"url": "https://blitz.bg/politika/vmro-shche-iska-pregled-na-dogovora-na-koalitsiyata_news677254.html", "text": "\n ВМРО ще поиска преглед на споразумението, по което работи управляващата коалиция, съобщи Искрен Веселинов, заместник-председател на партията и на парламентарната група „Обединени патриоти“, цитиран от БНР. \n „Смятам, че това е нормално. Ние сме по средата на мандата и ако нещо не върви, трябва да заявим, че не върви и да търсим решение на проблемите. Това е първото, което трябва да се направи и всичко оттам насетне ще последва естествено“, каза той. \n Веселинов определи като „логичен“ резултата на ВМРО на европейските избори, „като резултат от работата, която партията свърши в парламента и управлението“. „Тръгнахме без тревога към тези избори“, каза още той. \n Веселинов каза още, че единодействие в така наречената „малка коалиция“ няма от есента на миналата година. \n „Нямаме намерение да поставяме въпроса за това споразумение, но имаме намерение да разберем съществуват ли партньорите ни като такива. Бихме инициирали такава среща, ако видим желание за съвместна работа. Инициирахме достатъчно поводи, но без конкретен резултат“. \n В същото време Веселинов определи като „нормална“ комуникацията с ГЕРБ. \n", "date": "2019.06.02", "title": "ВМРО ще иска преглед на договора на коалицията"}
{"url": "https://blitz.bg/zdrave/khirurg-posochi-dva-inovativni-metoda-za-diagnostika-i-profilaktika-na-rak-na-grdata_news677148.html", "text": "\n Еластографията е иновативен метод за разграничаване на доброкачествените от злокачествените лезии на гърдата. А идеята на термографията на млечна жлеза е осъществяване на ранен скрининг, като целта е този метод да се поема от Здравната каса. \nКаква е същността, какви са основните предимства и каква е разликата между тези два иновативни метода за диагностика и профилактика на рака на млечната жлеза? \nОтговор на тези и още въпроси, вижте в интервюто с д-р Мая Балабанова - специалист-хирург в УМБАЛ “Св. Марина”- Плевен и болница “Д-р Георги Странски” - Плевен.   \n", "date": "2019.06.02", "title": "Хирург посочи два иновативни метода за диагностика и профилактика на рак на гърдата"}
{"url": "https://blitz.bg/zdrave/za-da-svalite-loshiya-kholesterol-e-neobkhodimo-da_news677077.html", "text": "\n Когато се заговори за висок хорестерол, хората често се притесняват, тъй като той е изключително вреден за здравето. \nМножество изследвания са потвърдили връзката между високите нива на холестерол и риска от инсулт, инфаркт и сърдечносъдови проблеми.  \nЕдин от начините да контролираме високия холестерол без хапчета е чрез правилна диета. Специалистите отбелязват, че определени храни могат да понижат нивото на \"лошия\" холестерол.  \nУчените препоръчват консумацията на храни с разтворими фибри и такива с ненаситени мазнини.  \n", "date": "2019.06.02", "title": "За да свалите \"лошия\" холестерол, е необходимо да..."}
{"url": "https://blitz.bg/zdrave/kak-da-se-predpazim-ot-venozna-bolest-i-razshireni-veni-obyasnyava-spetsialist_news677107.html", "text": "\n Проф. Марио Станкев е изпълнителен директор на Националната кардиологична болница и член на Управителния съвет на Българското национално дружество по съдова и ендоваскуларна хирургия и ангиология. \nЕто какви препоръки даде той за превенция на разширените вени и на хроничната венозна болест.  - Проф. Станкев, какво представляват разширените вени и хроничната венозна болест? \n- Разширените вени са заболяване, при което се наблюдава прекомерно удължаване, разширение и нагъване на венозната стена. Постепенно вените загубват своята еластичност и се деформират. Хроничната венозна болест представлява деструкция на венозната стена, което води до увреждане на клапния апарат. \nКогато венозните клапи вече не действат правилно и връщат кръвта обратно, се получава венозен рефлукс в подбедриците и стъпалата. Вените движат кръвта от долните крайници към сърцето, но при заболяване се забавя скоростта на кръвния ток в тях и настъпва повишение на вътревенозното налягане (венозна хипертония).  \n", "date": "2019.06.02", "title": "Как да се предпазим от венозна болест и разширени вени, обяснява специалист!"}
{"url": "https://blitz.bg/zdrave/mayka-mi-prekara-insult-na-kolko-bolnichni-dni-imam-pravo_news677112.html", "text": "\n През 2018 г. майка ми прекара инсулт. Досега не съм ползвала болничен, но се налага. На колко календарни дни имам право еднократно и сумарно за една календарна година?  \nКой личен лекар трябва да го издаде, когато не сме при един и същ? Ако знаете, кажете моля какъв процент се изплаща от дневното трудово възнаграждение? \nС този въпрос се обърна към редакцията на в. \"Доктор\" и Zdrave.to Янка Христозова от гр. Велико Търново. \n", "date": "2019.06.02", "title": "Майка ми прекара инсулт, на колко болнични дни имам право?"}
{"url": "https://blitz.bg/zdrave/polezni-sveti-kak-da-se-predpazite-ot-dermatit-i-nevrodermit_news677117.html", "text": "\n Атопичният дерматит се появява най-вече през студеното време, особено остро реагират децата, дори и новородените. \nИмайте предвид, че червените бузки, които бабите и дядовците толкова много харесват, всъщност са първата проява на атопичен дерматит.  \n“Невродермитът е последният стадий на екземата, когато тя не е лекувана ефективно. Атопичният дерматит се превръща в невродермит, ако не се лекува с годините. При невродермит кожата е уедрена, в смисъл, все едно я гледаш през лупа, наподобява кожата на гущер. Освен това е по-суха, по-груба, все едно е увеличен релефът й. \n \n", "date": "2019.06.02", "title": "Полезни съвети как да се предпазите от дерматит и невродермит"}
{"url": "https://blitz.bg/politika/ninova-za-borisov-ogromna-krachka-e-che_news677237.html", "text": "\n За 2 години не успяхме да покажем, че сме различните - твърде малко беше времето, за да променим у хората усещането, че всички сме еднакви. Това каза лидерът на БСП в оставка Корнелия Нинова в предаването „Денят започва с Георги Любенов“ по БНТ във връзка с резултатите от европейските избори.  \n„Българите ни наказаха всички - еднакво и заедно, с негласуване. Това е много силен знак към нас. Те ни казват „Не ви харесваме еднакво“. Това е въпрос, за който всички трябва да мислим, ако мислим за България, а не за тесни партийни интереси“, заяви лидерът на БСП. Нинова обясни, че цел на всяка опозиция е да спечели изборите, но не е имало революционна обстановка. Тя отбеляза също, че при социологическите проучвания са показали едно интересно разминаване в нагласите на обществото - 65% заявяват, че искат промяна в управлението, но на въпросът искат ли предсрочни избори отговорът е „Не“. Т.е. има очакване за смяна на правителството, но няма желание за предсрочни избори. \n„БСП е единствената партия, която повиши подкрепата си в гласове с 50 127 гласа, единствените, които имат един мандат повече и имаме пробив в 4 областни града - печелим Добрич, Ямбол, Видин и Плевен и 65 общини, където досега трудно сме го правили и особено на европейски избори това е показателно. Това са обективните числа и повод да имаме самочувствие и желание да продължим. Също толкова обективен факт е, че загубихме тези избори и че трябва да коригираме това, което сме сгрешили, за да продължим напред“, отбеляза тя. \n„Търся причината в нещо много по дълбоко и по-сериозно от БСП. Имат значение листата, посланията, кампанията, обиколките , но на мен ми изглежда, че това са елементи от една много поголяма картина и образ на БСП. Защо не привлякохме този негативен вот към правителството, който съществува? Защото не успяхме за тези 2 години да покажем, че сме различните от тях. Твърде малко време беше, за да променим в съзнанието на хората това усещане, че всички сме еднакви, че всички сме от Прехода, статуквото, че всички се борим единствено да дойдем на власт, за да се обогатим. Дадохме много сигнали, че не така - с отказа да влезем в правителството, с отказа да се договаряме задкулисно по различни законопроекти, с битката ни срещу олигархията. Ние показвахме, че сме различни - алтернативен бюджет, Алтернативна програма за развитие на България и въпреки това не успяхме да кажем, че ние сме разбрали, че преходът беше сгрешен, искаме да променим това - новото ръководство, новите лица имаме различна визия за управлението“, каза още Корнелия Нинова. \nОгромна крачка е осъзнаването на премиера Борисов, че има корупция\", посочи още Нинова. Имаме шанс политиката изцяло да се промени в резултат на този избор. Ако ние сега внесем отново промените в ДДС, те имат шанс да минат. Това е голяма промяна в посока данъчна политика и социална, за които се борим от три години и не минават“, посочи тя. „Има промени в ГЕРБ. Осъзнаването при премиера, че има проблем корупция е огромна крачка. Ние три години тръбим, че има корупция, даваме примери, този проблем се отричаше. Те наричаха нашето поведение омраза и жлъч. Сега са узрели за факта, че има корупция и трябва да се решава“, добави тя. „Ние, промените, които правим вече трета година, виждам, че започват да дават лека-полека резултат. В БСП има две мнения, едното е това, което застъпваме аз и ръководството. Другото е на тези колеги, които оспорват политиката. Лидерството е функция. Кого ще си избере партията е най-лесният въпрос. Дали БСП трябва да сменя курса си на политика - това за мен е същественото“, допълни Нинова. Тя изтъкна, че в БСП се карат за пътя на левицата и за политиките. По думите ѝ по време на пленума срещу нея е имало обвинения защо подкрепя кандидатурата на Лаура Кьовеши за европейски прокурор, както искане да не настоява за промяна на фискалната политика.\n", "date": "2019.06.02", "title": "Нинова за Борисов: Огромна крачка е, че..."}
{"url": "https://blitz.bg/zdrave/nikoga-ne-kupuvayte-ot-supermarketa-tezi-4-khrani_news677140.html", "text": "\n Много се е изговорило за ползата и вредата от дадени храни в магазините. Истината обаче е, че хората често не се замислят, когато си пазаруват от супермаркетите.  \nГрешка е да мислим някои храни за полезни. Учените отбелязват, че на пръв поглед дори най-безопасните продукти, които ежедневно си купуваме, могат да бъдат много вредни.  \nЗатова е важно да знаем от кои храни трябва да стоим далеч, когато отидем на пазар в супермаркета.  \nСпециалистите обръщат голямо внимание на 4 специални продукта, които да не купувате.  \n  \n", "date": "2019.06.02", "title": "Никога не купувайте от супермаркета тези 4 храни!"}
{"url": "https://blitz.bg/zdrave/ucheni-predupredikha-za-smrtonosnata-opasnost-ot-napitkite-v-metalni-kutii_news677219.html", "text": "\n Напитките в метални кутии могат да нанесат смъртоносна вреда на човешкото здраве. До такива изводи са достигнали руски учени. \n  \nТе поясняват, че когато напитката се съхранява в кенче, в течността може да попадне алуминий, който може да се разтвори в различна среда – алкална, солена и кисела. \n  \nВсичко това може да допринесе са за развитие на сърдечносъдови заболявания, а също и за проблеми със зъбите. \n  \nПо време на експеримент участниците цяла седмица не са консумирали напитки в кутии. След това било установено, че показателите за здравето им са се повишили. \n", "date": "2019.06.02", "title": "Учени предупредиха за смъртоносната опасност от напитките в метални кутии"}
{"url": "https://blitz.bg/zdrave/britanski-ucheni-razkrikha-ploda-koyato-predpazva-srtseto_news677142.html", "text": "\n Ново изследване на учени от Източна Англия установи, че консумацията на 150 грама дневно от един плод предпазва от сърдечносъдови заболявания. \nПроучването е било проведено с участието на 138 души с наднормено тегло или затлъстяване. \nДоброволците били на възраст между 50 и 75 години с метаболитен синдром (комбинация от високо кръвно, затлъстяване и висока кръвна захар). \nРезултатите сочат, че този плод намалява риска от сърдечносъдови заболявания с 12 до 15 процента.  \n", "date": "2019.06.02", "title": "Британски учени разкриха плода, която предпазва сърцето"}
{"url": "https://blitz.bg/zdrave/vodya-zdravosloven-nachin-na-zhivot-no-poluchavam-pristpi-na-aritmiya-zashcho_news677145.html", "text": "\n На 35 години съм и най-общо казано, нямам лоши навици, стремя се да водя здравословен начин на живот.  \nПроблемът е, че от известно време получавам пристъпи на аритмия. Консултирах се със специалист, но всички изследвания са в норма. \nПрепоръча ми да си почивам повече и да не се притеснявам. Възможно ли е натоварената ми работа да е причина за аритмиите? Трябва ли да ми се предпишат някакви лекарства? \nС този въпрос се обръща към нас Нина Щерева от град Кърджали. \n", "date": "2019.06.02", "title": "Водя здравословен начин на живот, но получавам пристъпи на аритмия - защо?!"}
{"url": "https://blitz.bg/zdrave/vizhte-kakvo-mozhe-da-dovede-do-infarkt-pri-zhenite_news677147.html", "text": "\n Има много изследвания, които твърдят, че женените мъже живеят по-дълго от ергените.  \nСемейният живот оказва влияние върху пълноценното и навременно хранене, редовния секс, чувството за стабилност. \nУчудващо е, но жените са по-малко зависими от съпрузите си. \nВ проучването са участвали 16 хиляди американци на възраст от 45 до 65 години. В началото на наблюденията всички участници в проучването са били семейни, но през годините много от тези семейства се разпадат.  \n", "date": "2019.06.02", "title": "Вижте какво може да доведе до инфаркт при жените"}
{"url": "https://blitz.bg/politika/borisov-raztseluva-rusa-daskalitsa-i-otpravi-unikalno-predlozhenie-snimkivideo_news677241.html", "text": "\n Първата спирка в Сливенска област на премиера Бойко Борисов, който вози в автомобила си министрите на образованието и финансите, беше Професионалната гимназия по селско стопанство в Нова Загора. \n  \n„2018 година над 1000 училища и детски градини са ремонтирани. Много повече от предходните години. Тече цялостно обновяване по програмата „Региони в растеж“, отчете образователният министър. \n  \nПремиерът се срещна с директорката и учителките и дори се пошегува с една от тях, след като разбра, че преподава философия: „Ела сега да философстваме с теб“. \n \n \n \nПо време на цялата си обиколка в училището и салона Борисов се оглеждаше за въпросната учителка: „Ела ние да си философстваме, тя директорката няма да има нищо против“. Накрая не пропусна и специално да се сбогува с нея. \n  \nБорисов огледа сградата на училището отвътре и отвън и остана доволен: „Изглежда добре, поне на външен вид“. \n  \nВътре той разгледа кабинетите по готварство и винопроизводство, а учителките демонстрираха новата интерактивна дъска в една от класните стаи. „Такова нещо трябва да има във всяко училище“. \n  \nЗа да демонстрират възможностите на устройството учителките показаха материал от сайта на общината от детската градина, където се чества Деня на Ботев. Предложиха да му покажат и абитуриентите, но Борисов ги отряза: „Абитуриентите знам как ги изпращате“. \n  \nСлед като огледа и спортната зала на училището, премиерът беше помолен за снимка. „С ръководството имаме, дайте с учителите“, каза той и събра около себе си директорката и учителите. \n  \n„Най-много трябва да се дава за образование“, коментира Борисов. \nТова, което сме обещали, го изпълняваме. За образованието министър Владислав Горанов дава пари без да се замисля, отбеляза премиерът Борисов и подчерта, че ще продължи да се изпълнява програмата и ангажимента за увеличение на учителските заплати. \n  \n„1000 училища правим в момента. Искам да ги видя всичките“, заяви той на образователния министър Красимир Вълчев. \n  \n„Тук се отбих само за да видя училището. Ще дойда пак да видим и другите работи“, заяви той. \nМинистърът на образованието Красимир Вълчев отбеляза, че гимназията в Нова Загора е една от общо 140-те професионални учебни заведения, които се ремонтират по ОП „Региони в растеж“. Този програмен период са приоритизирани професионалните училища, заяви министърът и добави, че в областта са отпуснати общо 15 млн. лв. европейски средства. \n  \nОбиколката продължава към Котел и Сливен.\n \n \n \n \n \n \n \n  \n", "date": "2019.06.02", "title": "Борисов разцелува руса даскалица и ѝ отправи уникално предложение (СНИМКИ/ВИДЕО)"}
{"url": "https://blitz.bg/politika/ninova-s-neochakvano-predlozhenie-za-bitka-mezhdu-borisov-i-radev-vsichko-drugo-e-punta-mara_news677242.html", "text": "\n На следващите избори Борисов да се кандидатира срещу президента Радев за президент и ако го бие, тогава да каже „Аз победих Румен Радев“. Това каза лидерът на БСП в оставка Корнелия Нинова в предаването „Денят започва с Георги Любенов“ по БНТ. \n„На следващите избори Борисов да се кандидатира срещу Румен Радев за президент и ако го бие, тогава да произнесе това изречение. Аз победих Румен Радев. Сега просто може да каже, че е победил БСП“, добави тя. „За да кажеш, че си победил Румен Радев, трябва да се явиш срещу него на избори и да го победиш. Всичко друго е Пунта-мара, както се изразява г-н Борисов“, добави тя. \nПопитана къде е Елена Йончева и защо не е дала изявление след изборите, тя каза: „Тук е. Формално изчакахме заявленията в петък. Най-вероятно сега ще я чуете“. Според нея БСП често е упреквана, че не е лоялен член на ПЕС. „Очевидно, че в рамките на ПЕС ние сме едни от първите три,“ посочи тя. \nНа въпрос какво означава връщането на БСП в парламента, Нинова отговори: „Рестарт на парламента - докато ни нямаше, нямаше парламентарен живот. Приеха се няколко закона, които с нищо не променят живота на българските граждани. Нямаше дискусии и дебати. Кворум на ръба. Това не е парламентарен живот. Смятам, че с нашето връщане ще се рестартира парламентарният живот по същество,“ поясни Нинова\n", "date": "2019.06.02", "title": "Нинова с неочаквано предложение за битка между Борисов и Радев: Всичко друго е Пунта-мара"}
{"url": "https://blitz.bg/analizi-i-komentari/psikholog-borisov-nito-e-pritesnen-nito-e-shchastliv-sled-izborite_news677247.html", "text": "\n На тези избори се харесаха всички послания, които внушават предвидимост на зрителя, отбеляза в предаването „Тази неделя” психологът Росен Йорданов. ,,Всеки човек в начина, по който израства и се възпитава, се научава да крие определено чувство, тоест той по-рядко го презентира на близките си и на по-широката аудитория. Това е емоция, която той не желае да показва\", обясни психологът. \n По думите при лидера на ГЕРБ и премиер Бойко Борисов ясно личи, че семейният модел и начинът, по който е развиван, е бил санкциониран неговия нарцисизъм и егоцентризъм и всъщност през цялото време на неговото публично поведение, той внимателно се опитва да прави своя егоцентризъм чаровен и успява в голяма степен. ,,Аз мога да обобщя неговото явяване преди и след изборите със следното – той нито е толкова притеснен преди изборите, нито е толкова щастлив след изборите‘‘, каза Росен Йорданов като коментар на изказванията и действията на Бойко Борисов след изборите. \n За оттеглянето на Цветан Цветанов от челната позиция в ГЕРБ Росен Йорданов коментира, че вижда огорчение. \n ,,Господин Цветанов е особено огорчен, въпреки че неговото публично поведение е доста сдържано, лишено от богати емоционални нюанси, но определено по начина, по който изговаря думите, разочарованието му е много дълбоко‘‘. Според него нито един от двамата – нито Борисов, нито Цветанов, не излиза като победител от случката. \n В анализа си за Корнелия Нинова психологът посочи, че тя излъчва бригадирски плам, но с поведението си прикрива факта, че не се чувства достатъчно искрена и откровена. \n ,,Никога не греша\", това казва усмивката на Корнелия Нинова. Това според Росен Йорданов обаче не се получава добре и според него е проличало, че оставката й като лидер на БСП не е влизала в нейните планове. \n", "date": "2019.06.02", "title": "Психолог: Борисов нито е притеснен, нито е щастлив след изборите"}
{"url": "https://blitz.bg/politika/mlada-mayka-narushi-zakona-zaradi-premiera-snimkivideo_news677249.html", "text": "\n Млада майка предизвика истински смут, заради поведението си на пътя. Докато премиерът сядаше зад волана с кмета на Сливен и нежното острие на ГЕРБ Десислава Атанасова, за да инспектира града, жената съзряла Борисов. Тя спря колата си насред улицата и се затича към министър председателя за да се го помоли да се снима с него и децата ѝ. \n\"Ама гледай как спря. Чакай да слезем да не стане някакъв сакатлък\", предложи Борисов. След като се щракна с всички желаещи, премиерът пак се качи зад волана и се накара, макар че кметът на Сливен оневини жената, като обясни, че гардовете от НСО са обезопасили ситуацията. \nПо-рано премиерът Бойко Борисов инспектира ремонтните дейности на пътя София-Бургас в участъка между Стара Загора и Сливен. „Най-много катастрофи ставаха тук и се избиваха, а сега отдолу минава магистралата. Този път целия до Сливен го ремонтираме, за да може да го ползват хората. Беше много разнебитен. Сега дървета, канавки, основно покритие – всичко се изрива и се преасфалтира наново. Няма събота, няма неделя – всичко работи, защото гонят графици“, коментира Борисов. \nПремиерът разговаря с един от работниците, който обяснява, че ремонтираният участък е с дължина от 23 км и е от Сливен до границата с Област Стара Загора. „Два пласта асфалт, фрезовани, почистване на канавки, почистване на храсти и млада гора – пълно. От 20 години не е ремонтиран този път“, посочва той. На въпрос на Борисов дали фирмата плаща добре и навреме той отговаря положително. „Така се прави път и после викат „Асфалта не се яде“. Колко работни места са това? Сливенска фирма – това са работни места, днес поне 100 човека работят тук“, заяви Борисов. \n \n \n \n \n \n", "date": "2019.06.02", "title": "Млада майка наруши закона заради премиера (СНИМКИ/ВИДЕО)"}
{"url": "https://blitz.bg/kriminalni/krv-se-lee-po-ulitsite-na-chikago-30-prostrelyani-za-24-chasa_news677218.html", "text": "\n Повече от 30 души са били простреляни за последните 24 часа в Чикаго, предадоха световните информационни агенции. Четирима са загинали. \nПоследната вълна от насилие започна в петък вечерта. \nПовече от двама души са били прострелвани на час, според Чикагската полиция. \nПолицаите са се отзовавали на различни сигнали в почти всяка част на града. \nПрез последните години Чикаго отбеляза рязък скок на нападенията и убийствата. \n \n \n \n \n \nПрипомняме, че именно Чикаго е американският град, в който живеят и много българи. За момента не се съобщава някои то пострадалите да е наш сънародник.", "date": "2019.06.02", "title": "Кръв се лее по улиците на Чикаго, 30 простреляни за 24 часа"}
{"url": "https://blitz.bg/kriminalni/spetssdt-reshava-za-aresta-na-kmeta-na-plovdivskiya-rayon-severen_news677232.html", "text": "\n Специализираният наказателен съд ще решава да остави ли за постоянно в ареста кмета на пловдивския район „Северен“ Ральо Ралев. Той е обвинен, че е принудил главния архитект на общината да поиска 60 000 лева от местен строителен предприемач срещу разрешително за строеж на 4-етажен блок. \n Посредник е бил близък приятел на кмета, за когото прокуратурата също иска постоянно задържане. \n Вчера подробности за схемата, чието разплитане е започнало след жалба при премиера Борисов този януари, даде заместник-главният прокурор Иван Гешев. \n „Провежда се среща между строителя през още едно лице, където кметът казва, че него го няма в цялата схема... Хубаво си пие ракията с някои други хора, но не и с него. И от тука-нататък почва да се развива по-така динамично ситуацията - провеждат се разговори с различни хора от общината, в различни формати. Това, което му се казва на него от различни лица (източник от общината, не директно от кмета), да му решат проблема срещу определено заплащане. Оттука пак, типично наша схема - сумата е 60 000 лв., за да може да бъде одобрен проектът. И човекът разбира, че няма да си реализира проекта. След това се принуждава да си спасява инвестиционните намерения, попадайки при министър-председателя. И оттук вече се развиват наказателно-правните последици на този аспект“, разясни Иван Гешев. \n", "date": "2019.06.02", "title": "Спецсъдът решава за ареста на кмета на пловдивския район „Северен“"}
{"url": "https://blitz.bg/obshtestvo/averkata-na-ivancheva-se-ozhali-prisdata-bila-stroga-a-pomagachestvoto-nedokazano_news677257.html", "text": "\n Биляна Петрова - осъдена на първа инстанция едно от знаковите дела за корупция получи право на отговор след гостуването на бизнесмена Александър Ваклин пред бТВ. Отстранената заместник-кметица на „Младост” коментира пред телевизията някои от най-важните аспекти на процеса... \n „Мотивите на съда за присъдата  на няколко места казват, че Александър Ваклин казва неистини, т.е. че лъже. На страница 127 пише, че е обезпокоителен фактът, че Ваклин не си спомня с кого е говорил за тези 15000 лева. Пише, че Ваклин е говорил различни неща от свидетеля от ДАНС”, отбеляза Петрова \n В студиото тя изчете част от изтеклите записи с разговорите на Дюлгеров и Ваклин и отбеляза, че за първата част са укрити сересетата, а за втората са ясни. \n Тя разкри, че вече е подала иск в Страсбург за условията в ареста и за нарушените ѝ права при задържането ѝ. „Това ми е изключително неприятно, защото отново ще се налага данъкоплатеца да плаща грешки на властимащите, на които не им пука”, каза Петрова. \n Според нея присъдата на първа инстанция е прекалено строга и „дори за убийство не дават толкова”. Целта е да се отстрани „кметът на гражданите\" от „Младост\", смята Биляна Петрова. \n „Няма начин тези неща да не се отразят на психиката ми”, каза Петрова, която отбеляза, че се радва, че в момента е вкъщи при семейството си, макар и под домашен арест. \n „Моето помагачество не е нито ясно, нито доказано. Всичко е съшито с бели конци и с адвокатите ми ще се борим да го докажем на втора инстанция”, категорична е Биляна Петрова. \n", "date": "2019.06.02", "title": "Аверката на Иванчева се ожали! Присъдата ѝ била строга, а помагачеството ѝ недоказано"}
{"url": "https://blitz.bg/kriminalni/fermert-ubil-kradliv-tsiganin-proplaka-podpalikha-me-izkormikha-kravite-iskat-da_news677172.html", "text": "\n 60-годишният кипърски фермер Димитракис Пирилис, който живее в село Болярино и дава хляб и поминък на местното население, беше пуснат под парична гаранция от 10 000 лева миналата седмица. Днес той отново е в стопанството си, където се грижи за над 600 глави добитък. \nМъжът стана печално известен заради повдигнатите му обвинения за умишленото причиняване на смъртта на 30-годишния Петър Гаджанов при управление на джип. Преди това жертвата и двама негови съмишленици опитвали да откраднат пет крави от ранчото на кипъреца. От прокуратурата твърдят, че деянието може да бъде преквалифицирано като \"убийство по непредпазливост\". \nПирилис страда от диабет и болести на сърцето, ала стопанисва хиляди декари. Мъжът дал помещение и парично дарение за направата на пенсионерски клуб в село Гранит. Местните внесоха подписка в съда, с която да изразят подкрепата си за кипъреца. \nВъпреки добрините си Димитракис често става жертва на апаши, твърди, че през годините са му откраднали над 200 крави. Ето какво разказа Пирилис, цитиран от „ “. \nПреди 18 години дойдох в село Болярино, но и през ум не ми мина, че ще живея в едно от най-крадливите места в областта. Постоянно ставам жертва на крадци. Откакто съм в България, са ми свили над 200 крави, друг добитък, фуражи, растения и какво ли не. Полицията също не ми помага особено. \nПолитиците и ръководителите на държавата да си помислят как децата и внуците ни да живеят по-добре тук, а не да стават жертви на произвола. Трябва да се направят хубави закони - да е ясно как се действа, за да бъдат защитавани гражданите, а не престъпниците. \nПри мен се повтаря едно и също​- кражба след кражба. Пускам жалби до полицията в Раковски ​- много пъти дори въобще не идват. Постоянно звъня на 112 - като чуят, че съм аз, питат: какво стана пак, че звъниш? Отговарям им просто: давам ви работа, нали това са ви служебните задължения и получавате заплати? Какво да направя, че посегателствата са толкова чести? Например звъня, че пак са рязали оградата на ранчото ми, а те ми казват „пий една студена вода“. Е добре, колко студени води да изпия? \nОт края на миналата година досега са ми крали добитък най-малко 15-20 пъти. Дори не знам колко крави липсват. Пасището е заградено, не изкарваме животни отвън, те си седят само зад загражденията. За какво да ги броя ​- нямам нито времето, нито ресурсите да броя 600 животни всеки ден. Сам ги храня, сам трябва и да ги броя - няма как. \nЗа откраднати крави вече жалби не пускам в полицията, защото ме питат кои са номерата на маркировките, които животните имат на ушите. Е, трябва да търся кои точно крави са изчезнали, да цитирам номерата на маркерите. Тази процедура ми отнема около три дни, а накрая - пак нищо. \nЕдни и същи хора постоянно ме обират ​- режат мрежата на ранчото и крадат. Случвало се е да ми убиват животни просто така ​- за да ме съсипят, да ми направят проблеми, от злоба. Един път заварих 3-4 тежко ранени крави. Беше тази година. На едната дори <210> бяха пръснали червата по поляната. Пак звъннах на ченгетата. Е, тогава дойдоха - направиха оглед, снимаха и всичко. Викнаха ветеринарен лекар, който установи, че животните са били наръгани с нож. По мое виждане искат да ме уморят, защо иначе да ги убиват просто така? \nКачихме снимки на зверствата дори в интернет ​- да видят хората какви ужаси стават тук. Един път влязоха в обора да крадат коне. Понеже едната кобила имаше малко конче - удариха го с тояга и то умря, за да могат спокойно да откраднат майка му. \nВсеки ден сам обикалям с джипа и си пазя имота - нямаме възможност да наемем охрана. Но крадците са умни. Често дори идват с бус. Следят от мрака къде точно в периметъра се намира пикап​ът, дали светят лампите в залата за доене... Паркират до долната страна на ранчото - идват, режат мрежата, извеждат животните, товарят ги в буса и заминават. А после аз се чудя какво е станало. \nЗатова развих друга стратегия ​- отивам пеш до мястото, сядам и чакам. Без кола, без нищо. Дори не вземам телефона си, за да не звънне някой. Крия се -слагам черни дрехи и чакам крадците. Целта ми е да позная хората и да информирам службите. Искам да ги питам защо го правят? Тези набези се случват след 10 часа вечерта, когато приключва доенето. Карам момчетата до селото и оставам сам в ранчото. Връщам се и почвам да чакам. \nМного пъти съм мислил защо така става. Често не спя нощем от стреса. На моменти се съмнявам, че може да има някакъв проблем с полицията в Белозем. Не знам, може би полицаите ги е страх от ромите да не направят нещо лошо на тях или на семействата им през нощта. Може би има някаква друга връзка с полицията или просто ги мързи. Така го виждам - не мога да си обясня бездействието им по друг начин. Когато пускам жалби или подавам сигнали, искам да говоря с Районното в Раковски, а не с колегите им от Белозем. \nПреди няколко години ми запалиха къщата. Първо я обраха, а после <210> драснаха клечката, за да няма никакви доказателства. Щастие е, че по това време нямаше никой, тъй като роднина на жената, с която живея, по това време спеше често там. На пепел станаха мебели, документи и части за трактори. Щетите само от този палеж са за над половин милион лева. Още няма отговор какво стана и кой е извършителят. Аз имам подозрения кой е виновен, но нямам никакви доказателства. И друг път са ме обирали ​- взеха ми 32 000 лева. Знам кой е - казах и на полицията, но пак нищо. Аз съм работил 10 години като полицай в Кипър и съм наясно с нещата. Крали са ми също слънчоглед, царевица и други култури. \nМоя е и някогашната фурна, която се намира на площада в Болярино. Тя също беше разбита, а всички кабели, елтабло и други материали - откраднати. Сградата остана без инсталация. Пак повиках полиция, униформените дойдоха, огледаха и ме посъветвали да пусна жалба - пак ми казаха да пия една студена вода, а щетите бяха за над 2000 лева.\n", "date": "2019.06.02", "title": "Фермерът, убил крадлив циганин, проплака: Подпалиха ме, изкормиха кравите - искат да..."}
{"url": "https://blitz.bg/obshtestvo/regioni/politsai-i-agenti-na-kpkonpi-obrnakha-s-khastara-navn-tayniya-mezonet-na-kmeta-ralo-ralev-snimki_news677269.html", "text": "\n Служители на КПКОМПИ и полицията посетиха снощи мезонета, обитаван от арестувания кмет на район \"Северен\" Ральо Ралев. Бус на Криминалистичната лаборатория, няколко полицейски автомобила и служебни коли на Комисията от София паркираха снощи около 20 часа на бул. \"Шести септември\" 35-А , където на последния етаж на сградата Royal Hill е разположен мезонет с площ 540 квадрата и терасата със същия размер. \n  \nСчита се, че това е тайната квартира на районния кмет. Обискът, извършен служителите на Комисията за противодействие на корупцията, идва след медийни публикации, съобщава  . \n  \nПроверката е продължила няколко часа. Интересното в случая е, че преди посещението на униформените, някой очевидно се е опитал да заличи следите от живот в жилището, като изнесе дрехи и вещи, които биха свързали въпросния обитател с луксозното място. На площадката пред апартамента са били струпани десетина куфара и луксозни пътни чанти. \n  \nВъпросното жилище се води собственост на фирма \"Балканика\" ЕООД, която е инвеститор и на цялата сграда \"Royal Hill\". Според регистъра там не живее никой. Апартаментът е на последния етаж. Той се състои от два свързани апартамента по 125 квадрата, който в последствие е надстроен с още един етаж, превръщайки го в мезонет. Покривното пространство на мезонета и съседната сграда е превърнато в огромна тераса, на която има джакузи, японска градина, кътове за отдих и много зеленина. \n  \nПо неофициална информация кметът Ралев е негласен съдружник в дружеството \"Балканика\" с 50% дялове. Той често бил виждан в офиса на компанията. \n  \nФирма \"Балканика\" ЕООД е собственост на Минчо Бояджиев. Според търговския регистър собственикът се занимава със строителство, държи най- големия склад за търговия със строителни материали в Пловдив до гара \"Филипово\".  Участва редовно в търгове за закупуване на общински имоти. В публичния регистър на разпоредителните сделки в община Пловдив през последните години фирмата е закупила 5 общински имота. Най- скъпият от тях е на ул. \"Средец\" 68 с площ от 770 квадратни метра на цена от 1,15 милиона лева. В момента там се изгражда 9- етажна сграда, която предстои да бъде превърната в клиника. Възложител на проекта е фирма \"Балканика\", а строител \"Софстрой\". \n  \nКметът Ралев бе задържан по обвинение в корупция. Строителен предприемач в Пловдив е бил изнудван за 60 000 лева, за да му бъде издадено строително разрешение от район Северен в Пловдив. Паралелно с Ралев бе арестуван и посредникът, който е получил белязаните пари - карловския бизнесмен Иван Делевски. \n  \nПредприемачът, подал сигнала срещу Ралев е собственик на малка строителна фирма с не повече от два приключени обекта. Проектът, за който той е търсел протекции и съдействие, е бил връщан неколкократно заради нарушения. \n  \nПреди минути в Спецсъда е внесено искане за постоянна мярка за Ральо Ралев и Иван Делевски. Очаква се исканията да бъдат разгледани до няколко часа. \n \n \n \n \n \n \n", "date": "2019.06.02", "title": "Полицаи и агенти на КПКОНПИ обърнаха с хастара навън тайния мезонет на кмета Ральо Ралев (СНИМКИ)"}
{"url": "https://blitz.bg/politika/kiril-dobrev-progovori-za-khvrlenata-si-ostavka-i-napravi-kultov-komentar-za-tsvetanov_news677235.html", "text": "\"Да изпуснем за пореден път победата - много боли. Вложихме много енергия и усилия да спечелим. Казвам го като човек, който работи денонощно. Явно нещата не се получават. Още от първия ден, когато седнахме да говорим, казахме, че по-голям враг от ГЕРБ е ниската избирателна активност. Тя дава винаги предимство на управляващите, защото партии като нашата, са изправени пред един силен административен ресурс.\" Това каза зам.-председателят на БСП Кирил Добрев в студиото на \"Тази събота и неделя\" по bTV.\nСпоред Добрев първата им грешка е била още в началото на кампанията. \"Всички скандали подействаха като пожарникарско одеяло. Не дадохме шанс на хората да ни подкрепят\", коментира социалистът.  \nТой определи казусът \"Станишев\" за много сериозен. \"От една страна е председател на ПЕС, но от друга страна имаме много различия. Сергей намери своето място в избираемата зона. Никой не ходи на гости на хора, на които се кара. Ще им ходите ли на гости? При него това се получи. Благодарение на цялата кампания срещу него, той изкара преференции и извади вътрешнопартийния вот\", обясни Кирил Добрев.  \n\"Нинова е част от Националния съвет и е нормално като загубиш изборите, да подаде оставка. След всички загуби, нямаме нито една подадена оставка. Тя въвежда нов стил в политиката. Аз също нося отговорност. Декларирах и подадох своята оставка, но ръководството на партията прецени, че единствената оставка, която трябва да се даде е тази на Корнелия Нинова като лидер\", разкри той.  \n\"Цветанов ще ми липсва. Политическият сезон на обстрелване на трофеи е открит. Той е ясно опровержение на това, че \"целта оправдава средствата\". Цветанов е много лоялен и на Борисов ще му бъде тежко\", каза още Добрев.   \n \n", "date": "2019.06.02", "title": "Кирил Добрев проговори за хвърлената си оставка и направи култов коментар за Цветанов"}
{"url": "https://blitz.bg/obshtestvo/regioni/poddrzhnitsi-na-zakopchaniya-plovdivski-kmet-s-onlayn-petitsiya-v-negova-zashchita_news677283.html", "text": "\n Петиция в защита на задържания кмет на пловдивския район \"Северен\" Ральо Ралев пуснаха негови фенове. За това те информираха във Фейсбук.  \nПодписите се събират пред сградата на районното кметство на \"Северен\". Акцията се провежда от събота и ще продължи и през следващата седмица. Поддръжниците на Ральо Ралев са категорични, че той не е виновен, а е бил натопен от зложелатели за това, в което го обвиняват. Само до обяд днес петицията бе подкрепена от над 120 души, пише \" \".  \n\"Не просто кмет, а човек от народа!, възкликна привърженик на задържания Ральо Ралев. \n", "date": "2019.06.02", "title": "Поддръжници на закопчания пловдивски кмет с онлайн петиция в негова защита"}
{"url": "https://blitz.bg/kriminalni/korab-s-polovin-ton-kokain-zalovikha-v-tikhiya-okean_news677285.html", "text": "\n Плавателен съд с 436 кг кокаин на борда бе задържан във Френска Полинезия (Тихия океан). Това предават местните медии. \nКорабът бил заловен близо до Атола Апатаки, на 370 км от остров Таити. Съобщава се, че корабът е излязъл от Панама, на борда са били четирима души. \nЧленовете на екипа са задържани, изправени са до 30 години затвор и глоба от 7,5 милиона евро. Разследването на случая е поверено на Парижката прокуратура. Превод: БЛИЦ \n", "date": "2019.06.02", "title": "Кораб с половин тон кокаин заловиха в Тихия океан"}
{"url": "https://blitz.bg/kriminalni/prestplenie/ot-poslednite-minuti-spetssdt-poseche-kmeta-ralo-ralev_news677292.html", "text": "\n Кметът на пловдивския район “Северен” остава в ареста, помагачът му Иван Делевски излиза на свобода срещу 60 хил. лева. Това реши Специализираният наказателен съд в София. Според магистратите има достатъчно доказателства, че двамата са съпричастни към престъпленията, за които са обвинени.  \nСпоред прокуратурата Ралев е принудил главния архитект на общината да поиска 60 000 лева от местен строителен предприемач срещу разрешително за строеж на 4-етажен блок. Негов посредник пък бил Делевски, който е и близък приятел на кмета и семейството му. В заседателната зала един от защитниците на Ралев адвокат Христо Ботев обясни, че в нито един от имотите или собствеността на кмета не са намерени уличаващи го доказателства. Освен това не той е заловен с белязани пари и ако всъщност е бил замесен прокуратурата е можела да изчака маркираните банкноти да бъдат предадени на клиента му, съобщава  . \nПрипомняме, че Ралев и Делевски бяха задържани при спецакция на 30 май. Преди около 5 месеца строителен предприемач поискал разрешение за строеж. Главният архитект на общината обаче започнал да го мотае, като в последствие му предлагал различни варианти да си заплати. Строителният предприемач подал сигнал до премиера Бойко Борисов, а той съответно до спецпрокуратурата и КПКОНПИ. \nТака пет месеца Ралев и неговия приятел били подслушвани, а според прокуратурата в СРС-та има достатъчно доказателства, че двамата са упражнявали натиск над главния архитект, а в последствие било неизбежно и той да поиска подкуп от строителния предприемач. В деня на арестите предприемачът трябвало да отиде с сътрудника на Ралев - Иван Делевски до чейндж бюро, за да смени предадения подкуп, който бил в размер на 60 хиляди лева. Идеята била, ако случайно парите са маркирани те да бъдат подменени с валута и така маркираните банкноти да не бъдат в тях. До смяна на парите обаче така и не се станало. Основен свидетел по делото е строителният предприемач Здравко Ангелов. В залата Ралев и Делевски не се погледнаха и не размениха нито дума. \n", "date": "2019.06.02", "title": "От последните минути: Спецсъдът посече кмета Ральо Ралев"}
{"url": "https://blitz.bg/obshtestvo/regioni/vzimat-nechuvani-merki-sreshchu-tsiganite-v-krnare_news677318.html", "text": "\n Вероятно дъждът подплаши недоволните днес в Кърнаре. Да протестират излязоха едва около 50 човека. \nКакто БЛИЦ съобщи, те протестират срещу циганските безчинства. Тримата заместник кметове на община Карлово бяха на място, за да съобщят на протестиращите какви мерки е предприела местната власт.  \nПроведени са срещи с ръководството на горско стопанство \"Клисура\" и с регионалната дирекция по охрана на горите.  \nОще утре в Кърнаре ще бъдат разлепени телефонни номера, на които всеки, станал свидетел на нарушения в горския фонд от страна на циганите, на такива с каруци, които превозват дърва - хората могат да се обаждат и сигнализират. Всеки сигнал ще бъде проверяван. \nЩе бъдат санкционирани строго и тези, които си купуват незаконни дърва.  \nПроведени са срещи и с отдел \"Социално подпомагане и закрила на детето\", за да се реши проблема с ромските семейства, които не се грижат за децата си.  \nНаправени са 51 констативни протокола за незаконните къщи на циганите в махалата. След 30-дневен срок община Карлово започва да събаря.  \nМеждувременно ще се направи общо събрание, на което да присъстват ромите и властимащите, за да може тези, които искат купят парцел, да си построят къща и да плащат данъци, ток и вода.  \nУстановено е, че незаконните постройки в махалата са общинска собственост, на фирма, частни имоти и горско стопанство.  \nКметът на Карлово Емил Кабаиванов очаква среща и е написал писмо до вътрешното министерство с настояване спешно да бъде отворен полицейски участък в съседното село Розино, където са съсредоточени най-много роми.  \nПред БЛИЦ протестиращи заявиха, че ще излизат всяка седмица, докато не бъде решен въпросът с ромските безчинства. \nПротест ще има отново на 9-ти юни от 18 часа.  Кристина ИВАНОВА, БЛИЦ \n \n", "date": "2019.06.02", "title": "Взимат нечувани мерки срещу циганите в Кърнаре"}
{"url": "https://blitz.bg/intsidenti/stikhii/apokalipsis-v-khaskovo-dzhd-gradushka-i-mlnii-udarikha-grada-snimkivideo_news677224.html", "text": "\n Мощна буря удари Хасково в събота вечер. Десетки сгради и улици са наводнени. Проливният дъжд, излял се над Хасково наводни улици и булеварди, разби и асфалт, сигнализират очевидци, цитирани от Haskovo.net. \nПод вода са били частично булевардите „Васил Левски” до бившата Захарна фабрика и булевард „България” до Младежкия център. На места нивото на водата стигало до половината от височината на автомобилите, разказват хасковлии. \nЗаради насъбралата се вода много от водачите използвали обходни маршрути. Шофьори разказват още, че на места в града е имало изкъртен асфалт. Отронени парчета от настилката имало по булевард „Освобождение”. \n  \nКоличеството дъжд, измерено от началото на валежите около 20:30 часа до около 22 часа е 61,9 литра на квадратен метър, съобщиха от метеорологичната станция в града. Гръмотевичната буря е започнала малко след 20 часа, а валежите около 20:30 ч. \n  \nНай-силен е бил дъждът между 21:10 и 22 часа. Тогава е имало и гръмотевична буря, градушка с размер на грахово зърно и силен вятър, който в пика си е достигнал скорост от 17 метра в секунда. \n  \nИз целия град има закъсали автомобили, особено в ниските части. По стръмните улици водата се стичаше с огромна скорост, сигнализираха жители на Хасково. На много места имаше и прекъсване на електричеството. \n  \nНа места има съборени огради и наводнени приземни етажи и мазета. \n  \nОчаква се сутринта да има и обобщение на щетите от бурята. \n \n \n \n \n \n \n \n \n  \n \n \n  \n \n \n  \n", "date": "2019.06.02", "title": "Апокалипсис в Хасково! Дъжд, градушка и мълнии, удариха града (СНИМКИ/ВИДЕО)"}
{"url": "https://blitz.bg/intsidenti/stikhii/strashna-krasota-vulkant-etna-izrigna-video_news677238.html", "text": "\n Вулканът Етна се събуди отново, бълвайки лава и пепел в небето на Сицилия, предаде Франс прес. Изригването, започнало в четвъртък, днес е по-малко интензивно, но продължава да представлява проблем за сигурността на туристите, които се изкачват по склоновете на вулкана с височина 3295 метра.  \nПоследното изригване на Етна, който е най-високият активен вулкан в Европа, беше през декември. Новото изригване не представлява засега заплаха за обитаемите зони в близост, нито за летището на град Катания. \n", "date": "2019.06.02", "title": "Страшна красота! Вулканът Eтна изригна (ВИДЕО)"}
{"url": "https://blitz.bg/zdrave/probiv-v-naukata-pravete-tova-po-30-minuti-na-den-i-shche-udlzhite-zhivota-si_news676211.html", "text": "\n В днешно време желанието да удължим живота си се е превърнало във фикс идея за много хора. Мечтата за вечна младост и безсмъртие кара учените да търсят какви ли не варианти, за да забавят процеса на стареене. Да не говорим, че има и различни хора, които се възползват от наивността на хората и печелят пари благодарение на измислени еликсири за вечна младост. \n \n И макар че науката още не е достигнала до такива нива, че да ни позволи да живеем по 300-400 години и да станем дори вечни, специалистите са открили, че едно просто действие, ако се извършва всеки ден, може да удължи живота ни значително. \n", "date": "2019.06.02", "title": "Пробив в науката! Правете това по 30 минути на ден и ще удължите живота си"}
{"url": "https://blitz.bg/zdrave/shok-mzh-otide-na-zbolekar-i-zagubi-vsichkite-si-kraynitsi-snimka_news676210.html", "text": "\n Том Рей от Великобритания никога няма да забрави посещението си при зъболекаря, което е направил през 1999 г., когато е бил на 38 години. По време на рутинна процедура за премахване на камъните, зъболекарят случайно пробожда венците на пациента си и чрез тази пункция опасни патогени навлезли в кръвния поток на мъжа. \n \n Той бързо развил сепсис и след няколко часа вдигнал и висока температура. Том бил изпратен в болница, където изпаднал в кома, от която се събудил чак след три месеца. \n", "date": "2019.06.02", "title": "Шок! Мъж отиде на зъболекар и загуби всичките си крайници (СНИМКА)"}
{"url": "https://blitz.bg/zdrave/tova-e-edna-ot-nepodoziranite-prichini-za-khipertoniyata_news676932.html", "text": "\n Гл. ас. д-р Йоанна Матрозова е специалист по ендокринология, с основни интереси в областта на ендокринните хипертонии. Ендокринолог в Клиниката по хипоталамо-хипофизарни, надбъбречни и гонадни заболявания на Университетската специализирана болница за активно лечение по ендокринология “Акад. Иван Пенчев” и Клиничния център по ендокринология и геронтология на МУ-София, с над 14 години опит. \n \n Асистент е в Медицински университет, София. Специализирала е в Париж (Hospital Europeen Georges Pompidou). С интереси и публикации както в тиреоидната патология и диабета, така и в областта на по-специфични заболявания на хипофизата и надбъбречните жлези. Защитила е дисертация в областта на ендокринните хипертонии. \n От артериална хипертония, т.е. от високо кръвно налягане, страда всеки трети възрастен в света. В същото време повечето хора не знаят, че имат повишено кръвно налягане и че това носи редица сериозни опасности. \n", "date": "2019.06.02", "title": "Това е една от неподозираните причини за хипертонията"}
{"url": "https://blitz.bg/zdrave/zashcho-vitamin-v12-e-tolkova-vazhen-za-organizma-ni-obyasni-d-r-rayna-stoyanova_news676931.html", "text": "\n Д-р Райна Стоянова завършва медицина в София през 2011 г. Опитът й в областта на храненето води началото си от студентските й години. Стажувала е близо до видни имена в сферата на храненето, като проф. Готие, проф. Карел, проф. Дюкан, както и различни хелтиливинг, кетъринг и уелнес компании, които разширяват погледа и подхода й към пациента. \n \n След като завършва, специализира гастроентерология в столичната болница “Лозенец”, където се запознава отблизо с трансплантационната медицина. Там се ражда и страстта й към хепатологията. \n В настоящия момент е асистент към Катедрата по клинична фармакология и терапия, и е специализант по ендокринология и болести на обмяната в Клиниката по метаболитно-ендокринни заболявания и диететика на болница “Царица Йоанна-ИСУЛ”. Работи и в софийската диагностично-консултативна клиника по спортна медицина и рехабилитация SportMed. \n Д-р Стоянова е член на Българското дружество по гастроентерология, Българското дружество по хранене и диететика, Българското дружество по парентерално и ентерално хранене (BULSPEN), Българското дружество по ендокринология, Европейската асоциация по кардиология (ESC), Европейската лига по ревматизъм (EULAR), Международната асоциация по затлъстяване (TOS), Международната асоциация по спортно хранене (ISSN), Българската фитнес асоциация (BFS). \n Невинаги слабостта, замайването, шумът в ушите, раздразнителността, проблемите с паметта, депресията, болката в сърцето са типични прояви на сенилни проблеми. Понякога това е просто доказателство, че в организма липсва витамин В12. Днес дефицитът на витамин В12 е глобален проблем. Наблюдава се при около 5% от възрастните. \n", "date": "2019.06.02", "title": "Защо витамин В12 е толкова важен за организма ни, обясни д-р Райна Стоянова"}
{"url": "https://blitz.bg/politika/politolozhki-posochikha-prilikite-i-razlikite-mezhdu-ostavkite-v-bsp-i-gerb_news677229.html", "text": "\n Цветан Цветанов е човек с огромен опит, човек, който е доказал, че може да печели избори. Това заяви в сутрешния блок на Нова телевизия политическият психолог проф. Антоанета Христова, която гостува заедно с политолога Татяна Буруджиева във връзка с оставките в ГЕРБ и БСП. \n  \n„По мое мнение той не съобрази спецификата на последните избори и не се отказа от някои стереотипи на кампанията“, каза Христова по адрес на Цветанов. \n  \n„Въпреки това той има качества за изключително добър организатор и всяка институция би спечелила от това той да работи за нея“, добави тя. \n \n \n \n„Мисля, че той ще продължи да бъде много лоялен член на ГЕРБ“, прогнозира Христова. Мисля, че не трябва да се притесняваме от г-н Цветанов в никакъв случай“, добави тя. \n  \nСпоред политолога Татяна Буруджиева, хората искат промени. „Г-н Борисов неслучайно е в политиката, има този политически инстинкт и това политическо поведение. Когато отговаряш на очакванията на хората какво да правиш и как да го правиш, в политиката това е условие за дълъг живот“, обясни тя. \n  \n„В БСП тези, които казаха, че ще подадат оставка, не подадоха, тези, които казаха че няма да подават – подадоха“, коментира още Буруджиева, която е бивш депутат от левицата. \n  \nСпоред нея, уставът на БСП я ясен и не е нужно свикване на конгрес за приемане на оставката на Корнелия Нинова. „Става въпрос за извънреден конгрес и извънреден избор без ясни правила и изчистени списъци“, посочи политологът. \n \n \n \nТя припомни, че БСП три пъти излизали да разговарят, „явно не умеят да говорят с хората“. \n  \n„Те са живият пример за това, че когато непрекъснато дрънкаш оръжието, то трябва да гръмне накрая“, заяви Буруджиева. \n  \n \n", "date": "2019.06.02", "title": "Политоложки посочиха приликите и разликите между оставките в БСП и ГЕРБ"}
{"url": "https://blitz.bg/politika/dimitr-nikolov-razkri-kak-borisov-sobshchil-v-gerb-za-ostavkata-na-tsvetanov_news677227.html", "text": "\n На последното заседание, което се проведе петък на ръководството на партията във връзка с резултатите от изборите, беше съобщено решението за оставката на Цветан Цветанов. Това каза пред Нова телевизия кметът на Бургас и член на Изпълнителната комисия на ГЕРБ Димитър Николов. \n  \n„Г-н Борисов благодари на г-н Цветанов за свършената работа досега и темата приключи“, посочи той. \n  \n„Мисля, че трябва да се уважение и разбиране към решението на г-н Цветанов“, каза Николов. \n  \nОтносно лансираната идея да не се избира нов заместник-председател на партията на мястото на Цветан Цветанов и функциите му да бъдат поети от Изпълнителната комисия той заяви: „Изпълнителната комисия е органът, който е ангажиран с вземането на решенията по отношение на управлението на процесите в партията. Това е решение, което ще бъде взето от ръководството и не виждам никаква драма в това“. \n  \nТой припомни мнението си, че началото на кампанията на ГЕРБ е било доста трудно, най-вече заради политическите скандали. „След като лично г-н Борисов се ангажира с кампанията и пое ръководството, сме свидетели на добър резултат“, добави той. \n  \n„Сега предстоят сериозни анализи по структурите и градовете в страната. Навсякъде по  места ще се направят срещи с ръководството, ще се вземат решения, може би ще се разделим с някои от ръководителите по места“, посочи Николов. \n  \n„Имаме известни слабости в региона на Ямбол, на Добрич, на Плевен, Видин и много други“, каза той. „Ще има поемане на отговорност, рокади, лансиране на нови решения – нищо по-различно от вътрешнополитическия живот“, добави Николов. \n \n", "date": "2019.06.02", "title": "Димитър Николов разкри как Борисов съобщил в ГЕРБ за оставката на Цветанов"}
{"url": "https://blitz.bg/svyat/kitay-predupredi-che-voyna-ss-sashch-shche-e-katastrofa-za-sveta_news677252.html", "text": "\n Китайският министър на отбраната Вей Фънхъ заяви днес, че война със САЩ ще е катастрофа за света и предупреди Вашингтон да не се меси в спорове по отношение на Тайван и в Южнокитайско море, съобщава „Ройтерс“. \n  \nГоворейки на основния за Азия форум по сигурността „Диалогът Шангри-ла“ в Сингапур, той каза, че Китай ще се „бие до край“, ако някой се опита да се меси в отношенията му с Тайван, който Пекин смята за своя територия, който трябва да бъде върната, дори ако се наложи употребата на сила \n  \nКитай е недоволен от неотдавнашните действия на администрацията на президента Доналд Тръмп, който увеличи подкрепата си за Тайван, включително изпращайки бойни кораби да преминат пред Тайванския проток, който отделя острова от Китай. \n  \nВей, който е първият китайски военен министър, който говори на форума „Диалогът Шангри-ла“ от 2011 г., заяви, че операциите на Пекин в Азия са чисто отбранителни, но той няма да се поколебае да отвърне на атака по интересите му. \n  \n„Китай няма да атакува, ако не бъде атакуван“, каза той. „Двете страни (САЩ и Китай) разбират, че конфликт или война между тях ще бъде катастрофа за тях и света“. \n  \nВ събота изпълняващия длъжността министър на отбраната на САЩ Патрик Шанахан каза пред форума, че Вашингтон повече няма да гледа през пръсти на поведението на Пекин в Азия. Той обвини още китайската компания “Huawei” има тесни отношения с правителството на Китай. \n  \nВъпреки критиките към Китай тонът на Шанахан често изглеждал помирителен, докато подходът на китайския му колега бил по-борбен. \n  \n„Всеки опит за намеса по въпроса с Тайван е обречен на неуспех… Ако някой посмее да раздели Тайван от Китай, китайските военни няма да имат друг избор, освен да се бият, каквато и да е цената. САЩ са неделими, така е и с Китай. Китай трябва и ще бъде обединен отново“, каза Вей. \n  \nТой обърна внимание и на американските обвинения срещу китайския технологичен гигант „Хуавей“. „Хуавей“ е частна компания и не е свързана с въоръжените сили на Китай“, подчерта Вей. \n \n", "date": "2019.06.02", "title": "Китай предупреди, че война със САЩ ще е катастрофа за света"}
{"url": "https://blitz.bg/politika/korneliya-ninova-preklanyam-se-pred-kharaktera-i-smelostta-na-botev-snimka_news677256.html", "text": "\"Днес почитаме Христо Ботев. Останал неразбран за времето си и станал великан за бъдещето. Малко да имахме от неговата вяра днес, десет да имахме с неговата сила сега, България би била друга.\" Това написа Корнелия Нинова на личната си страница във Фейсбук.\n \"Прекланям се пред характера и смелостта на Ботев. С ясното съзнание, че \"свестните у нас считат за луди\", той дръзко заявява своя избор-свобода или смърт. Падна за свободата, но е жив завинаги\", допълни лидерът на БСП в оставка.  \n", "date": "2019.06.02", "title": "Корнелия Нинова: Прекланям се пред характера и смелостта на Ботев (СНИМКА)"}
{"url": "https://blitz.bg/lyubopitno/kakvo-shche-stane-s-tyaloto-ni-ako-yadem-2-beltka-dnevno-tsyala-sedmitsa_news677072.html", "text": "\n Противно на общоприетото схващане яйчният белтък (всъщност цялото яйце) е много здрав. Освен че е богат на витамини от група В, калий и желязо, яйчният белтък помага за подобряване на настроението и концентрацията. \nЕдин от малкото минуси обаче е фактът, че яйчният белтък се счита за храна с висок потенциал за предизвикване на алергии. \nЧували ли сте някога за тази диета, при която трябва само да ядете белтъци в продължение на една седмица? \n", "date": "2019.06.02", "title": "Какво ще стане с тялото ни, ако ядем 2 белтъка дневно цяла седмица?"}
{"url": "https://blitz.bg/lyubopitno/semeystvo-poluchi-ostrov-za-zhiveene-no-izbyaga-ottam-sled-mesets-plen-uzhas_news676853.html", "text": "\n През пролетта на 2019 година компанията Bardsey Island Trust проведе конкурс за наблюдател на остров Бардси, който се намира край бреговете на Северен Уелс. \nПобедителят трябваше не само да живее на острова и да се грижи за него, но и да стопанивква животните в местната ферма.  \n Сред 50-те кандидати журито избира семейството на фермер - 44-годишният Нед и 45-годишната Софи Шерер от Уелс, които получили острова за ползване и то за цели три години. Те били назначени и с прилична заплата от 20 хиляди долара на човек. Заедно със семейството на приказния остров заминали и двете им деца - 10-годишният Сам и 12-годишната дъщеря Роуън. \n", "date": "2019.06.02", "title": "Семейство получи остров за живеене, но избяга оттам след месец пълен ужас"}
{"url": "https://blitz.bg/layfstayl/skorost/nyama-da-povyarvate-s-kakvo-tazi-zhena-namaza-kolata-si-zaradi-goreshchinata-snimki_news676835.html", "text": "\nКакто знаем, климатикът, а дори и подобни средства като люка на покрива, са доста ефективни в борбата срещу изгарящото слънце в колата. Но на една явно смела и енергична шофьорка това не изглеждало достатъчно и решила да реализира своя доста необичайна идея. \nТя публикува снимки на своя невиждан тунинг на страницата си във Facebook и напълно изуми мрежата. \n \n", "date": "2019.06.02", "title": "Няма да повярвате с какво тази жена намаза колата си заради горещината (СНИМКИ)"}
{"url": "https://blitz.bg/svyat/shokirashcho-video-18-mzh-prebi-zhena-bezprichinno-s-boks-samo-zashchoto-e-romka_news677193.html", "text": "\n Медиите в Прищина публикуваха видеозапис, показващ нападение срещу жена от ромски произход по средата на улица в Урошевац. \n \n \nНеизвестен човек с мобилен телефон снима, докато жената се движи по улицата, мъж внезапно влиза в кадър зад гърба й, удря я с бокс в главата и я събаря на земята. Явно това не му се видяло достатъчно, и той рита още няколко пъти жертвата си в главата. \nСъстоянието на атакуваната жена не е известно, нито и дали някой от многото хора на улицата се е намесил да й помогне. \nКакто пише \"Коха\", това не е първият път, когато е имало атака срещу роми. Вестникът съобщава, че друга жена наскоро е била атакувана по сходен начин, по-късно полицията е арестувала заподозряния. Разследването продължава. Превод: БЛИЦ \n", "date": "2019.06.02", "title": "Шокиращо ВИДЕО (18+): Мъж преби жена безпричинно с бокс - само защото е ромка"}
{"url": "https://blitz.bg/layfstayl/skorost/izumitelno-video-kamioni-kamaz-preminavat-prez-silna-morska-burya_news676836.html", "text": "В Русия има много практически непреодолими места. Но някои хора ги наричат \"пътища\" и даже успяват да преминат през тях по невероятен начин. Офроуд в безкрайните простори звучи романтично и даже героично.\nВ мрежата се появи видеозапис от изумителното преминаване на камиони КАМАЗ по линията на прибоя на Охотско море по време на силна буря. \nПотребителите в мрежата изразяват удивлението си от впечатляващото и рисково преминаване на камионите. \n \n", "date": "2019.06.02", "title": "Изумително ВИДЕО: Камиони КАМАЗ преминават през силна морска буря"}
{"url": "https://blitz.bg/layfstayl/khoroskop/khoroskop-2-yuni-loshi-novini-za-3-zodii-dnes_news677213.html", "text": "\n Овен  \nИмате цял един ден, в който изцяло може да се посветите на своето любимо занимание - общуване с другите хора. Привечер се подгответе, малко да си отдъхнете от това. Възможно е даже да Ви се прииска да се уедините. Даже и у представителите на такъв страстен и общителен знак от време на време се появява мисълта, че домът е единственото място, на което биха искали да бъдат. Не се съпротивлявайте на своето желание - помислете за това като за шанс да си отдъхнете.  Телец \nДнес Вашият любим човек ще Ви върне някакъв дълг, за получаването на който Вие даже и да се надявате сте забравили. Нека това действие стане за Вас една приятна изненада и затова не следва да се готвите активно за него – както морално, така и физически.  Близнаци \nНякой се кани съвсем скоро да Ви попита, умеете ли да пазите тайна – нещо много сериозно и важно от негова гледна точка. Бъдете милостиви! Колкото и да Ви гложди любопитството, отговорете му честно. Обикновено не можете да премълчите само когато се отнася до собствените Ви тайни, но преди да отговорите утвърдително, помислете си дали сте сигурни, че ще запазите чуждата тайна завинаги. Рак \nЗа Вас този ден ще бъде много успешен, и то - във финансово отношение. Възможно е повишаване на заплатата, или поява на допълнителен източник на доходи, а не са изключени и изгодни сделки. Ако се занимавате с бизнес, ще изпреварвате конкуренти и бързо ще намирате изход от сложни ситуации. Ще Ви радва общуването с близките: отношенията остават все така хармонични, а може и да стигнете до пълно взаимно разбиране. Новите запознанства, за съжаление, няма да оправдаят очакванията, тъй като ще се срещнете с безинтересни хора. Лъв \nНе трябва в новите си взаимоотношения да се ориентирате на по предишните. Освен че Вашият сегашен човек не е (а и не може да бъде) точно копие на предишния, и Вие доста сте се променили. Новото трябва принципно да се гради по ново му. Особено при вас. И особено в този ден...\n \n  \n Дева \nИма дни, когато Ви се струва, че веселието някак Ви заобикаля. Само че се старайте да използвате времето разумно. Изучете техниката на общуване и си направете списък на местата, на които искате да попаднете, за да бъдете готови веднага, щом се окаже подходящ момент. Да се овладее изкуството да се приемат ситуациите такива , каквито са, съвсем не е лека работа, но това ни учи на търпение, а точно нещо такова съвсем не би Ви било излишно. Днес в ушите Ви постоянно ще звучат добродушните предупреждения на един от членовете на Вашето семейство. Везни \nТози ден ще се наложи да посветите на не най- приятния начин на общуване - ще се наложи, да се оправдавате. Не е важно, дали сте правили нещо осъдително или не – вината Ви ще бъде обявена за очевидна и не Ви остава нищо друго, освен да я признаете и да се опитате да обясните своето поведение. Късмет!...  Скорпион \nНа Вашия любим човек днес ще се прииска, да Ви даде някакъв ценен съвет, а Вие непрекъснато ще бъдете с усещането, че не се нуждаете от такъв. В крайна сметка преди да направите каквото и да било, по-добре е като начало да изслушате това, което иска да Ви каже.Може пък действително да се окаже, че ще Ви свърши работа.  Стрелец \nДнес настроението няма да бъде много стабилно. У Вас ще се появи желание да научите нещо ново и да се покажете от неочаквана страна. Добре ще преминат срещите Ви с приятели и е важно през това време да не злоупотребявате с алкохола. Вероятно е възникване на нови идеи за творчество, но ще бъде доста сложно те да се развият, защото много ще се отвличате по други задачи.  Козирог \nОт гледна точка на Вашия партньор, днес Вие ще бъдете абсолютно непоносими, крайно неразбираеми и много трудни за общуване. От Ваша гледна точка всичко това ще бъде вярно само и единствено за него. . Рискувате да прекарате един не много приятен ден заедно и затова май е по-добре да бъдете по-далече един от друг.  Водолей \nДошло е време да изясните отношенията си с човека, който в последно време не веднъж Ви е карал да преживявате и да се вълнувате. Да сложите точка на някои от проблемните въпроси не е лесно, защото прекрасно разбирате, че това би означавало да сложите точка и на вашите отношения. Но поне трябва да изкажете своите претенции... Нужна Ви е поддръжката от страна на близък човек, на когото няма да се налага да обяснявате, защо всичко ставащо е така сериозно и важно за Вас. Работата ще Ви помогне да се отвлечете и да забравите, но няма да постигнете кой-знае какви резултати. Мислите Ви ще са заети със съвсем други неща...  Риби \nПрез този ден на Вашия любим човек ще се прииска някаква определеност в отношенията ви, и той ще се опитва всячески да постигне това свое желание. Така че ако нищо конкретно не можете да му кажете, ще се наложи в движение да измисляте нещо убедително, за да успеете да получите отсрочка.\n", "date": "2019.06.02", "title": "Хороскоп 2 юни: Лоши новини за 3 зодии днес"}
{"url": "https://blitz.bg/obshtestvo/eksperti-otkrikha-novo-unikalno-lekarstvo-za-rak-na-grdata_news677215.html", "text": "Ново лекарство драстично подобрява степента на оцеляване на младите жени с най-често срещаната форма на рак на гърдата, съобщиха изследователи, цитирайки резултати от международно клинично изпитание и цитирани от БГНЕС. Констатациите, представени на годишната среща на Американското дружество по клинична онкология в Чикаго, показаха, че добавянето на лекарство, известно като \"cyclin inhibitors\", повишава процента на преживяемост до 70%.\n Смъртността е с 29% по-малка, отколкото при пациентите, получавали лекарства с плацебо ефект. \n Водещият автор на проучването, д-р Сара Хоруиц заяви пред AFP, че изследването се фокусира върху рака на гърдата, представляващ две трети от всички случаи на рак на гърдата сред по-младите жени и в миналото обикновено се е лекувал с терапии, които блокират производството на естроген. \n Лечението е по-малко токсично от традиционната химиотерапия, защото по-селективно се насочва към раковите клетки, блокирайки способността им да се размножават. \n Изследването, което е разгледало повече от 670 случая, е включвало само жени под 59-годишна възраст, които са имали напреднал рак - в четвърти етап - за който не се получава преди това хормоно-блокираща терапия. \n \"Това са пациенти, които са склонни да бъдат диагностицирани по-късно, на по-късен етап от заболяването си, защото нямаме големи възможности за скрининг за младите жени\", каза Хоруиц. \n", "date": "2019.06.02", "title": "Експерти откриха ново уникално лекарство за рак на гърдата"}
{"url": "https://blitz.bg/layfstayl/skorost/kia-pusna-izumitelno-reklamno-video-gledano-v-mrezhata-ot-stotitsi-milioni-dushi_news677127.html", "text": "\nРекламният клип на Kia Motors, посветен на навлизането на марката на индийския пазар набра над 200 милиона гледания за няколко седмици. А саундтракът беше изтеглен над 65 милиона пъти. \nСюжетът на видеото е свързан с “източниците на вдъхновение” за създателите на автомобилите Kia. А накрая в кадър се появява фастбекът Kia Stinger. \n \n", "date": "2019.06.02", "title": "Kia пусна изумително рекламно ВИДЕО, гледано в мрежата от стотици милиони души"}
{"url": "https://blitz.bg/obshtestvo/malko-angelche-ot-veliko-trnovo-se-bori-s-kovarno-zabolyavane_news677282.html", "text": "\n 2-годишно момиченце от Велико Търново се нуждае от средства за скъпоструващо лечение в чужбина. Малката Нелис страда от злокачествено заболяване – невробластом, който е изключитлено агресивен. Предстои да бъде направена операция и химиотерапия в болницата “Anadolu Medical Center” в Истанбул.  \nНеобходимата сума за лечението на Нелис е в размер на 100 000 евро, която е непосилна за семейството й. Близки на малкото момиченце призовават всеки, който има възможност да помогне с дарение на разкритата банкова сметка, пише \"Янтра днес\".  \nНелис е единствено и дългочакано дете в семейството. Преди дни е прегледана от педиатър заради висока температура и е назначено лечение с антибиотик на инфекция на горните дихателни пътища. Месец и половина преди това невръстното момиченце е имало болки в дясното краче, като постепенно е спряло да ходи. Родителите отново са потърсили лекарска помощ. При направените изследвания е установено, че Нелис има туморно образование в коремната кухина и е насочена за лечение в София. При направените отново медицински изследвания е поставена предварителна диагноза за напреднала стадий на невробластом. Родителите се обърнали за помощ към “Anadolu Medical Center”, от където им дават надежда за детето. \nЧасове след публикуване на информацията за малката Нелис, в социалната мрежа започна кампания за набирането на средства. Създадена е група във фейсбук „Да спасим живота на малката Нели“, в която се продават различни артикули, а парите от продажбата им ще бъдат дарени за детето. За набирането на средства е разкрита и дарителска сметка на името на Нелис Заимова Кедова. \nБанка: УниКредит Булбанк \nБанкова сметка: BG25UNCR 7000 1523 5870 59 \nBIC код: UNCRBGSF\n", "date": "2019.06.02", "title": "Малко ангелче от Велико Търново се бори с коварно заболяване"}
{"url": "https://blitz.bg/layfstayl/skorost/zhenite-ili-mzhete-sa-po-dobri-shofori-ustanovi-poredno-izsledvane_news677044.html", "text": "\n Дългогодишните дебати за това дали мъжете са по-добри водачи от жените никога не са били напълно решени. Затова поредно изследване на британците е насочено към това да изясни въпроса. \nСравнявайки данните на Министерството на правосъдието на Великобритания, проектът на Confused.com стига до неочаквани изводи, отнасящи се до жените и мъжете зад волана. \n \n", "date": "2019.06.02", "title": "Жените или мъжете са по-добри шофьори, установи поредно изследване"}
{"url": "https://blitz.bg/obshtestvo/regioni/tsiganka-ot-slivensko-smaya-premiera-priblizhi-se-do-dzhipa-mu-i-video_news677286.html", "text": "\n Циганка от сливенското село Тича остана много доволна от посещението на премиера Бойко Борисов, който заедно с кмета на Котел, мина с джипа си през махалата и разговаря с местните. \"Ей, умирам си за тоз Бойко, бе! И като гледам телевизията викам: \"Само ний сме!\", приближи се тя без притеснение до отворения прозорец на тойотата на премиера.  \n  \nПреди това Борисов запита група от местните дали на изборите са били на гъби или са гласували, и обеща на връщане да си купи от тях гъби и да се снимат. Малко по-късно пък сподели в социалната мрежа, че е много доволен, защото ще може да опита от местната продукция. \"В района на Котел се предлагат чудесни гъби\", добави той във Фейсбук и постна снимка, на която позира край щайги с гъби. \n  \n\"Посетих село Ябланово. Само толерантността може да спаси България. Защото ето тук, по тези места, са изселени хиляди мюсюлмани\", отчете във Фейсбук премиерът. \n  \n\"Нарочно ги питам как се казват, за да видят хората, че са само мюсюлмански имена. Лъжеха ги, че ще дойдем, ще ги изселим, ще им съборим джамиите. А ние им направихме пътища. Като се стабилизира индустрията ще вдигнем и пенсиите\", написа Борисов. \n", "date": "2019.06.02", "title": "Циганка от сливенско смая премиера! Приближи се до джипа му и... (ВИДЕО)"}
{"url": "https://blitz.bg/obshtestvo/stolitsa/ot-stolichna-obshchina-s-prvi-danni-za-situatsiyata-sled-poroya_news677289.html", "text": "\n Няма сигнали за сериозно инциденти във връзка с дъжда в София. Това съобщи за „ “ Красимир Димитров, директор на дирекция „Аварийна помощ и превенция“ към Столична община за обстановката в София заради валежите.  \nТой допълни, че има 4-5 сигнала, които са обработили. По думите му те касаят заливане с вода на част от пътното платно, докато водната маса успее да се оттече в шахтите. „Правим обходи на централната градска част и на основните булеварди. Имаме четири екипа, които са в готовност да реагират“, обясни той. \nДимитров подчерта, че няма проблеми с градския транспорт вследствие на дъжда. \n", "date": "2019.06.02", "title": "От Столична община с първи данни за ситуацията след пороя"}
{"url": "https://blitz.bg/intsidenti/stikhii/reka-v-kazanlshko-izleze-ot-koritoto-si-i-stvori-strashen-koshmar-snimka_news677296.html", "text": "\n Три къщи и няколко улици са под вода в казанлъшкото село Средногорово, след като река Гюрля там преля. Дъждовете от последните дни са вдигнали нивото на реката.  \nДруга причина за инцидента е, че коритото на реката е непочистено. \nПожарникари изпомпват водата от залетите къщи. Няма пострадали хора, пише presstv.bg. \n \n", "date": "2019.06.02", "title": "Река в Казанлъшко излезе от коритото си и сътвори страшен кошмар (СНИМКА)"}
{"url": "https://blitz.bg/analizi-i-komentari/kazakha-koya-e-obshchinata-s-nay-visoki-zaplati-i-tova-ne-e-sofiya_news676963.html", "text": "\n Коя е общината с най-висока средна заплата в страната? Това е въпрос, на който няма как да намерите моментален отговор. Причината е, че данните за наети и заплати на ниво община у нас не се публикуват, а трябва изрично да се поискат от Националния статистически институт (НСИ).  \nВ регионален план коментарите обикновено се ограничават до заплати на ниво област, което въобще не е толкова информативно - вкарва в един кюп големия областен град и малката селска община, които са безкрайно различни. Разговорът за регионалните неравенства е много по-точен, когато се води със знание на ниво община, предаде  . \n Именно заради това, след като публикувахме общинската карта с безработицата за периода 2011-2017 г., днес публикуваме и интерактивната карта със заплатите по общини за 2017 г. Важно е да направим уточнението, че данни за общинските заплати през 2018 г. все още не са налични. От данните за страната обаче знаем, че средната заплата през 2018 г. се увеличава с около 10% спрямо 2017 г. Това означава, че когато гледате общинските заплати в интерактивната карта, трябва да имате едно наум, че средната заплата в съответната община най-вероятно се повишава - ориентирът е ръст в рамките на около 10%. Факт е, че темпът на ръст ще е различен за отделните общини, но в общия случай може да се очаква всички да покачват средните нива - сравнението на 2017 г. спрямо 2016 г. потвърждава това. \n Общините с най-висока средна заплата в България не са големите областни центрове. Лидерите по заплати са сравнително малки общини, в които има много големи работодатели - обикновено в енергетиката или добивната промишленост. Тези големи компании дават високи заплати и в същото време доминират тотално местния пазар на труда, тоест голяма част от работещите на територията на общината работят именно в тях. Това е толкова силно изразено в община Мирково, че това е единствената община за която нямаме данни за средна заплата, тъй като данните са конфиденциални. \n Най-високата средна заплата в България за 2017 г. е регистрирана в община Челопеч - наличие на голяма добивна компания и съответно 2 178 лв. средна заплата за общината. След това са Козлодуй, с ядрената централа - 1 790 лв. средна заплата за общината, Раднево и Гълъбово, с големите компании в енергетиката, имат средни заплати от съответно 1 657 лв. и 1 610 лв. Веднага след тях са Пирдоп - с 1 562 лв. средна заплата (отново наличие на голяма добивна компания) и Девня - с 1 442 лв. средна заплата (силно изразен индустриален профил). \n Столицата София се нарежда на 8-о място през 2017 г. със средна заплата от 1 433 лв. За разлика от много други икономически класации, тук община София няма как да бъде лидер, тъй като икономическият профил на столицата е много разнообразен и макар заплатите да са високи, те не могат да догонят средните нива на заплащане в някои малки общини, където огромната част то наетите са в енергетиката или добивната промишленост. Единствената друга община, която е и областен център, в топ 20 по заплати е Стара Загора (19-та позиция) със средна заплата от 1 021 лв. за 2017 г. Отново, по-скоро индустриалният профил на Стара Загора води до по-високи нива на заплащане спрямо другите големи общини. \n Веднага след София в класацията идва Панагюрище (9-о място) със средна заплата от 1 285 лв. през 2017 г. Отново пример за община с голяма добивна компания, която излиза в челото. Другите примери в топ 20 вече включват общини с индустриален профил - обикновено близо до големия град и с развита индустриална зона. Такива са Костинброд, Елин Пелин и Божурище, в близост до София, Суворово, Аксаково и Белослав, до Варна и Марица до Пловдив. Всички тези общини са със средна месечна заплата в рамките на 1 000 - 1 200 лв. за 2017 г. \n Общият поглед към общинската карта на заплатите позволява много ясно да се откроят както водещите икономически центрове, така и районите, които изпитват сериозни трудности. Разликите между Северна и Южна България също могат лесно да се видят. На юг се формират центрове с по-високи заплати около София, Пловдив и Стара Загора, а на следващо ниво и около Бургас. Центрове, които са добре свързани и реално могат да си влияят положително. Към тези големи градове прибавяме и добивната промишленост в малките общини в Средногорието. \n На север единственият център на високи заплати около голям град е Варна. Другите примери, като Севлиево и Летница например, са хубави, но те не могат да повлияят в по-голям мащаб на картата на север. Това е и един от аргументите, които сме извеждали и преди, за регионалното развитие. Проблемите на север не са просто наличието на обезлюдяващи се общини в Северозападна България, а липсата на силни икономически центрове, които да си влияят взаимно. Някои от големите градове на север като Плевен, всъщност губят хора и не предлагат високи заплати. \n Всъщност ако се вгледаме в картата, ще видим, че по-голям клъстер от общини с ниски заплати може да бъде намерен и на юг,особено около Благоевград. Преди година имаше дискусия защо заплатите в област Благоевград са толкова ниски и сравними с тези в област Видин. Общинската карта дава ясен отговор. В община Благоевград заплатите не са чак толкова ниски, но ситуацията в съседните по-малки общини е силно влошена. По-малко от 1/3 от работещите в област Благоевград работят в областния център. Всички останали са в съседни общини, където заплатите са сред най-ниските в страната. \n Тази карта е само един пример затова как наличието и ясното представяне на данни на ниво община могат да обяснят множество процеси на регионално ниво. В случая ИПИ направи съвсем скромна инвестиция за да бъдат достъпни тези данни за всички. \n   \n", "date": "2019.06.02", "title": "Казаха коя е общината с най-високи заплати и това не е София!"}
{"url": "https://blitz.bg/lyubopitno/blgarskite-bukvi-kato-peyki-v-parizh-do-sena-video_news677255.html", "text": "\n Милиони жители и гости на Париж ще имат възможност да се запознаят с българските букви, представени под формата на оригинални пейки. \n  \n\"Авторството на идеята е на фондация \"Прочети София\". През 2018-та те направиха един чудесен проект в столицата. Разположиха пейки под форма на букви, арт инсталации, като към всяка една от тях имаше прикачена поезия и така създадоха нови места за четене и литературни точки в столицата\", каза пред Нова телевизия директорът на Българския културен институт в Париж Десислава Бинева. \n  \nБинева обясни, че е трудно да се убеди кметство на Париж да постави пейки с наши букви на кейовете на Сена. \"Цялата процедура беше месеци, в които имахме различни разрешения, полиция, мерки за сигурност, но те харесаха проекта. Той ще остане до края на септември\", обясни тя. \n  \n", "date": "2019.06.02", "title": "Българските букви като пейки в Париж до Сена (ВИДЕО)"}
{"url": "https://blitz.bg/layfstayl/za-damite/sled-seks-za-nishcho-na-sveta-ne-podkhvashchayte-tezi-temi_news677121.html", "text": "\n След интимност, човек е в облаците и лесно може да каже нещо нередно или да прекали с признанията. Разбира се, не може да се говори за дългосрочен стюз, ако двойката въобще не обсъжда отношенията си и като цяло решава проблемите си чрез диалози. Разговорите обаче не винаги са подходящи след секс. Като цяло след подобен акт е добре внимателно да подбирате темите за общуване. \n \n Нормално е след секс да искате да говорите, но понякога вашият партньор се обижда и вие дори не можете да разберете защо. Всъщност всичко е просто: има списък с теми, които не си струва да се повдигат след моменти на близост. \n \n", "date": "2019.06.02", "title": "След секс: За нищо на света не подхващайте тези теми!"}
{"url": "https://blitz.bg/layfstayl/za-damite/na-vnimanieto-na-momicheta-te-byakha-idoli-na-mnogo-a-umryakha-tvrde-rano-snimki_news677124.html", "text": "\n Светът на модата е ужасен и безмилостен. Днес модните агенции намаляват изискванията, но по-рано се смяташе за нормално да се каже на млад модел, който е на ръба на анорексия: „Вие сте прекалено дебела“. \n Какво стана? Хиляди момичета, които взеха пример от твърде слабите модели, бяха диагностицирани с анорексия. И самите модели влязоха в болница или умряха. \nПредставяме ви някои световно известни модели, които бяха идоли за младите момичета, но животът им свърши твърде рано заради коварната анорексия. \n", "date": "2019.06.02", "title": "На вниманието на момичета! Те бяха идоли на много, а умряха твърде рано (СНИМКИ)"}
{"url": "https://blitz.bg/svyat/sled-80-godini-rusiya-izvadi-originala-na-tayniya-pakt-mezhdu-stalin-i-khitler_news677265.html", "text": "След 80 г. Русия за пръв път публикува съветския оригинал на пакта Рибентроп-Молотов от 1939 г. между СССР и хитлеристка Германия. Двете тоталитарни държави си разпределяха тайно сферите на влияние, като установиха обща съветско-германска граница с подялбата помежду им на Полша. Впоследствие СССР напада Финландия и присъединява териториите на Литва, Латвия, Естония, Бесарабия, предава Канал 3.\n В СССР съществуването на секретния протокол към договора за ненападение се отричаше. Той беше открит през 1992 г. и за пръв път се публикува една сега. \n \n \n \n Сайтът на фондация \"Историческа памет“ за пръв път публикува сканиран оригиналния Договор за ненападение между Съветския съюз и нацистка Германия от 23 август 1939 г. и секретното допълнение към него. Публикацията се появи на сайта на 31 май. \n \n \n \n Сканираният документ е предоставен от фонда на Историческия и документален департамент на руското външно министерство. \n Договорът за ненападение, подписан от външните министри Молотов (СССР) и Рибентроп (Германия), е дълъг само две страници, тайният допълнителен протокол към него, който разпределят зоните на влияние между СССР и хитлеристка Германия в Източна Европа - страница и половина. Самият пакт е бил публикуван незабавно след подписването, информацията за допълнителния протокол се е пазела с гриф \"строго секретно“, макар че много скоро е изтекла чрез дипломатически кръгове. \n През 1948 г. секретният протокол по фотокопията на незапазилия се германски оригинал са публикувани в сборник на Държавния департамент на САЩ \"Нацистко-съветските отношения. 1939-1941 г.“. В СССР, обаче, съществуването на тайния протокол, съхраняван в архива на ЦК на КПСС, категорично се е отричало. \n През 1992 г. след разсекретяването на протокола, той е бил открит от историка Дмитрий Волкогонов. Върховният Съвет и германския Райхстаг не са били запознати с текста на \"Секретният допълнителен протокол“, той не е бил ратифициран от парламентите и де юре е лично споразумение между Хитлер и Сталин, който е присъствал на подписването му. \n", "date": "2019.06.02", "title": "След 80 години: Русия извади оригинала на тайния пакт между Сталин и Хитлер"}
{"url": "https://blitz.bg/layfstayl/skorost/opasno-nikoga-ne-ostavyayte-butilka-s-voda-v-kolata-prez-lyatoto_news677183.html", "text": "\n Оставянето на пластмасови бутилки с вода под палещите лъчи на слънцето през лятото може да бъде опасно.  \nНагрятата пластмаса отделя вредни съединения като бисфенол и параксилол, които са производни на канцерогенния бензол и най-малкото предизвикват дразнене на стомаха. \nАвтомобилистите обаче имат още една не по-маловажна причина да внимават за бутилки в купето на колата. \n", "date": "2019.06.02", "title": "Опасно: Никога не оставяйте бутилка с вода в колата през лятото"}
{"url": "https://blitz.bg/obshtestvo/regioni/desetki-politsai-okupirakha-karlovskoto-selo-krnare-snimki_news677305.html", "text": "\n Карловското село Кърнаре за пореден път е окупирано от десетки полицаи. Тук е почти целият наличен състав на РУ Карлово. \nНа място пристигнаха и няколко буса на специалните полицейски сили от Пловдив, начело с шефа си Виктор Празов. Тук е и началникът на карловската полиция Сълко Литов.  \nОчаква се протестът срещу циганските безчинства да започне в 18 часа. Все още няма яснота колко народ ще излезе, тъй като преди малко в Кърнаре се изсипа порой. В момента звучат патриотични песни. \nБЛИЦ припомня, че хората не спират да протестират заради това, че преди повече от месец и половина трима братя цигани нападнаха с брадви и ножове заведение, защото там отказали да ги обслужат. \nКметът на Община Карлово Емил Кабаиванов е издал заповед за събарянето на незаконните къщи в махалата. От 52 само една е законна.  \nКърнаре върви по стъпките на Войводиново. Циганите обжалват по административен път заповедта на кмета. А когато съдът се произнесе, предстои събаряне и изселване на ромите.  Кристина ИВАНОВА, БЛИЦ \n", "date": "2019.06.02", "title": "Десетки полицаи окупираха карловското село Кърнаре (СНИМКИ)"}
{"url": "https://blitz.bg/politika/benovska-s-ostr-politicheski-komentar_news677262.html", "text": "\nВ деня на 143-та годишнина от гибелта на Христо Ботев и в памет на героите, загинали за свободата и независимостта на България, седмица след евроизборите да си припомним една Ботйова мисъл: „Днес за днес политиката в света е такваз, каквато винаги си е била, демек, както казва старата пословица: „Атовете се ритат, магаретата теглят.“ \nПремиерът Бойко Борисов също си спомни за магаретата: \"Когато правих избори с 90% рейтинг, магаре да бях вързал за депутат, щяха да го изберат.\" И пусна бариерата пред „магарета с шпайкове“ в ГЕРБ. \nИ в този ред на копитни животни се сещам за Корнелия Нинова, ездачката на черна кобила. Нинова загуби евроизборите и усети, че не е „обюздила“ „черната кобила“ БСП. Чу заканата на Георги Гергов, факторът, който я направи председател на БСП: „ „Има устав! Свиква се конгрес и той решава какво ще правим. Не може да прехвърлим от болната глава на здравата глава проблемите и да идем долу, по места да се караме с хората. Те не са виновни. Виновни са тези, които бяха на върха и които даваха всички посоки какво правим в тази кампания. Няма как да станем еднолична партия. Това е БСП! Това е партия, която е на дядо ми, на баща ми! Ние сме друга партия, имаме идеи, имаме каузи, имаме неща, които не искаме да загубим. Някои хора си мислят, че могат да си правят каквото си искат в БСП. Това няма да го позволим, мерси!“ \nИ Нинова бързешком си подаде оставката, за да не й я поискат и защото фактите й показаха, че детската й мечта да измести Борисов, и Нинова да стане премиер, е през „крив макарон“. \nМиналата година „Оркестърът за сватби и погребения“ на Горан Брегович вдигна „гребена“ на Нинова на Бузлуджа и тя метна гюбеци, като на сватба. Дали, пък, на Георги Гергов няма да доведе Брегович, не за сватба , а за „жалейка“ на Нинова на връх Бузлуджа след конгреса на БСП ?! Защото, очевидно, 100-летницата БСП е мобилизирана да не бъде приватизирана от Корнелия Нинова като „Техноимпекс“. \nНа „дузпата“ е Борисов . С инвазивна топка. На игрището стават и смени: Доган помоли за прошка, Делян - в Парламента. Скоро ще разберем „що е то“ ? \nА Цветан Цветанов е вън от ГЕРБ. Дали, пък, Веско Маринов не му е пратил sms: „Горчиво вино, нека, ни опива че истинското вино е горчиво - за подсладено няма да те дам!“ и да го покани за импресарио? \nГ-жо Нинова, след конгреса на БСП „Оркестърът за сватби и погребения“ на Брегович за какво ще ви пеят? \nАз съм Беновска. И питам.\n", "date": "2019.06.02", "title": "Беновска с остър политически коментар"}
{"url": "https://blitz.bg/politika/shefkata-na-tsik-kvadratcheto-ne-podkrepyam-nikogo-veche-nyama-smisl_news677267.html", "text": "\n Необходима е постоянна изборна администрация, каза БНР председателят на ЦИК Стефка Стоева. „За това е необходимо решение на парламента, но аз лично бих ги предложила“, заяви Стоева. Тя обаче направи уговорката, че първо е необходим сериозен и задълбочен анализ на изборите и в момента е рано да се правят заключения за необходими промени в изборното законодателство.  \nСпоред нея квадратчето „Не подкрепям никого“ вече няма смисъл, след като отпадна санкцията за задължително гласуване. Важното е в крайна сметка е, че „като цяло изборите преминаха законосъобразно. Сигналите и жалбите не бяха много, не бяха и за тежки нарушения“, допълни председателят на ЦИК. „Факт е, че не се възползват много хора от машинното гласуване“, посочи Стефка Стоева. „Не са много гражданите, които са гласували машинно. Само 158 968 души общо са се възползвали, т.е. 7,59 процента“. \nВ секциите с машинно гласуване те са над 27%, останалите са гласували с хартиена бюлетина, сочат данните на ЦИК. Най-важното е, че въвеждането на машинното гласуване трябва да следва гарантирането на сигурността на вота, особено с оглед на предстоящите местни избори, допълни председателят на ЦИК. Стоева припомни, че на предишните избори машинното гласуване е било под един процент. \n„Успяхме да се справим с въвеждането на машинното гласуване въпреки кратките срокове. Изпълнихме закона въпреки огромните трудности“, каза Стоева. Председателят на ЦИК коментира и гласуването в чужбина. „В чужбина гласуваха малко над 25 хиляди българи. Откриването на секции извън страната е напълно оправдано. Това е начинът за връзка на сънародниците ни с родината“.\n", "date": "2019.06.02", "title": "Шефката на ЦИК: Квадратчето „Не подкрепям никого“ вече няма смисъл"}
{"url": "https://blitz.bg/zdrave/eto-ya-glavnata-prichina-za-raka-na-yaychnitsite-i-na-grdata_news676935.html", "text": "\n В България всяка година с рак на яйчниците се диагностицират около 800 жени, като 420 от тях губят борбата със заболяването. Това стана ясно на среща в литературния клуб “Перото” в столицата по повод Световния ден за борба с рака на яйчниците, който тази година е под мотото “Всяка жена споделя силата”. У нас денят се отбелязва за трета поредна година от Фондация “Една от 8”. Участници в събитието бяха проф. Радка Кънева от Центъра по молекулна медицина в Медицински университет -София и д-р Росица Кръстева, специалист по медицинска онкология и председател на клуб “Млад онколог”. \n Проф. д-р Радка Кънева е изпълнителен мениджър на Центъра по молекулна медицина на МУ - София от създаването му през 2005 г. Центърът по молекулна медицина е водещ национален научноизследователски център в областта на проучванията на генетични, геномни и епигенетични промени при чести социалнозначими и редки наследствени заболявания, онкологични болести, както и изследване на биомаркери за ранно диагностициране, прогноза и персонализирано лечение на пациенти.  \n Проф. Кънева е член на Европейската асоциация за изследване на рака, на Българската асоциация по медицинска онкология (БАМО), на Европейското дружество по генетика на човека, на Международното дружество по психиатрична генетика. Председател е на Сдружение “Молекулна генетика в медицината”. Тя е сред учредителите и член на УС на Българската асоциация за персонализирана медицина.  \n", "date": "2019.06.02", "title": "Ето я главната причина за рака на яйчниците и на гърдата"}
{"url": "https://blitz.bg/politika/andrey-slabakov-razkri-kakvo-nyama-da-pravi-kato-evrodeputat_news677273.html", "text": "Режисьорът Андрей Слабаков, който беше избран с преференции за евродепутат, каза, че като част от гражданската квота на ВМРО не би правил никакви компромиси и, че не са му поставяни условия при издигането на кандидатурата му.\n \"Тоя филм се казва, че не искам да бъда повече зрител. И смятам, че мога да направя доста по-добър филм от ЕС. Явно нещо са му сбъркани сценаристите или нещо има друго, защото цари някакъв невиждан хаос и бюрокрация, която на мен не ми харесва\", каза Слабаков пред БНТ. \n", "date": "2019.06.02", "title": "Андрей Слабаков разкри какво няма да прави като евродепутат"}
{"url": "https://blitz.bg/politika/borisov-ostana-shokiran-za-prvi-pt-nyakoy-kmet-da-video_news677274.html", "text": "\n Премиерът Бойко Борисов инспектира новото кръгово кръстовище на ул. \"Розова долина“ в град Сливен, за което правителството отпусна над 2 322 000 лв. без ДДС. Кметът на Сливен Стефан Радев се похвали, че 400 000 хиляди лева са спестени от обществената поръчка за кръстовището. \n \"За първи път някой кмет да спести от ремонти. Останалите пари ще ви ги оставим за детска градина“, заяви Бойко Борисов. Градоначалникът на Сливен подчерта, че без силни финанси няма как да има силни общини. \n Борисов видя и санираните жилищни блокове в кв. \"Сини камъни“, където има санирани 51 апартамента по Националната програма за енергийна ефективност на многофамилни жилищни сгради през миналата година. \n \"Сега почнаха всички да искат санирането. Когато БСП и ДПС говореха против санирането, вие мълчахте. Сега видяха, че има 3 милиарда лева излишък. Управлява се от добри стопани, затова държавата има излишък“, подчерта премиерът Борисов. \n При посещението си в ремонтираната детска градина в Сливен той изтъкна: \"Над 40 хиляди деца, които никога не са ходили на училище, ги вкарахме в класните стаи. Тази програма работи много добре. Обмисляме да направим и безплатна храна за детските градини“, допълни още премиерът Борисов пред учителите в детското заведение. \n След Сливен той се продължи неделната си обиколка и в Котел, за да види как върви изграждането на нова пречиствателна станция за питейни води по проект на общината. Чрез него ще се реши проблемът с варовика и замътването на водата в града при обилни валежи. \n \"Пречиствателната станция е готова, работи на автоматичен режим, тестваме я“, информираха премиера Борисов от ръководството на съоръжението. Министър-председателят добави, че са изградени над 70 такива обекта. \n \"Едно голямо \"благодаря\" на правителството и на премиера, затова че ни подкрепи в това важно начинание. Котел е възникнал, благодарение на тези три извора, който са близо до нас. Това ни дава живот“, каза кметът на Котел Коста Каранашев. \n Станцията ще пречиства 200 куб. метра вода на час от карстовия извор на р. Изворска, който снабдява града, чрез реагентна обработка и филтриране през бързи пясъчни филтри. След това водата ще се обеззаразява, с което ще се гарантира високото й качество. \n Стойността на проекта е близо 3 млн. лв. За изпълнението му от бюджета на Министерството на регионалното развитие и благоустройството от 2017 г. досега са осигурени малко над 2,5 млн. лв. Предстои остатъкът от средствата също да бъде предоставен на местната администрация. \n \n \n", "date": "2019.06.02", "title": "Борисов остана шокиран: За първи път някой кмет да... (ВИДЕО)"}
{"url": "https://blitz.bg/politika/borisov-s-prvi-komentar-za-predlozhenieto-na-ninova-da-se-duelira-s-radev-video_news677280.html", "text": "\n В смесените райони битката между ГЕРБ и ДПС е огромна, защото се надпреварваме кой ще направи повече за хората. Това каза министър-председателят Бойко Борисов по време на посещение в село Филаретово заедно с кмета на Котел Коста Каранашев и министъра на финансите Владислав Горанов. \n  \nКметът Коста Каранашев обясни, че от 1986 г. в селото не е имало асфалтирана улица. „Предстои ни откриване на пенсионерски куб, а по един проект сме осигурили и безплатна медицинска помощ – ще идва една медицинска сестра по график и бабите и нуждаещите се ще получат всичко, от което имат нужда. За всички с доходи под 340 лв. има осигурена и безплатна юридическа помощ“, каза още той. \n  \nКаранашев уточни, че всяка година във Филаретово се правят по няколко улици и тази година ще се продължи в същия дух. \n  \nВ отговор на искане на хората от Филаретово да се поставят легнали полицаи премиерът Бойко Борисов заяви: „Като имаше дупки, колите караха бавно. Направиха асфалта – сега дай да направим легнали полицаи. Те дупките играеха тази роля. Само пари харчим“. \n  \nПред журналисти Борисов заяви, че е доволен от това, което е видял по време на обиколката си. „Но минавам да чуя хората, а не аз да съм доволен. Вчера видяхте световната агенция „Стандард енд \nПуърс“ какво дава за България - стабилност, много добри инвестиции на правителството - именно в инфраструктурата, която хората желаят. Защото хората от предишното село, в което бяхме, нямат вода в чешмата – не могат да сготвят вкъщи, не могат да се изкъпят“, коментира Борисов. \n  \n„Понеже много в София се спекулира с ГЕРБ и ДПС – има ли други партии тука, в смесените райони, освен ГЕРБ и ДПС? Няма други партии и битката е огромна. И то не за друго, а защото се надпреварваме кой ще направи повече за хората. Нашата кметица тук спечели точно с 1 глас при повторното преброяване. Така че на жълтите павета много обичат да говорят политолози и социолози, но нека да дойдат да видят хората“, каза още Борисов. \n  \nНа въпрос как ще коментира изказванията на лидера на БСП Корнелия Нинова от сутринта Борисов отговори: „Не искам да се занимавам с нея“. \n  \n", "date": "2019.06.02", "title": "Борисов с първи коментар за предложението на Нинова да се \"дуелира\" с Радев (ВИДЕО)"}
{"url": "https://blitz.bg/obshtestvo/uchat-notariusite-ni-na-razvodi-po-frenski_news677233.html", "text": "\n България ще ползва опита на Франция за въвеждане на опростена процедура за развод по взаимно съгласие. Това стана ясно на последния национален семинар на Нотариалната камара. \n  \n„Искаме да се запознаем с опита на френските колеги. Да видим как функционира системата при тях. Какви са отзивите и статутът на документа, издаден от нотариуса и неговата правна сила с оглед на международното частно право. Считам, че този начин е удачен, защото в него участва не само нотариус, но и адвокати, представляващи всяка от двете страни”, каза за  председателят на камарата Красимир Анадолиев. \n  \nНотариусът от Франция г-жа Валери Велин обясни, че процедурата е станала възможна с приетия през 2016 г. закон, наречен „Правосъдие 21-век” и влязъл в сила от началото на 2017-та. Тя добави, че разводът по взаимно съгласие без съдия се появява по време на Великата френска революция и е можел да става за 24 часа. \n  \n„Те са се наричали фамилни разводи, когато са се събирали родовете на двойката и решавали въпроса. Забранени са през 1816 г. при реставрацията на монархията. „След това, чак през 1975 г., 7 години след бурните протести от 1968 г., отново се даде възможност за развод по взаимно съгласие пред съдия. От тогава броят на разводите се утрои. \n  \nСега 53% от браковете в Петата република завършват с развод, колкото е средният дял за Евросъюза”, поясни Велин. \n  \nПо думите й, самите граждани, а също адвокатите и нотариусите са доста доволни от това как протича новата процедура, защото нещата се случват доста по-бързо. \n  \n„Проблем има обаче при процедури с участие на чужденци от държави извън ЕС. За Франция това са страни, свързани с историята ни. Тунис веднага призна валидността на процедурата. С Мароко сме в процес на преговори, а от Алжир отговорът засега е отрицателен”, каза още френският нотариус. \n  \nЗа развода пред нотариус има и доста условия и ограничения. \n  \n„Когато има деца нотариусът трябва да провери дали те са били информирани за възможността, която има да бъдат изслушани във връзка с намеренията на родителите им да се разведат. Само, ако те са се отказали може да се мине по бързата процедура чрез нотариус. В края й страните имат срок от 15 дни за размисъл дали да не я прекратят”, каза още французойката. По думите й в най-добрия случай това трае общо от около 30 дни. \n  \nВалери Велин обясни още, че във Франция по един или друг начин най-често се развеждат двойки между 35 и 45 години. „Според мен, след като навършат 45 години хората се примиряват. Общо разводите по взаимно съгласие, независимо от прилаганата процедура, са 55% от всички. В три четвърти от случаите жените са подалите молба за развод”, каза тя. \n  \nНа въпрос дали в рамките на ЕС е възможен туризъм за разводи, както правят американците в Лас Вегас, Велин поясни, че от тази процедура могат да се възползват и български граждани или от други страни в ЕС, които обаче са се установили във Франция и имат там постоянен адрес. \n  \nОт своя страна Красимир Анадолиев допълни, че за проучването на френския опит има и друга причина. „3 от 4 от сделките на нотариусите у нас са свързани с чужбина, защото животът стана глобален. Има много смесени бракове. При сделки ни се представят пълномощни от чужбина и ние трябва да сме информирани каква е формата на тези документи в съответната страна. Същото важи и за удостоверяванията за наследяване и брачните свидетелства и още много други неща”, допълни шефът на Нотариалната камара в България. \n \n", "date": "2019.06.02", "title": "Учат нотариусите ни на разводи по френски"}
{"url": "https://blitz.bg/svyat/kruizniyat-layner-koyto-napravi-strashna-belya-vv-venetsiya-predi-godini-bil_news677294.html", "text": "\n Гигантският круизен лайнер, който сътвори истински кошмар във Венеция, е бил и в България. MSC Opera е акостирал на Морската гара в Бургас на 27 октомври 2016 г., пише gramofona.com. \nОт него на българския бряг слязоха 2251 пътници от 43 държави. Те посетиха остров Света Анастасия, Созопол и Несебър, както и котелското село Жеравна. \n  \nКакто БЛИЦ съобщи, круизният кораб се удари в кей и в туристическо корабче във Венеция. При инцидента пострадаха четирима души. \nСблъсъкът станал в канала Джудека, разделящ Венеция от остров Джудека. Круизният кораб MSC Opera изгубил контрол и се блъснал в кея в района на Сан Базилио-Дзатере, като предизвикал истинска паника сред хората на кея. После той се ударил в туристическо корабче. Двама от ранените са откарани в болница за преглед, а другите двама са леко пострадали. Националността им засега не е известна. \nПредполага се, че круизният кораб, теглен от влекачи в канала, е изгубил контрол, след като се е скъсал един от кабелите, свързващи го с влекачите. Заради силното течение италиано-швейцарският лайнер не успял да спре, когато то го тласнало към кея и към другото туристическо корабче там. \n", "date": "2019.06.02", "title": "Круизният лайнер, който направи страшна беля във Венеция, преди години бил..."}
{"url": "https://blitz.bg/svyat/kitay-testva-mezhdukontinentalna-raketa-s-10-termoyadreni-boyni-glavi-video_news677303.html", "text": "\n В Китай успешно преминаха изпитанията на междуконтинентална балистична ракета от ново поколение. Кадри от пуска на ракетата бяха публикувани в Twitter. \nНовата ядрена ракета от поколение JL-3 е предназначена за изстрелване от подводници. Тестовия пуск е бил извършен от залива Бохай в полуостров Шандун. \nСпоред китайските медии обсегът на ракетата 14 хиляди километр. Тя може да носи до 10 термоядрени бойни глави с индивидуално насочване.  Превод: БЛИЦ  \n", "date": "2019.06.02", "title": "Китай тества междуконтинентална ракета с 10 термоядрени бойни глави (ВИДЕО)"}
{"url": "https://blitz.bg/intsidenti/stikhii/zapadna-turtsiya-se-raztrese-mnogo-silno_news677304.html", "text": "\n Земетресение с магнитуд 4.6 по скалата на Рихтер е регистрирано в Западна Турция. Това сочи справка в сайта на Европейския средиземноморски сеизмологичен център. \nТрусът е регистриран в 16:08 местно време на 30 километра източно от град Адапазаръ и на 155 километра източно от Истанбул, на дълбочина от 7 километра. Земетресението е усетено по западното турско черноморско крайбрежие, включително и в Истанбул. \nЗасега няма информации за пострадали хора и причинени материални щети. \n \n", "date": "2019.06.02", "title": "Западна Турция се разтресе много силно"}
{"url": "https://blitz.bg/obshtestvo/krvava-vendeta-10-trupa-vtreshchikha-zhitelite-na-khisarya-snimki-18_news677261.html", "text": "\n Зловещ инцидент се е случил вчера край хисарското сели Михилци в резултат на скандал и спор. Историята е завършила с 10 трупа на кози и две ярета. \n  \nТе са собственост на животновъда Петко Райчинов, който от дълги години отглежда животни край селото. В близост до неговата ферма се намират градините на хисарския розопроизводител И.Р. \n  \nДвамата имали стар спор заради това, че козите влизали в розовите насаждения на хисарчанина. Вчера това се е случило за пореден път. И.Р изпаднал в състояние на афект. Животновъдът и земеделецът се скарали. Били извикани полицаи, които съставили предупредителни протоколи. \nВместо кавгата да затихне, обаче, малко след това Петко Райчинов подал сигнал в полицията. На място ченгетата от РУ-Хисар, които обходили терена, установили 10 трупа на кози и на две ярета. \n  \nТе били прегазени с кола, а в близост до лекия автомобил \"Рено Лагуна\" бил и собственикът на автомобила И.Р. Той е арестуван за 24 часа. Днес прокуратурата ще реши дали да иска 72-часова мярка. \n  \n \n \n \n \n \n \n  Кристина ИВАНОВА, БЛИЦ \n  \n  \n  \n", "date": "2019.06.02", "title": "Кървава вендета! 10 трупа втрещиха жителите на Хисаря (СНИМКИ 18+)"}
{"url": "https://blitz.bg/obshtestvo/regioni/stotitsi-se-poklonikha-pred-botev-v-rodniya-mu-grad-snimki_news677268.html", "text": "\n Стотици хора се събраха днес в Калофер, за да почетат паметта на Христо Ботев, на четата му и на героите, загинали за свободата на България. \n  \nЗаместник-министърът на образованието Таня Михайлова каза: „Ботев е патриотизъм, родолюбие, гордост“. \n  \nКметът на община Карлово д-р Емил Кабаиванов гфовори в словото си за това, че Ботев ни е завещал думите „Европа и политическата реалност дават свобода и самоопределение само на този, който  може сам да си ги извоюва и постигне“. \n  \nЦеремонията по възпоминателното честване по повод 143 години от гибелта на Ботев започна с изнасяне на знамето на Ботевата чета от едноименния исторически музей в родния му град, след официалните слова на мемориалния комплекс бяха поднесени венци и цветя. \n  \nМного родители бяха извели малките си деца, които развяваха знамена и рецитираха стихове на поета-революционер. \n \n \n \n \n \n \n Кристина ИВАНОВА, БЛИЦ \n", "date": "2019.06.02", "title": "Стотици се поклониха пред Ботев в родния му град (СНИМКИ)"}
{"url": "https://blitz.bg/obshtestvo/stolitsa/nebeto-nad-sofiya-se-otvori-silna-burya-udari-stolitsata_news677271.html", "text": "\n Силна лятна буря удари София. Няма и помен от слънчевата сутрин. За минути силен вятър задуха и едри капки дъжд заваляха от небето. Столичани бързо потърсиха подслон, за да се скрият от дъжда. \nПрипомняме, че такава бе и прогнозата на синоптиците за днес. \nЖълт код за интензивни валежи и гръмотевични бури и условия за градушки е обявен за 17 области в страната на 2 юни. Това сочи справка на сайта на НИМХ. Жълт код е обявен в областите Видин, Монтана, Враца, Плевен, Ловеч, Велико Търново, Габрово, Сливен, Стара Загора, Пловдив, Пазарджик, Смолян, Кърджали, София град, Софийска област, Перник и Кюстендил. В тези райони се очакват количества около 35 – 40 л/кв. м и повече. \nПрипомняме, че снощи интензивни валежи предизвикаха  \n \n", "date": "2019.06.02", "title": "Небето над София се отвори! Силна буря удари столицата"}
{"url": "https://blitz.bg/obshtestvo/kultura/yan-englert-na-blgarski-pomnite-me-znachi-sm-zhiv_news677276.html", "text": "\n С думите „Помните ме, значи съм жив!“, изречени на български прие наградата за цялостно творчество големият полски актьор Ян Енглерт, който е почетен гост на седмото издание на международния филмфест „Златната липа“ в Стара Загора, пише  . \n  \nАртистът, който изигра образа на езуитския монах отец Ередия във филма на Въло Радев  „Осъдени души“ през далечната 1975-а припомни, че тази лента никога не е била показана в родната му Полша, но точно тя му е донесла най-голямата награда: обичта на българската публика вече почти половин век. \n  \nПред старозагорската публика той представи снимания през 1995-а филм „Голямото прецакване“ по негов сценарий и под режисурата на Ян Ломницки. \n  \n„Това беше един експеримент лично за мен, защото за пръв път писах сценарий , писах го заради себе си. Освен това инвестирах всички си пари, всъщност бяха ни необходими поне още пет пъти по толкова, за да стане истински…“, разказа Енглерт, който вече близо две десетилетия е несменяем директор на варшавския народен театър. \n  \nСпециалната награда му бе връчена от изпълнителния директор на „Златната липа“ Магдалена Ралчева, която не скри че е истински щастлива един от кумирите й да бъде специален гост на фестивала за съвременно европейско кино. \n  \nНосителят на наградата бе поздравен от кмета на Стара Загора Живко Тодоров, задочни поздрави изпрати и министърът на културата Боил Банов. \n  \nСред  дошлите за първата прожекция от започналия в събота 5-дневен киномаратон бяха още екскултурният министър, актьорът Владимир Пенев, доайенката на родните кино и театър Гинка Станчева и още много други обичани от публиката актьори. \n \n", "date": "2019.06.02", "title": "Ян Енглерт на български: „Помните ме, значи съм жив!“"}
{"url": "https://blitz.bg/obshtestvo/tsigani-uzh-vdigakha-svatba-v-smolyan-a-posle-napravikha-strashen-pogrom_news677272.html", "text": "\n Масово меле между празнуващи на ромска сватба вдигна полицията в Смолян на крак, съобщава Дарик. Масовият бой се разиграл снощи около 20.00 ч. в една от ромските махали. \n  \nВеднага след получаване на сигнала, полицейските сили в Смолян са били мобилизирани и скандалджиите били разтървани. През цялата нощ обаче в ромската махала е имало полицейско присъствие. Патрули и днес остават в района. \n  \nВчера вечерта са били задържани четирима души, потвърди директорът на полицията в Смолян старши комисар Николай Димов. Срещу единия от арестуваните е образувано бързо полицейско дознание за хулиганство, уточни Димов. \nПразнуващите имали разрешително от Община Смолян до 22.00 ч. Заради скандала обаче сватбата приключила по-рано. \n \n", "date": "2019.06.02", "title": "Цигани уж вдигаха сватба в Смолян, а после направиха страшен погром"}
{"url": "https://blitz.bg/svyat/ekshn-v-nebeto-singapur-vdigna-izstrebiteli-vv-vzdukha-zaradi-bomba-v-samolet_news677306.html", "text": "\n Два изтребителя Ф-15 на сингапурските ВВС бяха вдигнати във въздуха по тревога. Те са съпроводили пътнически самолет, след съобщение, че на борда му е заложена бомба. Това съобщи министерството на отбраната, предава БГНЕС. \n Разследването е установило, че информацията за бомбата е фалшива. Сингапурските военни възприемат всяка заплаха като реална и сериозна до нейното пълно отхвърляне. \n Представител на авиокомпанията потвърди пред местния вестник StraitsTimes, че са получили информация за поставено взривно устройство. Заплахата се е оказала фалшива и самолетът със 144 пътници на борда е кацнал благополучно в Сингапур.  \n", "date": "2019.06.02", "title": "Екшън в небето! Сингапур вдигна изстребители във въздуха заради бомба в самолет"}
{"url": "https://blitz.bg/svyat/tlpa-neonatsisti-smelo-potroshi-pametnik-na-marshal-zhukov-v-kharkov-video_news677321.html", "text": "\n В Харков участници в протестни акции днес събориха бюст паметник на прочутия с победите над хитлеристките войски съветски маршал Георгий Жуков.  \nНа гърба на бюста на пълководеца активистите написали \"Палач\", след което го разбили с чукове и брадви, съобщава UA: Харків.  \nВ акциите, озаглавени \"Можем да повторим\" и \"Стоп, реванш\" са участвали активисти на националистически, бендеровски и пр. крайдесни организации като \"Самоотбрана\", \"Харковски евромайдан\",\"Национални дружини\", \"Национален корпус\" и \"Десен сектор\". \nСпоред УНИАН активистите са протестирали срещу конгреса на партия \"Доверявай на делата\", създадена от кметовете на Харков и Одеса Генадий Кернеса и Генадий Труханова. \nПо време на протестите около Двореца на спорта са избухнали сблъсъци, в които е пострадал поне един човек. След като на мястото на стълкновенията пристигнали усилени полицейски отряди, десните активисти отстъпили и се нахвърлили върху паметника на Жуков.  \nВ коментарите под видеото преобладават критиките и подигравките с \"със стадото бендеровци, които постигнаха голяма победа срещу един паметник\". \n \n \n \n \n", "date": "2019.06.02", "title": "Тълпа неонацисти смело потроши паметник на маршал Жуков в Харков (ВИДЕО)"}
{"url": "https://blitz.bg/layfstayl/razdyalata-s-rachkov-ssipa-mariya-izglezhda-napravo-plasheshcho-snimka_news676988.html", "text": "Бившата тв водеща Мария Игнатова цъфна по сутиен на светско събитие. Блондинката събра погледите на мъжете със секси изрязано бюстие, наподобяващо бельо, върху което небрежно бе наметнала сако.\n И докато дамите не одобриха смелата й визия, мъжката аудитория бе доволна от гледката. \n Единствено бившата й половинка Димитър Рачков, който също бе гост на събитието, я избягваше. Макар че двамата дойдоха заедно на откриването на изложбата на художничката Стилияна Узунова, още с влизането в галерията комикът се отдели от Игнатова и повече не я заговори, пише „Галерия“. \n Припомняме, че актьорите са разделиха окончателно преди няколко месеца, след като Мария за пореден път му върна годежния пръстен. \n", "date": "2019.06.02", "title": "Раздялата с Рачков съсипа Мария! Изглежда направо плашещо (СНИМКА)"}
{"url": "https://blitz.bg/layfstayl/ptuvane/mrtvite-gradove-v-stepite-na-kazakhstan-grobishchata-sa-po-luksozni-ot-samite-domove_news677040.html", "text": "\n По време на пътуване до Казахстан вниманието ни беше привлечено от малки градове, които при по-внимателно разглеждане се оказаха гробища, пише наш пътешественик. \n Някои от тях превъзхождат по строеж съседните жилищни селища. Подобни гробища не бяхме срещали никога. Чудех се защо казахските гробища са толкова различни от другите мюсюлмански гробове. \n Оказа се, че ислямът в Казахстан замества култа към предците. Ако при някои народи по време на езичеството е съществувал пантеон на боговете или духовете, то в Казахстан се смята, че предците и твоят род са главната светиня. Това се дължи на номадския начин на живот на казаха. Какво може да бъде по-ценно от близките, когато всичко останало около вас постоянно се променя? \n", "date": "2019.06.02", "title": "Мъртвите градове в степите на Казахстан - гробищата са по-луксозни от самите домове"}
{"url": "https://blitz.bg/layfstayl/ptuvane/idiot-na-borda-ptnik-si-palna-tsigara-v-samolet-na-khilyadi-metri-vv-vzdukha-video_news677231.html", "text": "\n Пътник в самолет шокира всички на борда като си запали цигара по време на полета. Мъжът пътувал към Минесота с полет на “Spirit Airlines”, когато решил да си запали, съобщава „Сън“. \nСедящата до него жена го заснела с телефона си. На клипа се вижда как мъжът пали цигарата и си сяда на седалката. От другата страна на пътеката мъж го гледа учудено, разбирайки ясно, че това е нарушение на закона. Същият мъж натиска бутона, за да повика стюард. \n", "date": "2019.06.02", "title": "Идиот на борда! Пътник си пална цигара в самолет на хиляди метри във въздуха (ВИДЕО)"}
{"url": "https://blitz.bg/layfstayl/mitko-paynera-razplaka-toni-dacheva-snimki_news677239.html", "text": "\n Митко Димитров - Пайнера неведнъж е показвал уважение към своите певици във фирмата. А с последния си жест до такава степен трогна една от първите дами във фолка, че я накара да скочи до небето от щастлие.  \nТони Дачева бе изненада от боса на фирмата и побърза да се похвали пред последователите си в социалните мрежи. Мислейки си, че вече е забравена от ръководството на музикалната компания и че вече е бита карта, Пайнера успя да я трогне и разплаче от вълнение.  \n", "date": "2019.06.02", "title": "Митко Пайнера разплака Тони Дачева (СНИМКИ)"}
{"url": "https://blitz.bg/layfstayl/ptuvane/kak-dzhstin-biybr-pochti-unishchozhi-devstveno-parche-zemya-v-islandiya_news677243.html", "text": "\n През 2011 година едва 600 000 души сапосетили Исландия. За сравнение, през 2018 година те са 2,8 млн. Сериозен фактор за това увеличение е каньонът Фядрарглюфур (Fjaðrárgljúfur). \nМястото е изключително красиво. Каньонът има стръмни стени, а през него на остри завои тече река Фядра. Дълъг е 2 км. Дълбочината му достига до 100 метра. \nНамира се до Кръглия път, който обикаля около целия остров, близо до селището Kirkjubæjarklaustur. \nСмята се, че каньонът се е образувал през Ледниковата епоха преди около 2 млн. години.  \n", "date": "2019.06.02", "title": "Как Джъстин Бийбър почти унищожи девствено парче земя в Исландия"}
{"url": "https://blitz.bg/zdrave/otkrikha-nov-opasen-za-srtseto-produkt_news677089.html", "text": "\n Учени от Тихоокеанския университет в Калифорния (САЩ) откриха много вреден за сърцето продукт. \nВ проучването са взели участие 34-ма доброволци на възраст между 18 и 40 години. На тях било предложено да консумират определено количество от напитката или същото количество плацебо. \nУчените направили електрокардиограми на участниците и измерили кръвното им налягане до началото на експеримента, а също на всеки 30 минути в период от 4 часа. \n \n", "date": "2019.06.02", "title": "Откриха нов опасен за сърцето продукт!"}
{"url": "https://blitz.bg/layfstayl/za-damite/vyarvate-ili-ne-tazi-neveroyatna-kosa-e-na-mzh_news677074.html", "text": "\n Мъж отглежда косата си в продължение на седем години, въпреки факта, че го наричат ​​\"грозна жена\". Актьорът и моделът на Кристиано Брага от Minas Gerais започва да пуска косата си през 2012 г. и успява да си отгледа дълги червени къдрици. \n Той реши да предприеме тази решителна стъпка, въпреки опасенията, че може да започнат да го тормозят в училище. Неговата ярка външност привлича много внимание. Под снимките на червенокосия бразилец има много положителни и отрицателни коментари. Някои жени пишат, че е \"несправедливо\" от природата да се дадата на мъж такива дълги къдрици.  \n", "date": "2019.06.02", "title": "Вярвате или не? Тази невероятна коса е на мъж"}
{"url": "https://blitz.bg/layfstayl/skorost/eto-koi-sa-nay-dobrite-semeyni-avtomobili-za-2019-godina-snimki_news677032.html", "text": "\nВ рейтингите са включени нови автомобили, които присъстват на пазара през 2019 година. Първият - от американското издание на Edmunds, а вторият - от британските колеги от Autoexpress. \nПри сравнението прави впечатление, че европейците и американците имат напълно различен подход към оценката и избора на автомобил за семейства с деца. В американската класация преобладават съвсем различни машини в сравнение с тези, присъстващи в европейския рейтинг. \n \n", "date": "2019.06.02", "title": "Ето кои са най-добрите семейни автомобили за 2019 година (СНИМКИ)"}
{"url": "https://blitz.bg/svyat/puskat-unikalna-lada-granta-s-leglo-dush-i-toaletna-snimki_news677027.html", "text": "Малкият и компактен кемпер на базата на Гранта е подходящ както за дълги, така и за къси пътувания. Изпипаната ергономичност на вътрешното пространство и инсталираното оборудване ще осигури комфортен престой за двама пътници.\nДължината на машината е 4925 мм, широчината - 1740 мм, височина - 2390 мм. Автомобилът разполага с със спални места за двама души, кухня, шкаф-гардероб, тоалетна, душ, 70-литров резервоар за чиста вода, 220V контакт и много други. \n \n", "date": "2019.06.02", "title": "Пускат уникална Лада Гранта с легло, душ и тоалетна (СНИМКИ)"}
{"url": "https://blitz.bg/layfstayl/za-damite/prelest-57-godishna-imitira-shcherka-si-i-stana-instagram-zvezda-galeriya_news677288.html", "text": "\n 57-годишнa британскa жителка стана известна, след като шеговито повтори два бляскави кадъра и пози на 20-годишната си дъщеря Миша, която е успешна блогърка. \n \n Каша Браймс станала известна само за няколко месеца. През март тя започна да публикува постове, а сега повече от 20 хиляди души са се абонирали за нея. \n", "date": "2019.06.02", "title": "Прелест! 57-годишна имитира щерка си и стана Инстаграм звезда (ГАЛЕРИЯ)"}
{"url": "https://blitz.bg/zdrave/ezhednevnata-konsumatsiya-na-tezi-khrani-ni-ubiva_news677097.html", "text": "\n Храната с висока степен на преработка допринася за развитието на сърдечносъдови заболявания и увеличава риска от преждевременна смърт. Група от учени от Испания, Бразилия и САЩ стигнаха до това заключение след две изследвания, съобщава порталът MedicalXpress. \nТази храна съдържа много захар, мазнини и сол, изкуствени оцветители и аромати, но не достатъчно витамини и фибри. В същото време, както отбелязват учените, такива продукти съставляват 20-60% от храната на хората по цял свят. \nУчените са анализирали връзката между консумацията на ултрапреработени храни и риска от развитие на сърдечно-съдови заболявания, както и преждевременна смърт. \n", "date": "2019.06.02", "title": "Ежедневната консумация на тези храни ни убива!"}
{"url": "https://blitz.bg/svyat/mzh-otide-do-toaletnata-vdigna-kapaka-i-izzhivya-nay-golemiya-si-koshmar_news677277.html", "text": "\n Змия ухапа мъж от Флорида в момент, в който вдига капака на тоалетната си чиния рано сутринта в неделя, предава БГНЕС. \n Питонът, дълъг 1,20 м „е излязъл от тоалетната и го е ухапал“ по ръката, според полицейски доклад. \n Полицаите казват, че 52-годишният Балтазар Джимено не е собственик на змията и няма представа как невъзмутимото влечуго се е плъзнало в апартамента му в Корал Спрингс. Джимено е бил лекуван в дома си от служители на спешните служби след ухапването от змията в продължение на 6 часа. \n Питонът е бил заловен от полицейските служители на Корал Спрингс и впоследствие откаран до ветеринарен кабинет за преглед и третиране срещу инфекция.  \n  \n \n", "date": "2019.06.02", "title": "Мъж отиде до тоалетната, вдигна капака и изживя най-големия си кошмар"}
{"url": "https://blitz.bg/layfstayl/za-damite/ne-vi-se-pravi-seks-vseki-den-tezi-5-neshcha-shche-promenyat-mnenieto-vi_news677079.html", "text": "\n Правенето на секс е удоволствие и върховна наслада. Едновременно с това обаче ежедневните полови актове имат и много други плюсове. \n Учените назоваха петте най-важни причини за практикуването на редовен секс. Лекарите провели проучване и открили пет точки, които са засегнати от ежедневния секс. \n", "date": "2019.06.02", "title": "Не ви се прави секс всеки ден? Тези 5 неща ще променят мнението ви"}
{"url": "https://blitz.bg/layfstayl/za-damite/vsichki-ya-gavrikha-za-tegloto-a-tya-kachi-oshche-18-kg-i-stana-prochut-model_news677084.html", "text": "\n Никой не е очаквал такова стечение на обстоятелствата за 23-годишната Никол Херинг от Лондон, Англия. От потиснато момиче, което мразеше себе си, тя се превърна в добре познат plus-size модел. В Instagram 960 хиляди души вече са се абонирали за нея и всеки ден този брой се увеличава. \n Никол започва своя път към приемане на себе си и здравословен начин на живот по един алтернативен начин. Често била обиждана в училище по различни причини – първо носела шини и имала акне, а след това дошъл ред на подигравките заради килограмите й. Съучениците й я наричали дебела, поливали я с напитки и дори я плюели. Момичето се мразело все повече и повече и била изпълнена с лоши емоции. В един момент Никол решила да се промени и да се запише на фитнес. \n \n", "date": "2019.06.02", "title": "Всички я гавриха за теглото, а тя качи още 18 кг и стана прочут модел"}
{"url": "https://blitz.bg/svyat/izrael-udari-s-raketi-siriya-10-dushi-zaginakha_news677279.html", "text": "\n Най-малко 10 души са убити при ударите, които Израел нанесе тази нощ по позиции на сирийската армия. Сред убитите има трима сирийски военни и 7 военни на съюзниците на Дамаск, които са чужда националност, съобщава сирийският Център за наблюдение на правата на човека, предаде АФП. \n  \nТова беше втора подобна атака за по-малко от една седмица, допълва агенцията. \n  \n\"След като взе на прицел покрайнините на Дамаск, Израел поднови агресията си, като изстреля няколко ракети по източната част на провинция Кунейтра, при което бяха убити 3 сирийски военни и бяха ранени 7 сирийски военни\", заяви източник от сирийските въоръжени сили по-рано днес. \n  \nСъщевременно сирийският Център за наблюдение на човешките права каза, че не е в състояние да уточни каква е националността на чуждите бойци. Те са загинали при ракетен обстрел, насочен срещу позиции близо до Дамаск, където освен сирийски военни има ирански сили и бойци на Хизбула. \n  \nОт началото на конфликта в Сирия през 2011 г. Израел извърши няколко удара срещу режима на Башар Асад, но също и срещу съюзниците му - Иран и Хизбула. Новият удар идва в момент на ескалация на напрежението в Близкия изток между Иран и САЩ. \n  \nИзраелският премиер Бенямин Нетаняху каза днес, че е наредил ударите да бъдат нанесени след изстрелване на сирийски ракети и снаряди по територията на Израел. \n \n", "date": "2019.06.02", "title": "Израел удари с ракети Сирия – 10 души загинаха"}
{"url": "https://blitz.bg/svyat/smut-na-politicheskata-stsena-v-germaniya-znakovo-litse_news677258.html", "text": "\n Андреа Налес, лидерката на Германската социалдемократическа партия, която влиза в състава на германското правителство, обяви днес намерението си да подаде оставка след катастрофалното представяне на формацията на европейските избори миналата неделя. \n Налес напуска както председателския партиен пост, така и лидерския пост на партийната фракция в парламента. Тя каза, че утре ще информира за решението си партийното ръководство, а във вторник и партийната парламентарна група. \n На евроизборите социалдемократите останаха на трето място зад Зелените, които за първи път излязоха на втора позиция за първи път на подобен вот. На първо място се наредиха Християндемократическият и Християнсоциалният съюз. Допитвания показват, че подкрепата за социалдемократите е на най-ниските си нива в историята на партията. \n\n \"Вече не разполагам с подкрепата да изпълнявам длъжността си\", призна днес Налес. В разпространеното днес нейно изявление се посочва, че утре тя ще се оттегли официално от партийния лидерски пост, а във вторник от председателския пост на парламентарната група на социалдемократите. \n", "date": "2019.06.02", "title": "Смут на политическата сцена в Германия! Знаково лице..."}
{"url": "https://blitz.bg/svyat/blgarski-seksmaniak-napravi-nemislimoto-s-detsa-v-shotlandiya_news677206.html", "text": "\n Български мъж е обвинен в сексуална атака срещу 14-годишно момиче в обществена тоалетна в Порт Глазгоу,  като преди това я заключил, пише Greenock Telegraph. \nМихаил Илиев първоначално е бил освободен под гаранция от шериф, но веднага след това е бил задържан от полицията за предишно предполагаемо сексуално престъпление във влак. \nGreenock Telegraph разкрива, че Илиев - който пристигнал в Инверклайд от България преди шест седмици - е бил извършил сексуален акт пред жена, която пътувала между Пейсли и пристанището само часове преди да се насочи към ученичката. \nПрокурорите твърдят, че той е направил това по средата на следобеда в сряда миналата седмица, а по-късно е нападнал детето вчера вечерта на площадката в Фор Стрийт. \n32-годишният Илиев се появил в Съда на Грийнък Шериф  от ареста, за да отрече предполагаемия инцидент във влака, и отново поиска молба за гаранция. \nПрокурорът Памела Брейди поиска молбата му да бъде отхвърлена. \n\"Това е предполагаемо сексуално престъпление, насочено към непознат в обществения транспорт в средата на деня. \nОбвиняемият се появи в съда миналия петък по обвинение в сексуално престъпление срещу 14-годишно момиче в обществени тоалетна в същия ден, когато се е случило и нападението, което разглеждаме. \nТой представлява потенциална опасност за младите жени. Между предполагаемите събития имаше непосредствена близост,\" каза прокурорът. \nТвърди се, че Илиев, който живее на пристанищната улица \"Хайхолм\", продължително се взирал в 32-годишна жена във влака и след това сменил мястото си, за да може да я гледа директно. \nТой е обвинен в сексуална активност, докато е гледал към нея (вероятно това означава, че е мастурбирал). \nАдвокатът на му Едуард Суини заяви: \"Г-н Илиев е дошъл тук преди около шест седмици, за да работи и да осигури децата си.\" \nШериф Даниел Кели задържа Илиев в ареста и отбеляза, че смята за „значителен\" риска да извърши ново престъпление. \nОчаква се двата случая да се разгледат отново на 11 юни. Превод: БЛИЦ \n", "date": "2019.06.02", "title": "Български сексманиак направи немислимото с деца в Шотландия"}
{"url": "https://blitz.bg/svyat/ogromna-belya-stana-vv-venetsiya_news677266.html", "text": "\n Най-малко петима души са ранени, след като круизният лайнер MSC Opera се сблъска в пристанището на Сан Базилио във Венеция с кораба за разходки River Countess, информира италианският вестник La Republica. \nОтбелязва се, че на борда на кораба за разходки е имало 130 души, четирима от които са били ранени. Един човек е пострадал на круизния кораб, пише вестникът. Самоличността на пострадалите все още не е установена. \nЛекари, спасители и служители на правоохранителните органи работят на място. От своя страна агенция ANSA съобщи, че двама пострадали са отведени в местна болница с леки наранявания. \n", "date": "2019.06.02", "title": "Огромна беля стана във Венеция"}
{"url": "https://blitz.bg/layfstayl/za-damite/salma-khayek-i-mnogo-drugi-otslabnakha-sled-razhdaneto-s-tozi-chuden-metod_news677103.html", "text": "\n Защо мислите, че диетите не работят? Хората често правят грешки, защото насочват вниманието си към ползите от диетата. Всички тези методи гарантират резултати, но имат много странични ефекти, включително стрии, загуба на коса, потъмняване и суха кожа, крехки нокти, намаляване на жизнената енергия, апатия и постоянен глад. \n Възниква логичен въпрос: има ли диета, която може да спаси хората от неприятните компоненти, свързани с намаляването на теглото? \nДнес ще ви представим един режим, чийто принцип е разработен така, че ви позволява да постигнете максимални резултати с минимално въздействие върху здравето.  \n", "date": "2019.06.02", "title": "Салма Хайек и много други отслабнаха след раждането с този чуден метод"}
{"url": "https://blitz.bg/svyat/irlandiya-iztrpna-namerikha-pod-kolata-na-politsay_news677234.html", "text": "\n Полицията в Северна Ирландия откри вчера бомба под колата на полицай в Белфаст, предаде Ройтерс. \nСпоред полицията бомбата вероятно е поставена от националисти с екстремистки убеждения и е щяла да убие полицая, ако не е била намерена навреме. \nМакар мирно споразумение от 1998 г. да сложи край на три десетилетия на насилие в Северна Ирландия, полицаи спорадично стават мишени за малки екстремистки групировки, които все още са активни в контролираната от Великобритания провинция, отбелязва Ройтерс. \nПодозрителният предмет е бил идентифициран вчера в източната част на Белфаст, като според експерти на полицията става дума за самоделно взривно устройство, което обаче е било напълно годно да се задейства. \n\"Според нас този опит за убийство е извършен от републиканци привърженици на насилието. Те не се интересуват от това кого атакуват, не се интересуват от това кого убиват. Те просто са противници на мира и демокрацията\", заяви полицията в изявление. \nНационалисти с екстремистки убеждения от групировката \"Нова ИРА\" поставиха кола бомба, която избухна пред съдебна сграда в Лондондери през януари. При експлозията нямаше пострадали, припомня Ройтерс. \nУбийството на журналистката Лайра Маккий по време на безредици в Лондондери миналия месец провокира опасения, че екстремистите се опитват да се възползват от политическото напрежение, провокирано от решението на Великобритания да напусне Европейския съюз. \nБлизо 3600 души бяха убити при насилието в Северна Ирландия, започнало в края на 60-те години между протестантите юнионисти и националистите католици, отбелязва Ройтерс.\n", "date": "2019.06.02", "title": "Ирландия изтръпна! Намериха под колата на полицай..."}
{"url": "https://blitz.bg/zdrave/vazhno-ne-miyte-tezi-khrani-predi-gotvene_news677212.html", "text": "Ако мислите, че като измиете дадени продукти с вода, ще се отървете от бактериите, жестоко се лъжете. Има продукти, които трябва да се сготвят директно.\n Foodpanda ще ви запознае с тях и с причините: \n Червено месо \n Когато измивате червените меса, вие добавяте влага и по време на готвене, това ще засегне вкуса. Попивайте месото с хартиена кърпа или салфетка. Ако планирате мариноване на месото, винаги го правете в хладилник. Същото важи и за пилешкото месо. \n \n", "date": "2019.06.02", "title": "Важно: Не мийте тези храни преди готвене!"}
{"url": "https://blitz.bg/obshtestvo/pak-pretsakani-skoro-nyama-da-ni-ogree-ss-smyanata-na-vremeto-v-es-otnovo-se-motayat_news677211.html", "text": "Всеки европеец, който очаква да бъде преустановена практиката да се превърта часовникът с час напред или назад два пъти годишно, ще трябва да бъде търпелив, отбелязва ДПА. Повечето страни членки на ЕС имат нужда от повече време, за да решат въпроса със смяната на сезонното часово време според документ, изготвен от румънското председателство на Евросъюза, до който е имала достъп медийната група \"Функе\".\nЕвродепутатите подкрепиха през март идеята да бъде спряна смяната на времето през 2021 година. Сега страните членки могат да решават дали да приемат лятното или зимното (астрономическо) часово време за цялата година. Страните от ЕС все още не могат да постигнат споразумение по въпроса като цяло, а одобрението им е необходимо, за да се приложи решението, предава БТА. \nВъпросът е в дневния ред на министрите на транспорта от ЕС в четвъртък, но не се очаква да бъде взето решение. Румъния подчертава, че е необходим подход, засягащ целия ЕС, за да се избегне разпокъсване на часовите зони и да се запази доброто функциониране на единния пазар. Досега само няколко държави са предали позициите си, се посочва в документа на румънското председателство. \nГерманският министър на икономиката Петер Алтмайер, който е ангажиран с този въпрос в Германия, написа в писмо до съседните страни, че би желал да се избегнат т.нар. часови острови. Хармонизиран подход би могъл да бъде постигнат на следващата редовна среща на транспортните министри, насрочена за края на годината, последвана от преговори с Европейския парламент.\n", "date": "2019.06.02", "title": "Пак прецакани: Скоро няма да ни огрее със смяната на времето, в ЕС отново се мотаят"}
{"url": "https://blitz.bg/obshtestvo/invaziyata-na-tigroviya-komar-eto-kde-se-sreshcha-nay-chesto-i-kak-da-se-predpazite_news677217.html", "text": "По всичко личи, че и това лято бургазлии ще бъдат хапани от новите за региона тигрови комари. „Флагман” установи още в началото на май тяхната поредна инвазия, пише Флагман.​​​​​​​ С каква информация разполага Регионалната здравна инспекция (РЗИ-Бургас)?\n „Териториалното разположение на област Бургас е свързано с наличието на Черноморска граница, много водни басейни - реки, езера, блата, дерета, множеството защитени територии, постоянни и временни биотопи  информира д-р Георги Паздеров – директор на РЗИ-Бургас. \n    за което надлежно е уведомена местната власт и съответните фирми за ДДД /дезинфекция, дезинсекция, дератизация/ дейности за извършване на регулярни обработки на тези терени. \n  информират още от РЗИ-Бургас. \n \n  информира д-р Паздеров.  \n Тигровите комари са особено агресивни и нападат на ята и за това могат да свидетелстват много хора, посетили гробищата на Бургас. \n Дали обаче тези комари са по-опасни от другите, които традиционно се срещат в региона, от РЗИ-Бургас не отговарят. \n „Комарите са повсеместно разпространени кръвосмучещи насекоми. Разпространени са по цялото земно кълбо с изключение на зоните с вечен лед”, информира д-р Георги Паздеров. \n \n   . Яйцата си снасят близо до водоеми, места с вода, като стари гуми, саксии, чешми, басейни, фонтани и др \n Хората трябва да знаят, че  \n , посочват от РЗИ-Бургас. \n \n „Ежегодно се извършват наблюдения, проучвания, регистриране на нови природни огнища, теренни изследвания. РЗИ-Бургас организира и участва в провеждания мониторинг преди дезинсекционни обработки на рискови терени в населени места и проконтролира ефективността на проведените мероприятия. При този контрол участие взимат представители на общините от региона при Дирекция “Екология“, както и служители от ДДД сектора”, посочват от РЗИ-Бургас. \n „Във връзка с настъпване на активния период за биологична активност на комари, РЗИ изпраща уведомителни писма до кметовете на всички общини, с цел провеждане на навременни профилактични и изтребителни дейности. Периодично се изискват: информация за навременно сключване на договорите с фирми за ДДД обработки, план - програмата на съответната община, съобразена с характера на населеното място, график на ДДД обработките, копие от потвърдителните протоколи след обработките, необходими за извършване на контрол от РЗИ. За цялостната организация и ефективното провеждане на ДДД дейностите срещу векторите в урбанизираните територии на Бургаска област е много важно навременно обявяване на обществените поръчки, за провеждане на първите обработки срещу тези вредители”, се казва още в отговора на институцията до „Флагман”. \n Критично изказване в тази връзка пък наскоро имаше директорът на Националния център за заразни и паразитни болести Тодор Кантарджиев.  Той намекна, че институциите у нас вършат формално задълженията си в борбата с комарите. \n „Трябва да се изтребят ларвите на комарите, а не да се прави после пиар с пръскане в облаците срещу рояците, което е нискоефективно. Много лесно се дават пари неефективно“, коментира проф. Кантарджиев. \n", "date": "2019.06.02", "title": "Инвазията на тигровия комар: Ето къде се среща най-често и как да се предпазите"}
{"url": "https://blitz.bg/politika/prvo-v-blits-boyko-borisov-pak-se-yurna-po-ptishchata-tozi-pt-v-kolata-si-kachi-na-zhivo_news677236.html", "text": "\n Премиерът Бойко Борисов пътува с автомобила си към Сливенска област. Той се включи на живо във Фейсбук докато е на път. \n  \nЗаедно с него пътува министърът на образованието Красимир Вълчев, който обясняваше какво се планира за училищата в областта. \n  \n„Значи бъдещото време го оставя за БСП. Те говорят в бъдеще време“, прекъсна го Борисов докато шофира. Заедно с него е и министърът на финансите Владислав Горанов. \n  \n„Като гледам и тук булевардите сме ги направили“, посочи той. \n \n \n \n  \n  \n", "date": "2019.06.02", "title": "Първо в БЛИЦ! Бойко Борисов пак се юрна по пътищата! Този път в колата си качи… (НА ЖИВО)"}
{"url": "https://blitz.bg/layfstayl/skorost/prezident-povozi-ruskiya-premier-dmitriy-medvedev-s-ryadkata-si-volga-snimki_news677123.html", "text": "\nИнтересен детайл от посещението на руската правителствена делегация в Туркменистан се разпространи в интернет. Оказа се, че президентът на страната Гурбангули Бердимухамедов има класическа Волга ГАЗ-21 с необичаен изумруден цвят и именно с нея той посрещна руския премиер. \nЛюбопитен факт също така бе, че лидерът на Туркменистан се намираше зад волана на редкия автомобил. Медведев и Бердимухамедов първо се разходиха с колата през столицата Ашхабад. \n \n", "date": "2019.06.02", "title": "Президент повози руския премиер Дмитрий Медведев с рядката си Волга (СНИМКИ)"}
{"url": "https://blitz.bg/layfstayl/skorost/pet-sveta-za-uvelichavane-na-kapatsiteta-na-bagazhnika-na-kolite_news677125.html", "text": "\nОбикновено проблемът с вместимостта на багажника се задълбочава преди да се тръгне на почивка, когато трябва да вземем със себе си повече неща и често различни по размер и тегло. \nИменно в момента на неспокойствието преди отпуска започваме да натъпкваме вещи в куфарите, да поставяме най-разнообразни неща на седалките в салона и да правим подобни не най-разумни действия. \n \n", "date": "2019.06.02", "title": "Пет съвета за увеличаване на капацитета на багажника на колите"}
{"url": "https://blitz.bg/intsidenti/stikhii/nov-poroy-udavi-plovdiv-vodata-e-do-farovete-na-kolite-situatsiyata-e-apokaliptichna-snimki_news677316.html", "text": "\n В рамките на два, три дни порой отново удави Пловдив. Снимките са от кръговото кръстовище на гарата и началото на бул. \"Руски\". \nАвтомобилите едва пъплят и са почти под вода. Образували са се задръствания. \nВали поне от половин час. Читатели на БЛИЦ съобщават за различни места в града, където са се образували наводнения. На места вали и град. Кристина ИВАНОВА, БЛИЦ \n", "date": "2019.06.02", "title": "Нов порой удави Пловдив, водата е до фаровете на колите, ситуацията е апокалиптична! (СНИМКИ)"}
{"url": "https://blitz.bg/intsidenti/stikhii/reka-gyurlya-ne-spira-da-bushuva-srednogorovo-e-pod-voda-snimkivideo_news677312.html", "text": "\n Зам.-кметът на община Казанлък е на място в село Средногорово, където в рамките на 24 часа реката прелива два пъти и наводни къщи, дворове и улици. \nРека Гюрля не спира да приижда, а хората недоволстват, че коритото й не е чистено. \nМестните споделят, че от десет години водите й не са преливали, съобщава presstv.bg. \nПожарникарите са изпомпвали вода, в готовност са да окажат помощ. \nОчаква се пикът на прииждането. \n \n \n Снимки/Видео: presstv.bg \n", "date": "2019.06.02", "title": "Река Гюрля не спира да бушува, Средногорово е под вода (СНИМКИ/ВИДЕО)"}
{"url": "https://blitz.bg/zdrave/brutalnata-istina-eto-kak-umirat-nashite-meditsi-ot-speshna-pomoshch_news677138.html", "text": "\n Как угасват спешните медици? Замислят ли се хората на какво се подлагат лекарите, които ежедневно спасяват животи? \nЗабързани в изслушване на оплаквания на поредния пациент, в търсене на симптома и синдрома, те обикновено пропускат лавинообразно нарастващите собствени оплаквания и симптоми. \nТова пише известен лекар от Национална асоциация Спешна помощ в мрежата. \n", "date": "2019.06.02", "title": "Бруталната истина: Ето как умират нашите медици от Спешна помощ"}
{"url": "https://blitz.bg/layfstayl/ptuvane/vyarvate-ili-ne-vv-frantsiya-mozhete-da-se-zhenite-za-mrtvtsi_news677208.html", "text": "\n Във Франция наистина има закони, които могат да шокират всеки чужденец. Ето най-интересното и запомнящо се от тях. \n Можеш да се жениш за мъртвите \n През декември 1959 г. язовирът Малпасе е взривен в южната част на Франция и повече от 420 души се удавят. Сред тях е младоженецът на бременна жена на име Ирина Жодар. За да я успокои, президентът Шарл де Гол прокарва закон, позволяващ брака на съпрузите. Президентът запазва тази власт, стига да има доказателства за предложената сватба. Сватбените договорености трябва да предхождат датата на смъртта и не се гарантират никакви наследствени или други финансови обезщетения. През 2014 г. жена на име Паскал от Сен Омер, град близо до Лил, се ожени за своя годеник две години след внезапната му смърт. \n", "date": "2019.06.02", "title": "Вярвате, или не - във Франция можете да се жените за мъртъвци!"}
{"url": "https://blitz.bg/layfstayl/ptuvane/gradski-dzhungli-li-tova-sa-nay-bezopasnite-gradove-v-sveta_news677260.html", "text": "\n Големите градове не са непременно опасни и страшни. Всъщност, някои от най-безопасните градове в света са известни градски джунгли, които въпреки огромната си населеност се радват на ниска престъпност и високо ниво на сигурност. \n“The Economist” съставя Индекс на безопасните градове, в който подрежда първите 60 най-безопасни града в света. Оценяват се фактори като лична безопасност, дигитална сигурност, здравна грижа и инфраструктура. \nВ крайна сметка списанието стига до извода, че създадените от човека опасности като кибер заплахите, тероризмът и насилието, породено от неравенството, бележат ръст в големите градски центрове. \nНито един американски град не попада в Топ 10. Най-много до него се доближава Сан Франциско, който е на 15-а позиция. Голяма част от челните позиции се заемат от европейски градове. Но не и първото място. \n", "date": "2019.06.02", "title": "Градски джунгли ли? Това са най-безопасните градове в света"}
{"url": "https://blitz.bg/layfstayl/rayna-vtreshchi-s-naglo-i-arogantno-povedenie-v-magazin_news677251.html", "text": "Райна нямаше да има цена, ако готвеше толкова добре, колкото изглежда. Уви, стройната пайнерка не обича да се задържа край печката и да се вмирисва на манджи, предпочита да се храни с измайсторена от други храна. Миналата събота сгащиха \"пилето\" на попфолка, че е клиентка на кулинарните щандове – видяха я да пазарува печена пъстърва от кварталния й супермаркет.\nМакедонското девойче влезе привечер в магазина в кв. „Гео Милев” с гаджето си - 10 години по-младия от нея ММА боец Валери Тюлеков. 37-годишната изпълнителка и здравенякът грабнаха пазарска количка на входа и хукнаха с нея към рафтовете с храни и напитки. Двамата първо си взеха 2-литрова бутилка „Кока-кола”, а после се насочиха към щанда с готови манджи, мръвки и салати. „Рибата прясна ли е? Да не е пържена вчера?”,  попита грубо Райна един от продавачите. Човекът я увери, че пъстървата е приготвена същия ден. Обясни и, че е термично обработена не в тиган с олио, а на скара. \n„Дай тогава две да ги опитаме, но гледай да са по-сочни”, заръча му певицата на „Ти ме лъжеш най-добре”.  \nЩом сложи рибите в количката си, бившата изгора на Коцето започна да се чуди каква гарнитура да купи към нея. Дългото й умуване определено изнерви персонала. Тя първо поиска пържени картофи, но после се отказа от тях – стрували й се прегорели. Накрая санданчанката пожела да й напълнят пластмасова кутия с печени с копър.  \nДокато Райна комуникираше с продавача, любимият й я масажираше по врата и голите рамене. Валери явно се опитваше да успокои певицата, та да е по-любезна с обслужващия я младеж - да не пуска постоянно заядливи реплики към него. \n \n", "date": "2019.06.02", "title": "Райна втрещи с нагло и арогантно поведение в магазин"}
{"url": "https://blitz.bg/stsena/chernata-zlatka-chukna-35-razvedena-snimka_news677248.html", "text": "Плеймейтката Златка Димитрова посрещна 35-ия си рожден ден в родния си град Бургас. На тържеството по случай личния й празник присъстваха дузина приятели, но не и мъжът й Миро, от когото има син със същото име.\nМнозина се запитаха дали двамата отново не са разделени, след като през последните години връзката им претърпя няколко кризи, но брюнетката упорито мълчи по въпроса.  Източник на Уикенд обаче призна, че бургазлийката и бизнесмена в момента са в процес на развод.  \nЗлатка отбеляза рождения си ден в популярен местен ресторант, който украси с огромни златни цифри 3 и 5, а в менюто преобладаваха традиционни български ястия. „Близките ми ме зарадваха с мили жестове и интересни подаръци, които стоплиха сърцето ми”, коментира Димитрова.\n", "date": "2019.06.02", "title": "Черната Златка чукна 35 разведена (СНИМКА)"}
{"url": "https://blitz.bg/layfstayl/ptuvane/s-ranitsa-iz-rodopite-po-sledite-na-pogubenite-khizhi_news677264.html", "text": "\n Пешеходният туризъм отново е атрактивен за градските хора. Планината бе преоткрита като място за зареждане на батериите след тежка работна седмица в офиса или фабриката. Все повече граждани предпочитат да прекарат уикенда си сред природата, като съчетаят красивите гледки с ходене по горските пътеки. Пловдивчани са сред привилегированите в това отношение, тъй като Родопите са само на двадесетина минути с кола от центъра на града. А за половин час могат да сменят градската лудница с тишината на боровата гора на 1500 метра надморска височина.  \nАсеновградчани пък са още по-привилегировани, защото дори не им трябва автомобил, за да стигнат до планината, пише \"Марица\". \nГолемият проблем пред възраждащото се планинарство сега е състоянието на пътеките и хижите. Маркировката на доста маршрути или е избеляла или е изчезнала. Добрата новина е, че по различни европейски програми част от тях са възстановени. В асеновградския дял на Родопите пък на абсолютно апостолски принцип действа сдружение Устремени, чиито членове с малка помощ на местната община и доброволен труд успяха да възстановят част от маршрутите. \n", "date": "2019.06.02", "title": "С раница из Родопите: По следите на погубените хижи"}
{"url": "https://blitz.bg/layfstayl/ptuvane/grtsiya-vvezhda-drakonovski-merki-za-ribarite-ni-nakazaniyata-sa-strashni_news677042.html", "text": "\n Драконовски мерки за сигурност са наложени в Гърция за рибари от България. През последните години много нашенци излизат с лодките си в Бяло море, но южната ни съседка въведе тежки санкции при нарушения на правилата. Трябва да се знае, че на определени язовири риболовът е напълно забранен за българи, а причината за това е, че не само ловят много риба, но и замърсяват околната среда. \n Оплакванията най-вече са свързани с боклуците, които оставят след себе си българските риболовци и паленето на огньове, които са строго забранени. Глобата за това е 400 евро. Риболовът в Северна Гърция най-често се извършва във водите на Струма, Места и притоците от Родопите и Беласица.  \n", "date": "2019.06.02", "title": "Гърция въвежда драконовски мерки за рибарите ни, наказанията са страшни!"}
{"url": "https://blitz.bg/layfstayl/kali-vdigna-samoleta-na-abiturienti-snimka_news677081.html", "text": "\n Певицата Кали успя да изпоти празнуващи абитуриенти в столичен клуб. Причината за тяхното вълнение не беше  завършването на средното си образование, а визията на чалга дивата.  \n43-годишната певица се появи с черна рокля, която в долната част бе проздрачна. Очевидци разказват, че при всяко нейно движение тоалетът й се вдигал нагоре и се откривала прелюбопитна гледка за току що завършилите дванайсетокласници.  \n", "date": "2019.06.02", "title": "Кали вдигна \"самолета\" на абитуриенти (СНИМКА)"}
{"url": "https://blitz.bg/svyat/18-raneni-pri-bombeni-atentati-v-libiya_news677203.html", "text": "\n Най-малко 18 души са били ранени при бомбени удари в източния либийски град Дераа, предаде \"Ройтерс\". Това са съобщили здравни власти и местни източници. \n Две коли-бомби са били взривени в лагер на източните сили. \n Сраженията в Либия продължават години след свалянето от власт на Муамар Каддафи. \n Правителството, признато от ООН, води сражения с генерал Халифа Хафтар. Силни са и терористичните групировки в страната. \n Сам о от април насам са били изселени 90 000 души. \n", "date": "2019.06.02", "title": "18 ранени при бомбени атентати в Либия"}
{"url": "https://blitz.bg/svyat/poveche-ot-30-prostrelyani-za-24-chasa-v-chikago_news677207.html", "text": "\n Повече от 30 души са били простреляни за последните 24 часа в Чикаго, предадоха световните информационни агенции. \n Четирима са загинали. Последната вълна от насилие започна в петък вечерта \n Повече от двама души са били прострелвани на час, според Чикагската полиция. \n Полицаите са се отзовавали на различни сигнали в почти всяка част на града. \n През последните години Чикаго отбеляза рязък скок на нападенията и убийствата. \n", "date": "2019.06.02", "title": "Повече от 30 простреляни за 24 часа в Чикаго"}
{"url": "https://blitz.bg/svyat/khvanakha-baba-da-krade-khrana-za-kotkata-si-khilyadi-ya-zashchitikha-v-internet_news677198.html", "text": "\n Руснаци обсъждат историята на 83-годишна пенсионерка от Набережни Челни (Татарстан). Възрастната жена открадна храна за котката си в магазина, но беше заловена на изхода. Видеото с инцидента предизвика много коментари.  Мнозинството изразява съжаление, че в този момент не са били близо до пенсионерката, иначе биха платили. “Честно казано, аз бих платил за това. Жал ми е,\" написа Фрийман в Twitter.  \n   \n \n\"Да, всеки би платил ...\", подкрепи го Татяна Иванова. „В тези райони има много такива баби и дядовци, съжалявам ги!”, отбеляза Фарит Муртазин, но, както обикновено, не мина без циници. \"Лъжи, 83-годишната баба има нормална пенсия, има допълнителни плащания и привилегии за жилища и комунални услуги като деца от войната след 80-годишните имат прилични обезщетения за пенсии, освен това, основният опит е в СССР, съветският опит ”, възмутен е Иван Абборджаев. \nСлужителите на магазина оценяват щетите, причинени от бабата на 500 рубли. Превод: БЛИЦ \n \n", "date": "2019.06.02", "title": "Хванаха баба да краде храна за котката си, хиляди я защитиха в интернет"}
{"url": "https://blitz.bg/svyat/svrzakha-dvete-chasti-na-magistralniya-most-mezhdu-kitay-i-rusiya_news677205.html", "text": "\n Двете части на първия магистрален мост, свързващ Китай и Русия през река Хейлундзян (или р. Амур), бяха съединен в петък. \n С дължина от 1 284 м и ширина 14,5 м, той се простира от граничния град Хейхъ до руския Благовещенск. Мостът е ключов пункт по дългата 19,9 км магистрала, за строежа, на която ще бъдат похарчени около 2,47 милиарда юана (около 385 милиона щатски долара), като 566 милиона юана са от китайска страна, а 1,9 милиарда юана от руска, съобщава Китайското национално радио. \n За да се гарантира качеството, в строежа му са използвани стоманени греди, които издържат до минус 60 градуса по Целзий, както и стоманени болтове с висока устойчивост на екстремни атмосферни условия. В проекта и изграждането на моста за сведени до минимум влиянието върху екосистемата и водите на реката. \n Идеята за построяването на моста бе предложена за първи път през 1988 г. Строителството му започна през декември 2016 г. и се очаква да приключи през октомври тази година. Благодарение на него вероятно потокът от хора между двата града ще достигне 1,4 милиона до 2020г., което е три пъти повече от сегашния, а обемът на пренасяните товари ще се увеличи 10 пъти, т.е. до 3 милиона тона. \n", "date": "2019.06.02", "title": "Свързаха двете части на магистралния мост между Китай и Русия"}
{"url": "https://blitz.bg/svyat/amerikanskite-vlasti-shche-rovyat-vv-feysbuk-profilite-na-kandidatite-za-viza_news677221.html", "text": "\n Кандидатите за американска виза ще трябва да предоставят данни за всичките си потребителски акаунти в социалните мрежи, съобщава Би Би Си. Регулациите на Държавния департамент гласят, че хората ще трябва да представят информация за профилите си в социалните медии, имейл адреси и телефонни номера за период от пет години. \n  \nПочти всички кандидати за американски визи ще трябва да представят детайли за своето присъствие в социалните медии, според новоприетите правила. \n  \nНякои дипломатически и официални кандидати за американска виза ще бъдат освободени от строгите нови мерки. Въпреки това, хората, които пътуват до САЩ, за да работят или да учат, ще трябва да предоставят тази информация. Властите са преценили, че предложението ще засегне 14,7 милиона души годишно. \n  \n„Ние непрекъснато работим за намирането на механизми за подобряване на нашите процеси на скрининг, за да защитим американските гражданите, като същевременно подкрепяме законното пътуване до Съединените щати\", съобщиха властите във Вашингтон. \n  \nВсеки, който лъже за своите профили в социалните мрежи, ще се сблъска със сериозни „имиграционни последствия”, посочва официално лице пред изданието „Дъ Хил”. \n  \nПреди това само кандидати, които се нуждаеха от допълнителна проверка – например хора, които са били в части от света, контролирани от терористични групи, трябваше да предоставят подобни лични данни. \n  \nВ същото време Американският съюз за граждански свободи - група за граждански права - заяви, че няма „никакви доказателства, че подобен мониторинг на активността на хората в социалните медии е ефективен или честен“, добавяйки, че това ще накара хората да се самоцензурират онлайн. \n \n", "date": "2019.06.02", "title": "Американските власти ще ровят във Фейсбук профилите на кандидатите за виза"}
{"url": "https://blitz.bg/svyat/46-godishnata-natasha-korolova-napravi-striptiyz-za-rozhdeniya-si-den-video-18_news677223.html", "text": "\n Певицата Наташа Королева шокира феновете си с еротичен танц.  На 31 май руската поп звезда отпразнува своя 46-ти рожден ден.  Певицата отбеляза повода със специален концерт на сцената на театъра \"Руска песен\".  След събитието звездата организира вечеря за близки приятели и колеги. \n \n \n \n \n \n", "date": "2019.06.02", "title": "46-годишната Наташа Корольова направи стриптийз за рождения си ден (ВИДЕО 18+)"}
{"url": "https://blitz.bg/svyat/italiya-obeshcha-na-es-da-zategne-kolanite-i-da-spazva_news677228.html", "text": "Италия обеща да спазва бюджетните разпоредби на ЕС в следващия си бюджет на фона на влошаващите се държавни финанси и ангажимента на правителството да намали много данъците, предаде Ройтерс. В отговор на писмо от Европейската комисия, в което се поставя въпросът защо и без това огромният италиански дълг е нараснал миналата година, министърът на икономиката Джовани Триа обясни, че причината е икономическият спад и допълни, че мерките за затягане на коланите само ще влошат нещата.\nИскам да повторя, че бюджетът за 2020 г. ще бъде съобразен с Пакта за стабилност и растеж, посочва Триа в публикуваното си късно снощи писмо до Брюксел. \nСпадът в световната търговия и промишлена активност през втората половина на 2018 година бе рязък и по-голям от очакваното, отбелязва Триа, а това попречи на Рим да изпълни изискването на ЕС за намаляване на дълга. Вярвам, че новото правителство следва отговорна и благоразумна политика, допълни той. \nВъв всеки случай, като се имат предвид високата безработица и почти дефлационните условия, въвеждането на рестриктивни, бюджетни мерки ще бъдат контрапродуктивни, коментира Триа. \nИталианският дълг се повиши от 131,4 процента от БВП през 2017 година на 132,2 процента през 2018 година. За тази година се очаква да достигне 133,7 процента, а догодина - 135,2 процента по прогнози на ЕК. \nСтруктурният дефицит на Италия, който според разпоредбите на ЕС трябва да бъде свиван с 0,6 процента от БВП годишно, докато не се балансира, се е увеличавал всяка година от 2015 година. \nПисмото на ЕС е подписано от заместник-председателя на ЕК и комисар за еврото и социалния диалог, финансовата стабилност, финансовите услуги и капиталовите пазари Валдис Домбровскис и от европейския комисар по икономическите и валутните въпроси Пиер Московиси. \nТо бе изпратено на Италия ден след като италианският десноцентристки вицепремиер и министър на вътрешните работи Матео Салвини нарече данъчните правила на ЕС остарели и призова Европейската централна банка (ЕЦБ) да гарантира дълга на страните от еврозоната.  \n \n", "date": "2019.06.02", "title": "Италия обеща на ЕС да \"затегне коланите\" и да спазва..."}
{"url": "https://blitz.bg/obshtestvo/regioni/pteshestvie-na-smrtta-po-mosta-adata-v-plovdiv-video_news677216.html", "text": "Велоалея приключва преди строителен трап, необезопасено и без никакви обозначителни знаци, че там се случват изкопни работи. Това безумение се случва на моста “Адата” в Пловдив, където текат ремонти.\n Дупката е дълбока поне 20 метра. За това алармира Стоян Стоянов във видео във фейбук. \n Същевременно точно преди изкопа има уличен стълб, лампата на който обаче липсва. Вечер не свети нищо. \nОсвен това няма предупреждения, че мостът е затворен. \n Авторът на клипа, нарича минаването по тази велоалея “пътешествие на смъртта”. \n Кого трябва да алармирам?, пита Стоян Стоянов във видеото си в социалните мрежи. \n И от двете страни на дупката няма строителни прегради, показва той. \n \n", "date": "2019.06.02", "title": "“Пътешествие на смъртта” по моста “Адата” в Пловдив (ВИДЕО)"}
{"url": "https://blitz.bg/obshtestvo/denyat-na-khristo-botev-geroyat-koyto-dade-vsichko-za-blgariya_news677220.html", "text": "Днес, точно в 12:00, в продължение на 2 минути сирените в цялата страна с прекъснат вой ще оповестят отдаването на всенародна почит към паметта на големия поет-революционер Христо Ботев. При даване на сигнала всички пешеходци и пътни превозни средства в страната, с изключение на влаковете, следва да спрат и да останат на място по време на двуминутната сирена.\n На 2 юни отдаваме почит на големия поет-революционер Христо Ботев. Денят на Ботев и на загиналите за свободата и независимостта на България се чества ежегодно в България.  \nТози ден започва да се отбелязва официално през 1901 година и днес се отбелязват 143 години от смъртта му. \nРоден на 25 декември 1847 г. (нов стил - 6 януари 1848 г.) в Калофер, Ботев е израснал в семейството на даскал Ботьо Петков и Иванка Ботева.  \n Малкият Христо започва образованието си в Карлово, където през 1854 г. се премества да учителства баща му Ботьо Петков. През 1858 г.  обаче семейството се завръща в родния град и момчето постъпва в местното трикласно училище, където отново учител е баща му. Дълго време Ботьо Петков се опитва да изпрати сина си да учи в Русия с помощта на Найден Геров, негов познат от Одеса, който е станал известен просветен деец и руски вицеконсул в Пловдив. Това се случва през есента на 1863 г., когато Христо Ботев получава стипендия от руското правителство и заминава за Одеса. \nПод влиянието на различни руски автори започва да изгражда своя стил на писане и прави първите си поетични опити. Постъпва във Втора гимназия като „волнослушател“, но трудно се вписва в учебната дейност. Не минават и две години преди енергичният и буен Христо да бъде изключен от учебното заведение.  Причината – „липса на интерес към учебната програма“. Стипендията му е прекратена и той получава еднократна сума, за да се прибере в България. Въпреки това Ботев остава в Одеса, издържайки се с преподаването на частни уроци. \n През 1866 г. Христо Ботев е назначен за учител в Задунаево, българско село в руската част на Южна Бесарабия, където прекарва няколко месеца. В началото на 1867 г. получава известие, че баща му е тежко болен, и се връща в Калофер. По това време е публикувано и първото му стихотворение – „Майце си“, с подкрепата на Петко Рачов Славейков и неговия вестник „Гайда“. \nВ края на септември 1867 година Христо Ботев пристига в румънския град Гюргево, където скоро се свързва с българските хъшове — сред тях е Хаджи Димитър и доста участници в организираните през същата година чети на Панайот Хитов и Филип Тотю. \n В Румъния Ботев става част от революционната емиграция. Попаднал във водовъртежа на събитията, той се възхищава от четничеството. В началото на 1868 година се записва в четата на Желю войвода, на която е определен за писар. През юни пътува с Желю войвода до Одеса в търсене на пари за въоръжаване на четата, но след връщането им войводата е задържан от румънските власти и четата така и не преминава в България. \n Като виден публицист, той излага идеите си за революция във всички свои творби и вестници. Революцията според Ботев е единственият правилен път за българския народ. Макар да радее за българската революционна мисъл, Христо Ботев отстъпва от позициите, които налага и отстоява Васил Левски. Така пренебрегва предварителната подготовка на въстанието. Според него народът е готов за борба, в него е стаен революционният инстинкт и достатъчно е той да бъде призован, за да се вдигне на въстание. \nЕсента на 1868 г. Съдбата сякаш на шега събира великаните на революционната мисъл – Васил Левски и Христо Ботев. Двамата живеят при изключително тежки условия в изоставена мелница край Букурещ и безспорно оказват влияние един на друг. Ботев е силно впечатлен от личността на Апостола. \n \n Косвено свидетелство за взаимното влияние между тези силни характери намираме и в тефтерчето на Левски, в което седем страници са заети от Ботевото стихотворение “На прощаване”. Ботев преживява тежко обесването на Левски и пише: “имах брат, когото видях на бесилото”. Най-силен израз на почитта си към Левски Христо Ботев дава в двете редакции на стихотворението “Обесването на Васил Левски”. Първата, “Дякон Васил Левски” е в Ботевото тефтерче. Втората редакция, която се смята за окончателна, е печатана за първи път в Ботевия “Стенен календар за 1876 година с портрета на Дякона Василия Левски”, а след смъртта на автора и във в. “Нова България”. \n Някои източници обаче твърдят, че двамата никога не са се познавали, а това било красива история, съчинена от Захари Стоянов. Двамата са били с твърде голяма разлика във възрастта, за да се срещнат. \n Пръв, който пише за познанството на Васил Левски и Ботев, и за влиянието на Дякона върху бъдещия поет и революционер, е Захари Стоянов. Той публикува популярното писмо на Христо Ботев от зимата на 1868 година до приятеля му Киро Тулешков. Оригиналът на документа е загубен, а в първата публикация писмото не е цяло и е без подпис. \n През лятото на 1874 година Христо Ботев се включва активно в работата на Българския революционен централен комитет и участва в неговото общо събрание на 20-21 август, проведено в печатницата на Каравелов. На събранието той е избран за един от петимата членове на комитета, а след това става и негов секретар. \n В Босна и Херцеговина започва въстание. По инициатива на Ботев и Стамболов, в Букурещ на 12 август 1875 г. се свиква ново Главно (така се наричат общите събрания след смъртта на Левски) събрание на БРЦК. То решава да се вдигне незабавно въстание. Старозагорският революционен комитет решава въстанието да се обяви на 16 септември, като въстаниците се съберат в околностите на града. На уречения ден и място се явяват само 24 души.В резултат на неуспешната акция, противоречията в БРЦК се изострят до крайна степен. Разочарован от това, през септември Христо Ботев напуска комитета. Непосредствено след това БРЦК прекратява съществуването си. \nПо различни причини обаче четата се разпуска и не изпълнява целта си. \n", "date": "2019.06.02", "title": "Денят на Христо Ботев: Героят, който даде всичко за България!"}
{"url": "https://blitz.bg/svyat/kde-da-zhiveem-ako-iskame-da-poluchavame-visoka-zaplata_news677202.html", "text": "\n Средната заплата в Сан Франциско се е повишила с 31% през 2018 г., сочат данни от 8-то издание на глобално изследване на Deutsche Bank за разходите и доходите в 56 града по света. \n Сериозното нарастване доведе до изместването на Цюрих от челното място в подреждането. По последни данни, средната заплата в Сан Франциско вече е 6526 долара след данъци, срещу 5896 долара за Цюрих, пише profit.bg. \n В топ 5 присъстват още три града от САЩ. Това са Ню Йорк и Бостън със средни заплати от 4612 и 4288 долара, както и Чикаго с 4062 долара доходи на месец. \n Австралийските Сидни и Мелбърн заемат респективно 6-а и 9-а позиция с месечни заплати от 3599 и 3181 долара, като между тях са столиците на Норвегия и Дания. Средните доходи на работещите в Осло и Копенхаген са съответно 3246 и 3190 долара. \n Топ 10 се допълва от Лондон, където доходите са средно по 2956 долара, което е с 13% по-малко от преди година. \n В дъното на класацията са Кайро (Египет) и Лагос (Нигерия), където средните месечни заплати са 206 и 236 долара. \n България не участва в изследването, но справка на Profit.bg сочи, че средната нетна заплата у нас се нарежда на едно ниво с тези в Буенос Айрес (Аржентина) и Рио де Жанейро (Бразилия).  \n", "date": "2019.06.02", "title": "Къде да живеем, ако искаме да получаваме висока заплата"}
{"url": "https://blitz.bg/svyat/navrkh-1-yuni-na-ostrova-schupikha-rekord-snimki_news677230.html", "text": "\n Истинско лято беше е на Острова! Синоптиците се оказаха прави и вчерашният 1-ви юни отбеляза температурен рекорд, като със своите 28 градуса официално се превърна в най-горещия ден от началото на годината, пише Новини Лондон. \n Хиляди британци се насладиха на чудесното време навън по паркове, плажове и градините на заведенията.  \n Най-топло беше днес в югоизточната и централната част на Великобритания, като картинката навсякъде другаде беше коренно различна, отбелязват от „Метро“. Температурите в северна Англия, Уелс и Шотландия не надвишиха 17 градуса, имаше и облаци. \n \n", "date": "2019.06.02", "title": "Навръх 1 юни на Острова счупиха рекорд (СНИМКИ)"}
{"url": "https://blitz.bg/obshtestvo/zastrakhovatelen-shef-razkri-s-kolko-shche-poskpne-grazhdanskata-otgovornost_news677299.html", "text": "\n Най-малко между пет и десет процента ще поскъпне задължителната застраховка \"Гражданска отговорност\", прогнозира пред \"Хоризонт\" Константин Велев – ръководител на една от големите застрахователни компании и член на Бюрото \"Зелена карта\".  \nКъм оскъпяването ще се добави и цената на общата презастрахователна програма, която секторът трябва да изготви заради поставянето на Бюрото под специален надзор от Брюксел. Тя ще се отрази индивидуално на всяка от компаниите, обясни Велев:  \n \"От 5 до 10% е един нормален ръст през годините на годишна база, който ръст, разбира се, е повлияван от различни фактори през годините. Няма някакви фактори, които тази година да оказват по-сериозно въздействие, освен въпросната презастрахователна програма\", добави той.  \n   \n", "date": "2019.06.02", "title": "Застрахователен шеф разкри с колко ще поскъпне гражданската отговорност!"}
{"url": "https://blitz.bg/svyat/trmp-za-brekzit-prizova-velikobritaniya-da_news677240.html", "text": "\n Великобритания трябва да напусне ЕС без споразумение и да откаже да плати за развода 39 милиарда лири(45 милиарда евро), заяви американският президент Доналд Тръмп пред британския вестник The Sunday Telegraph в навечерието на посещението в Лондон, цитира думите му AFP. \nКоментарите на бяха направени, след като той каза пред вестник The Sun, че бившият външен министър Борис Джонсън ще бъде \"отличен\" министър-председател, който да поеме управлението от Тереза Мей, настоящият лидер, която трябва да подаде оставка на 7 юни, след като не успя да получи одобрението в парламента на предложеното от нея споразумение за раздяла с ЕС . \nТръмп ще направи тридневно държавно посещение във Великобритания от понеделник, по време на което той ще се срещне с кралица Елизабет II и ще разговаря с Тереза Мей. \nВ интервю за The Sunday Telegraph той призова британското правителство да спазва неговите правила за преговори, когато става въпрос за Брекзит. \"Ако не получат това, което искат, аз щях да си тръгна ... Ако не получиш желаната от теб сделка, ако не получиш справедлива сделка, ще си тръгнеш\", каза той.\n", "date": "2019.06.02", "title": "Тръмп за Брекзит: Призова Великобритания да..."}
{"url": "https://blitz.bg/layfstayl/ptuvane/vizhte-koi-sa-nay-udivitelnite-ostrovi-v-indiyskiya-okean_news677043.html", "text": "\n Разположен в тропиците, Индийският океан е дом на множество великолепни острови, обхващащи страни и континенти. Тук са събрани най-ярките, красиви и живописни острови, разположени в този океан. \n Андамански острови \n Архипелаг от близо 300 острова в Бенгалския залив в източните води на Индия, Андаманските острови са северният еквивалент на Никобарските острови. Те са известни със своите тюркоазени води, бели пясъци и палмови плажове. Aндаманите имат някои от най-красивите коралови рифове в света. Това място също е популярно за с шнорхел. \n", "date": "2019.06.02", "title": "Вижте кои са най-удивителните острови в Индийския океан"}
{"url": "https://blitz.bg/obshtestvo/dezhurniyat-sinoptik-ot-nimkh-boryana-markova-ni-razplaka-s-tazi-prognoza-v-17-oblasti-shche-karta_news677152.html", "text": "\n Днес преди обяд валежите в повечето райони временно ще спрат и облачността ще се разкъса. След обяд и през нощта срещу понеделник, в западните и централните райони отново ще се развива мощна купеста и купесто-дъждовна облачност. Ще има краткотрайни, на отделни места интензивни валежи от дъжд, придружени с гръмотевици, временно усилване на вятъра и градушки. \nНад Източна България през по-голямата част от деня ще преобладава слънчево време. По-късно след обяд и там ще се развива купеста облачност и на отделни места ще превали и прегърми. Ще духа слаб до умерен вятър от север-североизток. Максималните температури ще са между 22° и 27°. Това сочи прогнозата на дежурния синоптик Боряна Маркова в сайта на НИМХ. \n Атмосферното налягане ще бъде близко до средното за месеца и ще остане без съществена промяна. \n Над планините облачността ще е значителна. След обяд ще се развива мощна купеста и купесто-дъждовна облачност и на много места ще има краткотрайни валежи от дъжд с гръмотевични бури и градушки. Ще духа умерен вятър от изток-югоизток. Максималната температура на височина 1200 метра около 17°, на 2000 метра – около 9°. \n По Черноморието ще преобладава слънчево време. В следобедните часове ще се развива купеста и купесто-дъждовна облачност, на места с краткотрайни валежи от дъжд и гръмотевици. Ще духа слаб до умерен вятър от изток-югоизток. Максимални температури на въздуха: 23-26°. Температура на морската вода е 16-21°. Вълнението на морето ще е 1-2 бала. \nЖълт код за интензивни валежи и гръмотевични бури и условия за градушки е обявен за 17 области в страната на 2 юни. Това сочи справка на сайта на НИМХ. Жълт код е обявен в областите Видин, Монтана, Враца, Плевен, Ловеч, Велико Търново, Габрово, Сливен, Стара Загора, Пловдив, Пазарджик, Смолян, Кърджали, София град, Софийска област, Перник и Кюстендил. В тези райони се очакват количества около 35 – 40 л/кв. м и повече. \n  \n \n На 02.06.2019 слънцето ще изгрее в 05:51 часа и ще залезе в 20:58 часа. Продължителност на деня 15:07 часа. \n На 02.06.2019 луната ще изгрее в 05:23 часа и ще залезе в 19:55 часа. Осветеност на диска в 0h UT 3 %. Фаза на луната: новолуние. \n", "date": "2019.06.02", "title": "Дежурният синоптик от НИМХ Боряна Маркова ни разплака с тази прогноза, в 17 области ще... (КАРТА)"}
{"url": "https://blitz.bg/layfstayl/vizhte-sasho-kadiev-kato-malk-kateto-evro-go-obyavila-za-grozen-snimka_news677250.html", "text": "\n Покрай празника на детето 1 юни много родни и световни звезди показаха снимки от своето детство. Някои от тях не са се променили чак толкова и лесно ги разпознаваме, докато други са претърпели голяма метаморфоза.  \nГолям сладур се оказа и актьорът и тв водещ Сашо Кадиев. Как е изглеждал като малък показа неговата именита майка Катето Евро. Тя с гордост сподели фотос на любомото си синче, а след това и на внучката, която е кръстена на нея. С двете снимки Катето целеше да се види доколко малката принцеса в семейството прилича на известния си татко.  \n", "date": "2019.06.02", "title": "Вижте Сашо Кадиев като малък! Катето Евро го обявила за грозен (СНИМКА)"}
{"url": "https://blitz.bg/layfstayl/izvestnite-rozhdenitsi-na-2-yuni_news677214.html", "text": "\n  Днес повод за празнуване и почерпка имат: \n  У нас: Георги Анастасов , бивш депутат, председател на партия „Български социалдемократи“ Георги Донков , помощник треньор на националния ни отбор по футбол, бивш футболист на Левски, Ботев (Пд), ЦСКА и няколко германски отбора, бивш национал Евгени Минчев , PR и продуцент Константин Тилев , радиожурналист, член на КРС Петър Манджуков , бизнесмен Робин Кафалиев,  актьор, режисьор, продуцент на първото българско комедийно скеч шоу „Аламинут“, автор и водищ на \"Най-смешните животни и хора на планетата\", на риалити играта „Форт Бояр“ Хараламби Анчев , юрист, бивш вицепремиер и министър на правосъдието Цветомир Паунов , административен секретар на ГЕРБ \n  \n  По света: Антъни Монтгомъри ,   американски актьор, известен с ролята си на Травис Мейуедър от телевизионния сериал „Стар Трек: Ентърпрайз“ Би-Риъл , американски латино-рапър от мексикански и кубински произход, известен с рап групата си Cypress Hill. След осемгодишно мълчание, през 2018 г. излезе  албумът им   „ Elephants On Acid“ Джулия Микелини , италианска актриса, известна в България с ролята си на Франческа Де Биазе от сериала \"Веществени доказателства\". Дейна Карви , американски комедиант и актьор, участвал във филмите „Светът на Уейн“ (1 и 2), „Арестувани в Парадайз“, „На чисто“, „Цар на маскировката“, Той е гласът на старото куче Попс в комедийния анимационен филм, „Тайният живот на домашните любимци“, чието продължение очакваме през 2019 г. Джъстин Лонг , американски актьор. Известни филми с негово участие са „Галактическа мисия“, „Власт на идиотите“, „Умирай трудно 4“, „Алвин и чипоносковците“, „Отведи ме в ада“, „Пълен т*шак“ Константинос II , крал на Гърция в периода 6 март 1964 г. – 1973 г. От години живее извън пределите на страната Ласе Халстрьом , шведски филмов режисьор, режисирал  почти всички видеоклипове на легендарната шведска поп група АББА и автор на пълнометражния „АББА: Филмът“ (1977). Номиниран е два пъти за Оскар за филмите си „Моят живот като куче“ и „Правилата на дома“. Негови творби са и „Защо тъгува Гилбърт Грейп“ (1993), „Шоколад“ (2000) и \"С дъх на канела\" („Скъпи Джон“) (2010) Лиъм Кънингам , ирландски театрален и филмов актьор. Известни филми с негово участие са „Малка принцеса“, „Първият рицар“, „Бягство от реалността“, „Мумията: Гробницата на Императора Дракон“, „Центурион“, „Сблъсъкът на титаните“, „Черни пеперуди“, „Боен кон“, „Секретна квартира“ и сериалите „Приключенията на Мерлин“ и „Игра на тронове“ (сър Давос Държеливия) Марк Лорънсън,  бивш английски футболист, железен бранител на Ливърпул от 80-те години на миналия век, сега футболен коментатор Марк Полански , американски тест пилот и астронавт от НАСА, участник в три космически полета Морена Бакарин , американо–бразилска актриса, позната от сериалите, „Ориндж Каунти“, „Менталистът“ и  \"Готъм\" Роберт Петров , македонски футболист, бивш национал на страната си, играл за малко през 2017 г. в Локомотив (Пловдив) Серхио Агуеро ,    аржентински футболист, играч на Манчестър Сити Уентуърт Милър , британски актьор и сценарист, изключително популярен с ролята си на Майкъл Скофийлд в хитовия сериал „Бягство от затвора“ \n \n", "date": "2019.06.02", "title": "Известните рожденици на 2 юни"}
{"url": "https://blitz.bg/obshtestvo/nedelniyat-tirazh-na-tototo-e-v-istoriyata-imame-li-si-nov-milioner_news677327.html", "text": "\n След тегленето на печелившите числа в 44  тираж на числовите игри на Български спортен тотализатор, джакпотите в тях продължават да нарастват. За следващия тираж в четвъртък печалбите ще достигнат общо 8 420 000 лева.  \nДжакпотът в играта 6/49 ще бъде 4 800 000 лева. За играта 6/42 джакпотът ще е 370 000 лева. В играта 5/50 сумата е до 3 000 000 лева, а в Тото Джокер – 30 000 лева. \n  Печелившите комбинации в игрите, които бяха изтеглени на живо в предаването на СПОРТ ТОТО в ефирите на БТВ и БНТ, са: \n \n \n \n \n \n   \n \n \n \n \n \n \n  Печелившите числа в игрите Втори тото шанс на „Тото 2 - 5 от 35” и Втори тото шанс на „Тото 2 – 6 от 49“, които бяха изтеглени в петък, 31 май, за 43  тираж, са : \n \n \n \n \n  \nВ тях участваха всички играни комбинации за играта „Тото 2 - 5 от 35” и „Тото 2 – 6 от 49“ за предходния 43  тираж без допълнителен залог. Утре, 3 юни, ще бъдат изтеглени печелившите комбинации за 44  тираж. Във Втори тото шанс на играта „Тото 2 – 6 от 49“ печалбата ще достигне до 100 000 лева плюс нов автомобил, а в „Тото 2 – 5 от 35“ – до 200 000 лева, отново без допълнителен залог. Единственото условие е да запазите фиша си до тегленето на двете игри на следващия ден. \nВ играта с допълнителни печалби за почитателите на моментните лотарийни игри „ПЕЧАЛБИ ПЛЮС – СУМИ ЗА ДУМИ”, победител стана  Христо Долчинков,  който спечели  1 000 лева,  защото беше по-бърз и съобразителен от своята съперничка  Росица Иванова , която си тръгна с награда от  100 лева . В „ПЕЧАЛБИ ПЛЮС – СУМИ ЗА ДУМИ” могат да участват всички, които имат непечеливши талони от моментните лотарийни игри на Български спортен тотализатор. Необходимо е да регистрират кодовете за печалба от всеки талон в своя профил на   и да проследят дали някой от тях няма да бъде определен чрез жребий за участие на живо в предаванията по БНТ - четвъртък или неделя. Печалбата е до 1 000 лева. \nЗалози за игрите на Български спортен тотализатор се приемат във всички тото пунктове и в партньорски обекти, обозначени със стикер СПОРТ ТОТО, както и онлайн на интернет страницата  .   \n \n", "date": "2019.06.02", "title": "Неделният тираж на тотото е в историята! Имаме ли си нов милионер?"}
{"url": "https://blitz.bg/intsidenti/misterioznata-smrt-na-40-godishniya-todor-potrese-tsyalo-selo_news677328.html", "text": "\n Откриха мъртъв 40-годишен мъж от санданското село Яново. Бежизненото му тяло е намерено в дере на метри от \nродната му къща.  \nЗа последно Тодор Христолов е видян в селската кръчма да гледа мач със съселяните си. Причината за смъртта се установява. \nВерсиите, по които работят разследващите полицай, са две. Първата е, че е починал вследствие на пътен инцидент. Втората е, че му е прилошало и е паднал от скутера, който е намерен до тялото му, пише \"Струма\".  \nТодор от няколко дни е шофирал скутер в района на селото и съседното Петрово. Родителите на Тодор са потресени от нелепата смърт на синът им. \nТодор от години страда от психическо разстройство. Не е семеен живее с родителите си. Той има и по-малка сестра, която живее в Сандански. \nКметицата на селото Мими Коричкова с болка потвърди трагичната вест.\"Не знам какво го е накарало да управлява скутера през нощта. Бил е в компания, с която заедно са гледали финала между Ливърпул и Тотмън. Смъртта е загуба за селото,  родителите и неговите близки и приятели\", каза управникът на селото.\n", "date": "2019.06.02", "title": "Мистериозната смърт на 40-годишния Тодор потресе цяло село"}
{"url": "https://blitz.bg/politika/siderov-davam-nagrada-ako-nyakoy-dokazhe-moya-kleveta-sreshchu-karakachanov-v-kampaniyata_news677331.html", "text": "\nЛидерът на АТАКА Волен Сидеров предлага награда на всеки, който намери негово клеветящо или обидно изказване по време на предизборната кампания спрямо Красимир Каракачанов или Ангел Джамбазки. Това той каза в предаването „Неделник” по АЛФА ТВ, а повод бяха поредицата от жални  \nмедийни изявления на ВМРО, че АТАКА ги е нападала между 26 април и 24 май. \n„Обявявам награда от 1000 лв. за този, който намери мое изявление, което е нападка. Ние не нападаме ВМРО. Ние посочваме конкретни факти”, категоричен бе Сидеров. \nПредседателят на ПГ на ОП коментира и оплакването на Каракачанов, че не му се е обадил да го поздрави в изборната нощ. „Няма как да се обадя, за да поздравя една измама. Няма как да поздравя един вот, който съм  \nубеден, че не е спечелен по честен начин”, заяви Сидеров. \nЛидерът на АТАКА призова ръководството на ГЕРБ да обърнат внимание дали може да имат за партньор партия, която използва укорими методи за  \nпостигане на определен изборен резултат. \nТой припомни, че лидерът на ГЕРБ заяви в една от казионните телевизии, че любимият му политик извън неговата партия е Джамбазки. \n„Подозирам някакъв сговор между ГЕРБ и ВМРО за превземане на патриотичната ниша”, каза Сидеров и заключи: Едно е да искаш, друго е да можеш, трето да го постигнеш.\n", "date": "2019.06.02", "title": "Сидеров: Давам награда, ако някой докаже моя клевета срещу Каракачанов в  кампанията"}
{"url": "https://blitz.bg/kriminalni/prestplenie/kriminalisti-s-novi-razkritiya-za-prestpniya-biznes-na-brata-na-rachkov_news677263.html", "text": "Петър Рачков, братът на популярния шоумен и водещ на музикалното реалити „Като две капки вода” Димитър Рачков, сам е произвеждал в „домашни“ условия синтетичния наркотик „пико“, с който бе заловен неотдавна при полицейска акция пред дома си в бургаския квартал „Възраждане“. До този извод са стигнали криминалистите от Бургас, които сгащват за трети път с дрога родственикът на най-популярния телевизионен шут в България.\nТретото задържане на Петър Рачков с наркотици се е състояло навръх празника на славянската писменост и култура 24 май, разкриват от МВР. Тогава ченгетата устроили капан на 39-годишния брат на шоумена от Нова тв, подлагайки му предварително „респектиран“ клиент. В момента, в който Петър подал плик с 3 грама синтетична дрога от вида „пико“ на купувача, цивилни полицаи го арестували.  \nМинути по-късно, при обиск в апартамента на братът на Димитър Рачков ченгетата намерили още няколко грама наркотици, предвидливо скрити в запалки. Бургаската прокуратура вече е повдигнала обвинение на Петър за търговия с наркотици, но братът на именития актьор Димитър Рачков не е в ареста, а на свобода под символична парична гаранция. От години родственика на шоумена се радва на изненадваща благосклонност от страна на органите на реда.  \nПозовавайки се на свой източник от бургаската полиция, „Уикенд“ пише, че Петър сам произвежда наркотиците, които продава, като в последната година и половина работи само с проверени през годините клиенти заради засиленото полицейско внимание към особата му.  \n„Отдавна разполагаме с данни, че Петър сам произвежда синтетична дрога, макар да няма химическо образование. В местния ъндърграунд той е смятан за „Господаря на пикото“, защото умее да бърка сравнително качествена дрога. Знае се и друго – че доскоро е снабдявал с диетилов етер, редуктори, солна киселина и други трудно откриваеми за редовите „готвачи” на дрога разтворители още няколко наркоорганизации в Бургаския регион“, твърди информаторът.  \nСамо преди 2 години бургаските антимафиоти разбиха тайната нарколаборатория на Петър Рачков, но така и не съумяха да докажат, че именно братът на популярния шоумен Димитър Рачков е стопанисвал обекта. През март 2017 г. Петър е заловен с още двама дилъри - Станимир Узунов – Стойо Хапа и Георги Георгиев – Сърмата.  \nПрестъпното трио е спипано минути след като е натоварило в багажника на автомобил „Пежо” голямо количество пико, както и няколко пластмасови бутилки с амониев карбонат, бензол и солна киселина – химически вещества, от които се произвежда амфетамин. Малко по-късно ченгетата достигнали и до  нарколабораторията в държавен имот – Помпената станция в Бургас, която е разположена до разклона да село Черни връх край Камено. Петър работи като диспечер-механик в бургаския клон на „Напоителни системи” и според длъжностната му характеристика отговаря за ремонта и поддръжката на Помпената станция.  \nОт нарколабораторията, приютена в държавен имот, ченгетата изземват няколко литра амониев карбонат и солна киселина, достатъчни за производството на 50 кила синтетична дрога. Въпреки, че анализът показва, че наркотиците, открити в автомобила, в който се вози Петър, са произведени именно в лабораторията в Помпената станция, братът на Рачков се разминава с обвинение за производство на наркотици. Бургаската прокуратура приема, че няма достатъчно доказателства, че именно Петър е отговорен за производствения наркопроцес.  \nМиналата година братът на Димитър Рачков отново бе спипан със синтетични наркотици, след като при обиск в дома му в Бургас бяха открити 4 грама пико, както и кутия с хранителни добавки. По този случай Петър има обвинение, което обаче още не е влязло в съда.  \nТрите ареста за производство и търговия с дрога обаче не изчерпват обемното престъпно досие на Петър Рачков.  \nПрез годините той е задържан още 6 пъти от органите на реда в Бургас, като при три от случаите е арестуван за шофиране без книжка. Въпреки доказаното джигитство на Рачковия брат, той все още не е получил осъдителна присъда, като делата му се точат от няколко години. \nПетър е задържан и за продажба на фалшиви долари, арестуван е на два пъти и за други криминални деяния, за които обаче давността отдавна е изтекла. Неизменните триумфи на родственикът на Димитър Рачков над правосъдието карат мнозина да се съмняват, че над Петър е спуснат могъщ магистратски чадър. „Няма друго обяснение – редовно го хващаме с дрога, а той се измъква. Досега в Бургас няма случай наркоразпространител да е арестуван три пъти с наркотици и да не е получил никаква присъда“, гневят се на съдии и прокурори полицаите в Бургас.  \nПетър Рачков ще бъде уволнен като служител на държавно дружество „Напоителни системи” след поредния му арест. Братът на шоумена Димитър Рачков работи като диспечер-механик на Помпената станция от 2012 г. срещу скромната заплата от 600 лева. Разбира се, той стои на този пост не заради парите, а заради алибито, което му осигурява официалната професия. \n", "date": "2019.06.02", "title": "Криминалисти с нови разкрития за престъпния бизнес на брата на Рачков"}
{"url": "https://blitz.bg/obshtestvo/regioni/plovdivski-predpriemach-razkri-naglata-skhema-s-koyato-bil-iznudvan-ot-kmeta-ralev-snimka_news677311.html", "text": "\n Здравко Ангелов е строителният предприемач, изнудван месеци наред от кмета на „Северен” Ральо Ралев, научи „Марица”. Младият пловдивчанин е депозирал сигнала до премиера Борисов. В него Ангелов посочва, че от него са искани 60 хил. лв. за да му издаде разрешително за строеж на обект в район „Северен”, съобщава  . \n Кметът на „Северен” Ральо Ралев бе задържан в четвъртък по разследване за корупционни престъпления. Той е бил арестуван докато е тренирал във фитнес зала в района на Университета по хранителни технологии, след което разследващите са го откарали в кметството, откъдето са иззети документи. \n Какъв е случаят? Предприемачът Здравко Ангелов има имот на ул. „Добротич“ и „Полковник Дрангов\", където планирал да построи 4-5 етажна жилищна кооперация с РЗП около 2000 квадрата. През декември 2018 г. той внася документи в район „Северен” за издаване на разрешително за строеж. От администрацията са констатирали забележки, но те са били отстранени в срок. Въпреки че документите са изрядни, обаче Ангелов не е получил полагащото му се разрешително за строеж. \n Докато следи как се развива придвижването на документацията му Ангелов разбира, че Ралев е взел проекта в собствения си кабинет, което по закон не съответства на неговите правомощия. В същото време предприемачът започва да се чувства притиснат в ъгъла – забавянето на разрешителното води до финансови загуби за строителя. Вследствие на това Ангелов разговаря с различни хора от Общината, като от тях е получавал отговор, че ще получи нужните документи срещу 60 хил. лв. \n „При разговор с поредния човек му се казва, че изключително близко лице на кмета може да му помогне и да изчака. Това лице се оказва един от обвиняемите, в качеството на помагач. От всички източници съвпада една и съща оферта”, обяви зам.-главният прокурор Иван Гешев по време на брифинг в столицата вчера. \n 39-годишният Здравко Ангелов се занимава със строителство от 3-4 години. До момента има построена една жилищна сграда под тепетата. Инвестира предимно в малки бутикови кооперации. В момента развива няколко нови проекта, един от тях е и въпросната жилищна сграда на ул. „Добротич“ и „Полковник Дрангов\". „Нямам никакви притеснения относно проекта си” – това беше първия коментар на Ангелов относно случая. \n   \n", "date": "2019.06.02", "title": "Пловдивски предприемач разкри наглата схема, с която бил изнудван от кмета Ралев (СНИМКА)"}
{"url": "https://blitz.bg/layfstayl/palavi-snimki-na-liyana-vzrivikha-mrezhata_news676894.html", "text": "\n Фолкпевицата Лияна отново провокира своите почитатели от мъжки пол със секси снимки от морската си почивка. Братовчедката на Константин отмаря някъде на топло от където публикува палави снимки.  \nИзпълнителката на \"Ох,ох\" не издава дестинацията, нито пък в каква компания се намира. Побърза обаче да сподели горещи кадри, които не оставиха нищо за въображението на силния пол. \n", "date": "2019.06.02", "title": "Палави СНИМКИ на Лияна взривиха Мрежата"}
{"url": "https://blitz.bg/layfstayl/za-damite/kralitsata-na-tmninata-koyato-zasenchi-naomi-kembl-s-ekzotichnata-si-krasota-snimki_news676831.html", "text": "\n Красавица от Южен Судан засенчи Наоми Кембъл с екзотичната си красота. 24-годишната Ниаким Гетуеч е истинска сензация в мрежата благодарение на тъмната си като въглен кожа. \nС красотата и мисленето си тя бързо успя да покори сърцата на хиляди по света. \nЗаради черния цвят на кожата си младата жена често става повод за подигравки. Ниаким обаче не им обръща внимание и продължава да се труди за светлото си бъдеще. Съдейки от кадрите, които непрекъснато публикува в мрежата, то определено ще е много светло. \n", "date": "2019.06.02", "title": "\"Кралицата на тъмнината\", която засенчи Наоми Кембъл с екзотичната си красота (СНИМКИ)"}
{"url": "https://blitz.bg/layfstayl/ptuvane/s-30-leva-v-uzbekistan-shche-se-pochuvstvate-milioner_news676849.html", "text": "\n Въпреки че Узбекистан е бил част от бившия СССР дълго време, но за чуждестранните туристи страната все още е загадъчна. Въпреки високия туристически потенциал, туристи от други засега няма особено много. Посетих Узбекистан повече от веднъж и съм готов да ви разкажа някои интересни факти за страната, които ще ви бъдат полезни, разказва наш пътешественик. \n 1. Най-доброто време за посещение на Узбекистан е пролетта и есента. През лятото има непоносима топлина, температурата на въздуха достига 50 градуса, а през зимата е студено. Е, най-идеалното време за пътуване е есента, когато плодовете са узрели и те са много евтини. \n", "date": "2019.06.02", "title": "С 30 лева в Узбекистан ще се почувствате милионер"}
{"url": "https://blitz.bg/layfstayl/za-damite/za-nishcho-na-sveta-ne-iskayte-tova-ot-deteto-si-shche-ssipete-zhivota-mu_news676722.html", "text": "\n Много родители смятат, че никой друг не знае по-добре от тях от какво се нуждае детето им. И често го принуждават да прави неща против волята му. \nПонякога майките и татковците изискват от детето си да прави неща, които не само нарушават психическото му равновесие, но и възпитават у него лоши навици. Налагайки волята си, родителите често не забелязват, че вместо да възпитават независим човек, отглеждат някой, който безусловно ще изпълнява капризите им. \nВсички психолози казват, че за децата трябва да има определени ограничения. Но дори да възпитавате детето си в строгост, има линия, която не бива да бъде прекрачвана. \n \n", "date": "2019.06.02", "title": "За нищо на света не искайте това от детето си, ще съсипете живота му!"}
{"url": "https://blitz.bg/obshtestvo/stolitsa/samo-v-blits-dva-tramvaya-se-pomlyakha-v-sofiya_news677314.html", "text": "\n Страховит инцидент с два трамвая е станал този следобед в столицата. За мелето между превозните средства на столичния градски транспорт съобщи читател на БЛИЦ.  \nМъжът, който се е возил в едното возило, сподели, че единият трамвай не е успял да спре и се е ударил в другото. При сблъсъка е пострадал един пътник. Той не е успял да запази равновесие и е паднал на земята. \nНа   БЛИЦ очаква новини, снимки и видео от своите читатели в цяла България и по света \n \n", "date": "2019.06.02", "title": "Само в БЛИЦ! Два трамвая се помляха в София"}
{"url": "https://blitz.bg/svyat/shche-bde-li-priznato-pregryavaneto-na-rabota-za-bolest_news677200.html", "text": "\n Световната здравна организация (СЗО) смята, че синдромът на професионалното изчерпване (бърнаут) е явление, свързано с работата, а не болест, предаде АФП. Това бе оповестено от говорител на организацията, който внесе уточнения по този въпрос. \n СЗО вчера съобщи, че бърнаутът - термин, който често е превеждан като професионално изтощение, е включен в новата й Международна класификация на болестите, която служи като основа за установяване на санитарни тенденции и съставяне на здравни статистики. Днес обаче говорителят направи уточнение, че бърнаутът фигурира в предишната класификация, по-специално в главата \"Фактори, които влияят върху здравословното състояние\". \n\"Включването му в тази глава означава, че бърнаутът не е смятан за медицинско състояние, а по-скоро за явление, свързано с работата\", отбеляза говорителят.\n Той поясни, че единствено дефиницията за бърнаут \"е променена в светлината на сегашните изследвания\". Той го описа като синдром, дължащ се на хроничен стрес на работното място, който не е бил успешно овладян. Бърнаутът се характеризира с три елемента - чувство на изтощение, цинизъм, негативизъм, свързан с работата, и намалена професионална продуктивност. \nНовата класификация CIP-11 беше официално приета от 72-рата Световна асамблея на Световната здравна организация, която приключва в Женева, и ще влезе в сила на 1 януари 2022 г.\n", "date": "2019.06.02", "title": "Ще бъде ли признато „прегряването на работа“ за болест?"}
{"url": "https://blitz.bg/intsidenti/katastrofi/adska-katastrofa-kray-akheloy-sled-udara-tumba-tsigani-snimki_news677245.html", "text": "\n Тежка катастрофа затвори пътя между Ахелой и Поморие. Ударили са се Форд Транзир и Опел Кадет, съобщават очевидци, цитирани от Флагман.бг. \n Инцидентът е станал преди къмпинг Ахелой, в посока общинския град.  \n При силния сблъсък микробусът Форд Транзит се е забил в мантинелата, предницата на возилото буквално е смляна. Около превозното средство има група роми, която вероятно е пътувала за обект, където работи. Няма информация за пострадали и жертви.  \n Заради катастрофата в района има голямо задръстване. Отбиват движението през с. Каменар.  \n  \n \n \n  \n \n \n", "date": "2019.06.02", "title": "Адска катастрофа край Ахелой! След удара тумба цигани... (СНИМКИ)"}
{"url": "https://blitz.bg/layfstayl/za-damite/dzhenifr-anistn-khvrli-strashna-bomba-i-obvini-brad-pit-v-chudovishchna-lzha_news676731.html", "text": "\n Любовната история на Дженифър Анистън и Брад Пит започва през 1998 година. В продължение на няколко години двамата бяха смятани за една от най-ярките в Холивуд. Перфектният им брак обаче се срина през 2005 година. \nПит заряза Анистън заради Анджелина Джоли след аферата, която завъртя с нея покрай снимките на \"Мистър и мисис Смит\". А в началото на 2006 г. стана известно, че Джоли очаква дете от Пит. Това беше истински удар за изоставената Анистън. \nВ продължение на много години всички обвиняваха актрисата от хитовия сериал \"Приятели\", че е изгубила съпруга си, защото е поставила кариерата на първо място и не е искала да го дари с дете. \nПо всичко изглежда, че на Джен тези обвинения са й дошли до гуша, защото наскоро шокира всички с признанието си. \n", "date": "2019.06.02", "title": "Дженифър Анистън хвърли страшна бомба и обвини Брад Пит в чудовищна лъжа"}
{"url": "https://blitz.bg/svyat/raketi-izstrelyani-sreshchu-izrael-ot-siriya-video_news677194.html", "text": "\n Най-малко 2 ракети са били изстреляни тази вечер по израелска територия от Сирия. Това са съобщили от израелската армия, предаде \"Ройтерс\". Все още информацията по случая е оскъдна, тъй като тече разследване. \n  \n \n \nИзяснява се кой стои зад атаката. \nНяма данни за жертви и ранени. \nСирия по-рано обвини Израел за изстреляни ракети. \nПрипомняме, че Израел се бори срещу присъствието на Иран в Сирия. \nВ същото време, решението на САЩ да признаят Голанските възвишения за израелски също повиши напрежението. \n", "date": "2019.06.02", "title": "Ракети изстреляни срещу Израел от Сирия (ВИДЕО)"}
{"url": "https://blitz.bg/svyat/pozhar-izbukhna-v-migrantski-tsentr-v-bosna_news677195.html", "text": "\n Пожар избухна тази сутрин в мигрантски център в Северозападната част на Босна и Херцеговина. Няма загинали, но ранените до момента са 32 души. \n Огънят избухна рано сутринта в мигрантски център в град Велика Кладуша на около 360 километра северозападно от Сараево. Центърът приютява около 500 души, които са били на път за Западна Европа, но са останали блокирани в страната. Първоначалната версия за възникването на пожара е човешко грешка при използването на стара печка или котлон. \n Огънят се разпространил бързо, вследствие на което мигрантите започнали да бягат и някои от тях са скачали от прозорците. 13 от пострадалите са хоспитализирани с изгаряния и счупвания. Пожарът беше потушен след няколко часа. Разследването продължава. \n Всяка година няколко хиляди мигранти преминават през Босна и Херцеговина на път за Западна Европа. Те се струпват предимно в северозападната част на страната, на границата с Хърватия. \n", "date": "2019.06.02", "title": "Пожар избухна в мигрантски център в Босна"}
{"url": "https://blitz.bg/svyat/koya-drzhava-pritezhava-nay-mnogo-zlato_news677197.html", "text": "\n През последните тримесечия централните банки по света усилено инвестират в злато. Но кои от тях притежават най-много? \n Отговорът ни дават данните на Международния валутен фонд, визуализирани удобно от HowMuch.net. \n На първата позиция са Съединените американски щати с 8 133 тона, които струват над $373 милиарда по днешни цени. На втора позиция е най-голямата икономика в Европа - Германия, която притежава 3 369 тона на стойност $154 милиарда, пише money.bg. Самият Международен валутен фонд (въпреки че не е държава) е на трета позиция с 2 814 тона на стойност $129 милиарда. \n България се нарежда назад в класацията с $1,9 милиарда.Другите държави настигат лидерите. Русия и Китай се нареждат на шеста и седма позиция, но са сред най-агресивните купувачи през последните години. Те имат притеснения относо ролята на долара като резервна валута, както и да притежават евро заради нестабилността в политическия живот на Стария контиент и Brexit. \n Бавният икономически растеж по света също допринасят за по-високите цени. \n", "date": "2019.06.02", "title": "Коя държава притежава най-много злато?"}
{"url": "https://blitz.bg/svyat/v-srbiya-gotvyat-zabrana-za-pushene-na-zakrito_news677196.html", "text": "\n До края на годината в Сърбия може да влезе в сила пълна забрана на пушенето на закрити пространства, тъй като това е предвидено в промени към Закона за защита на населението от тютюнев дим, съобщава в. \"Курир\", цитиран от Танюг. \n Тези изменения на закона би трябвало да бъдат приети в следващите шест месеца, пише белградският вестник. \n В Сърбия пуши една трета от населението а от последиците от вдишването на тютюнев дим годишно умират 15 000 души, от които 5000 от рак на белия дроб. \n", "date": "2019.06.02", "title": "В Сърбия готвят забрана за пушене на закрито"}
{"url": "https://blitz.bg/svyat/desetki-zaginali-pri-ataka-v-siriya_news677199.html", "text": "\n Най-малко 10 души са загинали при взрив в северния сирийски град Ракка, съобщиха местни медии. Според телевизионния оператор Sky News Arabia в града е чута експлозия на кола-бомба. \n През март терористичната група \"Ислямска държава\" уби две деца в село, след като го минира. \n Ракка попадна в ръцете на сирийските опозиционни сили през 2013 г. и след това бе терористичната група обяви града за своя столица. \n През 2016 г. ръководените от кюрдите сирийски демократични сили, подкрепени от ръководената от САЩ коалиция, започнаха кампания за връщане на града от терористите. \n Операцията завърши с битката през 2017 г., която в крайна сметка позволи на СДС да придобие контрол над града. \n", "date": "2019.06.02", "title": "Десетки загинали при атака в Сирия"}
