{"url": "https://www.blitz.bg/svyat/general-konashenkov-planirat-se-mashchabni-provokatsii-v-siriya-s-upotreba-na-khimichesko-orzhie_news622909.html", "text": "Официалният говорител на руското министерство на отбраната генерал-майор Игор Конашенков заяви, че се планират мащабни провокации в Сирия с употребата на химическо оръжие с участието на чуждестранни специалисти.  „Според информацията, постъпила днес от жителите на провинция Идлиб в руския Център по примирието на враждуващите страни, в разположения в южната част на идлибската зона за деескалация на насилието град Хабит са пристигнали чуждестранни, англоезични специалисти за инсцениране на „химически атаки“ с употребата на пълни с хлор реактивни снаряди“, заяви генерал-майор Конашенков, цитиран от осведомителните агенции.  Той допълни, че провокацията с употребата на боеприпаси с бойни отровни вещества най-вероятно ще се извърши в следващите две денонощия с участието джихадисти от Джебхат ан-Нусра и на чуждестранни агенти, най-вероятно от т.нар \"Бели каски\".  „Ударът на терористите с отровни вещества трябва да се нанесе в близките две денонощия от реактивни установки по град Кафер Зайта, разположен на 6 км от Хабит“, уточни генералът.    ", "date": "2018.08.26", "title": "Генерал Конашенков: Планират се мащабни провокации в Сирия с употреба на химическо оръжие"}
{"url": "https://www.blitz.bg/svyat/likvidirakha-lidera-na-islyamska-drzhava-v-afganistan_news622871.html", "text": "Ръководителят на джихадистката групировка \"Ислямска държава\" в Афганистан Абу Саад Ерхаби е бил убит при обстрел на скривалища на терористите в провинция Нангархар тази нощ, съобщи правителството, цитирано от Ройтерс.  Десетима други членове на въоръжената групировка също са били убити при съвместна сухопътна и въздушна операция на афганистанските и чуждестранните сили, уточни в комюнике Националната дирекция по сигурността в Кабул.  Унищожено е голямо количество тежки и леки оръжия и муниции при атаките срещу две убежища на Ислямска държава.  Информационната агенция на джихадистката групировка Амак не коментира информацията и засега няма реакция от ръководната от НАТО мисия Решителна подкрепа, която обучава и тренира афганистанските войски.  Губернаторът на провинция Нангархар заяви, че Ерхаби е четвъртият лидер на Ислямска държава в Афганистан, убит от юли 2017 година.  Групировката установи своя крепост в Нангархар на източната граница с Пакистан, през която лесно се преминава в едната и другата посока. Тя се превърна в една от най-опасните въоръжени групировки в страната.  Над 150 бойци на Ислямска държава се предадоха на афганистанските сили за сигурност този месец в северозападната провинция Джаузджан, където групировката се бори за контрола над тайните пътища към съседен Туркменистан. ", "date": "2018.08.26", "title": "Ликвидираха лидера на \"Ислямска държава\" в Афганистан"}
{"url": "https://www.blitz.bg/obshtestvo/eksperti-ot-blgariya-i-kipr-nishchyat-kazusa-olimpik-v-nikoziya_news622885.html", "text": "Разговори на експертно ниво между компетентните органи на България и Кипър по казуса „Олимпик” текат в Никозия. Първата среща от започналия процес на консултации се състоя в петък в Никозия, като информация за нея не бе обявена официално. От България са пристигнали експерти от Министерството на финансите и други компетентни органи и са имали контакти с техни колеги от Службата за контрол на застрахователните компании и гаранционния фонд на Кипър, съобщава БНР, позовавайки се на свой източник.  Разговорите, които са в съвсем начален етап, целят уточняване на детайлите по процеса на ликвидация на „Олимпик” и бъдещите плащания на потърпевшите в България. Поставен е и най-горещият въпрос – за споделяне на отговорностите за тези плащания между Кипър и България.  50 млн. евро може да достигне дължимата сума към засегнати от „Олимпик” след обявяването му в ликвидация, според оценки на този етап. Напрежението сред кипърските застрахователни органи е много високо, тъй като тази сума на практика ще трябва да се плати от кипърците, от застрахованите шофьори на моторни превозни средства в Кипър, чрез техните застрахователни премии. Неофициално вече се коментира, че е възможно да се стигне до повишаване, дори удвояване на техните отчисления към гаранционния фонд, които сега са в размер на 5%.  Българският клон на „Олимпик” не е правил вноски в кипърския гаранционен фонд, обяви през тази седмица неговият генерален мениджър Акис Папахристодулу. Повече яснота по процедурата ще има след 12 септември, когато съдът в Никозия ще разгледа внесения иск за обявяване на „Олимпик” в несъстоятелност. Дотогава компанията трябва да калкулира какви суми трябва да върне на своите клиенти за периода на прекратените предсрочно застраховки, а самата процедура ще стартира след съдебното решение, каза временният ликвидатор на компанията Павлос Накузи.", "date": "2018.08.26", "title": "Експерти от България и Кипър нищят казуса „Олимпик” в Никозия"}
{"url": "https://www.blitz.bg/svyat/eto-kakvo-se-sluchva-s-bivshiya-premier-na-velikobritaniya-sled-ostavkata-mu-snimki_news622889.html", "text": "Бившият премиер на Великобритания и организатор на референдума за „Брекзит” Дейвид Камерън бе забелязан в компанията на солидно количество охранители по време на неговата ваканция в Корнуел. Той пристигнал там, за да се порадва малко на сърф.Във видимо добро настроение, Камерън, който си подаде оставка след решението за „Брекзит”, дори позира за снимка, пише novini.london.  Той е пристигнал с няколко чанти и черен „Рейндж Роувър”. 51-годишният Камерън бил със своите деца, но без жена си Саманта, 47.  Камерън притежава къща за 2 милиона в района, на по-малко от миля от плажа.   Очевидци разказали, че имало поне 10 бодигарда.", "date": "2018.08.26", "title": "Ето какво се случва с бившия премиер на Великобритания след оставката му (СНИМКИ)"}
{"url": "https://www.blitz.bg/svyat/svetovni-lideri-izrazikha-sboleznovaniya-po-povod-konchinata-na-senator-dzhon-makkeyn_news622888.html", "text": "Германският канцлер Ангела Меркел изрази съболезнования по повод кончината на американския сенатор Джон Маккейн, съобщи пресслужбата на германското правителство.  Меркел определи Маккейн като неуморим боец за силен трансатлантически съюз.  \"Джон Маккейн се ръководеше от ясното убеждение, че смисълът на всяка политическа работа е да служи на свободата, демокрацията и нормите на правовата държава. Смъртта му е загуба за всички, които споделят тези убеждения\", посочва Меркел.  Изразявайки съболезнования към близките на Маккейн, генералният секретар на НАТО Йенс Столтенберг подчерта, че той е бил силен привърженик на Алианса.  \"Джон Маккейн - войник и сенатор, американец и атлантик. Ще бъде запомнен както в Европа, така и в Северна Америка със смелостта и характера си, а също така и като силен привърженик на НАТО\", отбелязва Столтенберг.  Френският президент Еманюел Макрон определя Маккейн като \"истински американски герой\", съобщи Ройтерс. \"Той посвети целия си живот на страната си. Неговият глас ще липсва\", посочи Макрон.  \"Джон Маккейн бе велик държавник, който въплъщаваше идеята за безкористна служба. За мен бе чест да го наричам приятел на Великобритания. Най-дълбоките ми съболезнования на семейството му и американския народ\", отбеляза британският премиер Тереза Мей.  Нейният израелски колега Бенямин Нетаняху каза, че за страната му Маккейн е велик американски патриот и поддръжник на Израел. Нетаняху заяви, че е дълбоко опечален от загубата на Маккейн и винаги ще цени приятелството му.  Маккейн често посещаваше Израел и го подкрепяше в Сената, като силно се противопоставяше на ядрените амбиции на Иран.  Сенаторът републиканец Джон Маккейн, бивш военнопленник във Виетнам и неуспял кандидат за президент на САЩ през 2008 г., почина вчера на 81 години. Ден преди това семейството му разпространи съобщение, че сенаторът е взел решение да прекрати лечението на агресивна форма на мозъчен тумор. ", "date": "2018.08.26", "title": "Световни лидери изразиха съболезнования по повод кончината на сенатор Джон Маккейн"}
{"url": "https://www.blitz.bg/svyat/kralskite-vvs-velikobritaniya-vdigna-po-speshnost-iztrebiteli-nad-cherno-more-za-da-zashchiti-rumniya-ot-nova-provokatsiya-na-rusiya_news622893.html", "text": "Британски изтребители Eurofighter Typhoon в неделя сутринта са съпроводили два руски самолета над акваторията на Черно море, пише \"Фокус\", позовавайки се на пресслужбата на кралските военновъздушни сили. Самолетите са излетели от авиобаза в Румъния в отговор на полет на самолет за борба с подводници Бе-12 и военнотранспортен многоцелеви самолет Ан-26 от Военнокосмическите сили на Русия. „Това е трети случай през тази седмица, когато изтребители от кралските ВВС в рамките на мисия на НАТО по патрулиране на въздушното пространство са вдигнати за предотвратяване на провокационни действия от страна на руски самолети и за оказване на поддръжка на Румъния и съюзниците в Алианса“, се отбелязва в заявлението.  При това, по думите на един от пилотите от ВВС на Великобритания, и двата руски самолета предполагаемо са навлезли във въздушното пространство на Румъния. Както е заявил военният, приближаването е изпълнено „безопасно и професионално от двете страни“.  Припомняме, че в петък британското Министерство на отбраната съобщи за поредно съпровождане на руски самолети във въздушното пространство над Черно море. Изтребители Eurofighter Typhoon от кралските ВВС изпълниха приближаване към руски самолет за борба с подводници Бе-12. От руското посолство в Лондон определиха тези действия като провокация. „... Каква хипотетична заплаха за Великобритания или дори нейните съюзници представлява руски патрулен самолет, летящ в близост до собственото руско крайбрежие, намиращо се на повече от 2000 километра от Британските острови“, заявиха от дипломатическото представителство и добавиха: „Вместо да засилват сигурността на който и да е, британските власти използват това военно присъствие (в района на Черно море) за провокативни акции. Не само с думи, както, за съжаление, правят, но и с реални военни действия, което просто е опасно“.  ", "date": "2018.08.26", "title": "Кралските ВВС: Великобритания вдигна по спешност изтребители над Черно море, за да защити Румъния от нова провокация на Русия"}
{"url": "https://www.blitz.bg/svyat/rkovoditelyat-na-italianskata-agentsiya-po-lekarstvata-podade-ostavka-zaradi-otnoshenieto-km-migrantite_news622892.html", "text": "Ръководителят на италианската агенция по лекарствата Стефано Вела подаде оставка в знак на протест срещу твърдата политика на правителството по мигрантските въпроси, съобщиха италиански медии.  Решението на Стефано Вела е реакция на продължителното задържане на мигранти на кораба \"Дичоти\" в пристанищния град Катания в Сицилия, което приключи тази нощ.  Като лекар не мога да си позволя да ръководя държавен здравен орган, в момент когато хора са третирани по този начин на наша територия, каза Вела в изявление през нощта пред агенция АНСА.  Той добави, че всеки, който е против твърдолинейната политика на вътрешния министър Матео Салвини, трябва да направи \"както правя аз сега\".  В отделно интервю за днешния брой на в.\"Кориере дела сера\" Вела посочва, че оставката му е била неизбежна, тъй като не е можел да изрази несъгласието си чрез \"съобщение в Туитър\".  Мигрантите от \"Дичоти\" бяха спасени на 16 август. След като стигнаха на пристанището обаче, вътрешният министър Салвини не разреши те да слязат на италианска територия. Той настоя други страни от ЕС да приемат мигрантите.  Той разреши на хората да слязат снощи, след като Албания, Ирландия и италианската католическа църква се съгласиха да риемат мигрантите.  Има няколко случая на краста и туберколоза сред хората, задържани на кораба, а освен това десетина жени, казват, че са били изнасилени в Либия. ", "date": "2018.08.26", "title": "Ръководителят на италианската агенция по лекарствата подаде оставка заради отношението към мигрантите"}
{"url": "https://www.blitz.bg/layfstayl/za-damite/chudoto-sshchestvuva-samo-za-15-minuti-na-den-mozhe-da-imate-mechtanoto-tyalo-taynata-e-bodifleks-snimki_news622570.html", "text": "Няма жена, няма мъж, общо взето няма човек, който да не иска да свали някое и друго излишно килце. А какво ще направите, ако ви кажем, че има лесен и бърз начин да се отървете от всички излишни килограми при това само за 15 минути на ден?     Да, възможно е – не се изненадвайте.     Тайната се крие в Бодифлекс (Bodyflex).       ", "date": "2018.08.26", "title": "Чудото съществува: Само за 15 минути на ден може да имате мечтаното тяло! Тайната е Бодифлекс (СНИМКИ)"}
{"url": "https://www.blitz.bg/svyat/ogromna-chast-ot-zemyata-izskhva_news622910.html", "text": "Почвата в обширни региони на Южното полукълбо изсъхва прогресивно през последните близо 15 години, заключиха изследователи, цитирани от Science Daily. Грамадни части от Австралия, Африка, Азия и Южна Америка са сред засегнатите, показа първото глобално проучване на засухата, пише списание Обекти.   Повечето климатични модели предполагат, че изпаряването на водата в атмосферата би трябвало да се увеличи от глобалното затопляне. Изследване, публикувано в сп. Nature, доказа, че точно това се случва от 1982 г. насам, при това в неподозирани мащаби. Интересното е, че през 1998 г. скокът в изпаряването на почвената влага, който достига 7 мм годишно, буквално спира. В голяма част от планетата почвите стават много по-сухи от обичайното и почти не отделят влага. Краткият период, през който са правени измервания, не позволява на учените категорично да заявят дали става въпрос за нормален процес в циклите на Земята или необратима промяна, причинена от измененията в климата. Една от вероятностите е, че на глобално равнище е достигнат праг на ускорението на хидрологичния цикъл. Ако това е така, то положението е много сериозно, смята един от участниците в проучването - професор Бевърли Лоу от университета на щата Орегон. Последствията от засухата могат да бъдат загуба на растителни видове, по-слабо поемане на въглеродния двуокис от листатите растения, отмиране на природния механизъм за охлаждане на Земята чрез изпарения, скок на температурите на повърхността и на глобалното затопляне като цяло. Вторични ефекти могат да бъдат влошаване на глада и бедността в и без това проблематичните райони, където това се случва. \"За първи път събираме наблюденията си, за да направим глобален анализ\", заяви Лоу. \"Изключително важно е да продължим инициативата, за да разберем защо се случват промените.\" Рязката промяна в изпаряването на водите съвпада с опустошително преминаване на Ел Ниньо през 1998 г. Не е ясно обаче дали температурният феномен е причина за кризата. Сред най-засегнатите региони са Югоизточна Африка, по-голямата част от Австралия, централна Индия, голяма част от Южна Америка и Индонезия. Повечето от тях са по принцип доста сухи, но някои са всъщност по-голямата част от джунглите на Земята.", "date": "2018.08.26", "title": "Огромна част от Земята изсъхва"}
{"url": "https://www.blitz.bg/svyat/trmp-nyama-da-prisstva-na-pogrebenieto-na-makkeyn_news622906.html", "text": "Американският президент Доналд Тръмп не планира да присъства на погребението на републиканския сенатор Джон Маккейн, който почина вчера, предаде в. \"Ню Йорк таймс\".  Според американското издание, което цитира запознати източници от Републиканската партия, бившите президенти Джордж Буш-младши и Барак Обама са изразили желание да присъстват на погребението на Маккейн. По предварителен план се предвижда правителството на Тръмп да бъде представлявано на траурната церемония от вицепрезидента Майк Пенс.  \"Ню Йорк таймс\" съобщи по-рано, че Маккейн ще бъде погребан в град Анаполис, щата Мериленд, но засега не е определено кога. Ветеранът на американската политика ще получи държавни почести: ковчегът с тялото му ще бъде поставен за поклонение в централната ротонда на Капитолия, а възпоменателната служба ще се състои в катедралата на Вашингтон. След това до погребението ковчегът ще бъде поставен в сградата на законодателното събрание на Аризона - щата, който Маккейн представляваше в Конгреса 35 години. ", "date": "2018.08.26", "title": "Тръмп няма да присъства на погребението на Маккейн"}
{"url": "https://www.blitz.bg/layfstayl/za-damite/bezumnata-tayna-na-instagram-snimkite-be-razbita-na-pukh-i-prakh-kati-pokaza-groznata-istina_news622735.html", "text": "Свикнали сме да виждаме перфектни снимки в Instagram и други социални мрежи. Понякога се чудим как може някои да изглежда толкова добре, как е възможно домът му да е толкова подреден, а всичко около него толкова перфектно.   Е, преди да се отчаяте ще ви кажем нещо – нещата не винаги са такива, каквито изглЕждат на пръв поглед. Именно затова Кати Уудс, която е майка на три деца и блогърка, реши да разбие на пух и прах съвършените снимки, които често виждаме в Instagram или други социални мрежи.", "date": "2018.08.26", "title": "Безумната тайна на Instagram СНИМКИТЕ бе разбита на пух и прах! Кати показа грозната истина"}
{"url": "https://www.blitz.bg/obshtestvo/mirishe-na-zima-vremeto-se-pobrka-donese-debel-snyag-v-sloveniya-i-italiya-opasni-yavleniya-v-13-oblasti-u-nas-v-ponedelnik-video_news622916.html", "text": "Големите промени на времето се отразиха и на Словения, където заваля сняг през август. Силен фронт от северозападната част на континента донесе неочаквана промяна от лято към зима.Сняг падна и в Кредарица, където тази сутрин измерената температура бе -3 градуса, а към 9 сутринта снежната покрива бе 3 сантиметра.   През последните 12 часа са паднали повече от 6 сантиметра сняг, показват докладите на метеоролозите.   В италианския курорт Алта Бадия снежната покривка е достигнала 30 сантиметра. Градчето се намира на малко повече от 1340 метра надморска височина. Очаква се през следващите три дни обаче да е слънчево, а снегът да се стопи. Междувременно и времето на Балканите се разваля.  Очаква се утре да в страната ни да влезе нов студен фронт, който ще донесе със себе си освен понижение на температурите, така и обилни валежи и гръмотевици.   Жълт код за опасно време е в сила за 13 области в страната за утре, 27 август. Предупреждението е за обилни валежи и гръмотевици и важи за областите: София – град, София – област, Перник, Кюстендил, Благоевград, Пазарджик, Смолян, Кърджали, Хасково, Стара Загора, Пловдив, Ловеч и Габрово. В тези области ще има краткотрайни и интензивни валежи, придружени с гръмотевици и временно усилване на вятъра. На отделни места, главно в планинските райони, количествата ще достигнат 20-35 л/кв.м, съобщават от Националния институт по метеорология и хидрология.  Неканените гости засипаха пътища и дворове на къщи Превод и редакция БЛИЦ", "date": "2018.08.26", "title": "Мирише на зима! Времето се побърка - донесе дебел сняг в Словения и Италия! Опасни явления в 13 области у нас в понеделник (ВИДЕО)"}
{"url": "https://www.blitz.bg/layfstayl/za-damite/istoriyata-na-ema-i-mzht-mozhe-da-otvrati-mnozina-no-i-da-vdkhnovi-otchayanite-snimki_news622732.html", "text": "Казват, че най-важното нещо в живота на всеки човек е да намери своята половинка и заедно да създадат семейство и нови животи. Понякога това е много трудно. хората често подбират половинката си по външен вид – височина, години, тегло, а понякога и пари.   Е, не такава е историята на Ема и Стюърт Грюни. Двамата са живото доказателство, че когато има любов всичко е възможно и никакви ограничения не важат. Семейство живее в Хайд, Манчестър. Те имат връзка още откакто са били тийнейджъри, които случайно се срещнали в кварталния супермаркет.", "date": "2018.08.26", "title": "Историята на Ема и мъжът може да отврати мнозина, но и да вдъхнови отчаяните (СНИМКИ)"}
{"url": "https://www.blitz.bg/svyat/boen-samolet-se-razbi-pilott-e-zaginal_news622870.html", "text": "Ирански изтребител се разби днес в южната част на Иран, пилотът е загинал, съобщи официалната агенция Ирна, цитирана от световните медии.  Самолетът - американски F5, използван за тренировки, се е разбил при опит за приземяване в Дезфул в югозападната провинция Хузестан. Пилотът е загинал, но помощник-пилотът е оцелял и е откаран в болница след катастрофата, причината за която остава неизвестна.  Иран купи своите изтребители F5 от Съединените щати преди ислямската революция през 1979 година и 48 от тях още са в състава на въздушните сили на страната, по данни на института Ай Ейч Ес Маркит (IHS Markit).  Миналата седмица Техеран представи първия си боен самолет 100 процента иранско производство, който много наподобява на американския F5. ", "date": "2018.08.26", "title": "Боен самолет се разби, пилотът е загинал"}
{"url": "https://www.blitz.bg/ikonomika/koga-svett-shche-vidi-prviyat-trilioner_news622798.html", "text": "Hacĸopo Аррlе cтaнa пъpвaтa aмepиĸaнcĸa ĸoмпaния, ĸoятo пpeминa пaзapнa oцeнĸa oт $1 тpилиoн. Koлĸo дългo щe oтнeмe пpeди и oтдeлeн чoвeĸ дa нaдxвъpли тoзи пpaг? Зa дa пocтaвим oгpoмнoтo чиcлo в пepcпeĸтивa, мoжeм дa oтбeлeжим, чe $1 тpилиoн e мaлĸo пo-мaлĸo oт бpyтния вътpeшeн пpoдyĸт нa Meĸcиĸo, пише Мъни бг.   Aĸo изĸapвaтe $60 000 гoдишнo, ĸoлĸoтo e cpeдният дoxoд нa дoмaĸинcтвo в CAЩ, щe ви тpябвaт нaд 16 000 гoдини, aĸo нe xapчитe нищo, зa дa нaтpyпaтe eдин милиapд.  Зa eдин тpилиoн щe ви тpябвaт мaлĸo нaд 16 милиoнa гoдини. E, вaжнo e дa oтбeлeжим, чe вaлyтaтa, в ĸoятo cтe тpилиoнep, нe e бeз знaчeниe. Oщe пpeди 10 гoдини в Зимбaбвe бe пълнo c тaĸивa. Xипepинфлaциятa пpoизвeдe бaнĸнoтa oт 100 тpилиoнa зимбaбвийcĸи дoлapa - ĸoитo cтигaxa зa eдин билeт в гpaдcĸия aвтoбyc. Moжeм дa ĸaжeм, чe тoзи cлyчaй нe ce бpoи. Moжe би в минaлoтo вeчe e имaлo, нo e твъpдe тpyднo дa cмe cигypни. Myca І, дeceти cyлтaн нa мoгъщaтa и мнoгo бoгaтa Maлийcĸa импepия, e пpитeжaвaл oгpoмни ĸoличecтвa злaтo. Ho изчиcлeниятa coчaт, чe cтoйнocттa нa пpитeжaниятa мy e oĸoлo $400 милиapдa днeшни пapи. Иcтopиĸът Иън Mopиc изчиcлявa, чe pимcĸитe импepaтop Цeзap имaл бoгaтcтвo oт $4,6 тpилиoнa, нo дopи и тoй нe e cигypeн в cмeтĸитe cи. Mнoгo фyтypиcти cмятaт, чe пъpвият тpилиoнep щe нaпpaви бoгaтcтвoтo cи oт инoвaции, пpeд ĸoитo днeшнитe тexнoлoгии щe изглeждaт ĸaтo aнтични. Eдин oт тяx, Mapтин Фopд, дaвa пpимep c лeĸapcтвo, cъздaдeнo oт изĸycтвeн интeлeĸт, ĸoeтo щe yдължи знaчитeлнo чoвeшĸия живoт - или щe изĸлeĸyвa Aлцxaймep, нaпpимep. Moгaт дa бъдaт нaчepтaни пapaлeли мeждy aвтoмaтизaциятa нa бъдeщeтo и 19 вeĸ. Индycтpиaлнa peвoлюция cъздaдe oгpoмни пpoмeни в иĸoнoмиĸaтa и нaпpaви няĸoи xopa нeвepoятнo бoгaти - нaпpимep Джoн Poĸфeлep или Xeнpи Фopд. Πpocтo днec мaщaбитe щe ca дpyги. Дpyгa възмoжнocт ca ĸpиптoвaлyтитe. Eднa гpyпa oт xopa cтaнa мнoгo бoгaтa зapaди тяx, a бpaтятa Уинĸълвoc дopи cтaнaxa милиapдepи. B пиĸa нa ĸpиптoлyдocттa ocнoвaтeлят нa Rіррlе дopи cтaнa нaй-бoгaтия чoвeĸ в cвeтa, мaĸap и зa ĸpaтĸo. Heгoвaтa ĸpиптoвaлyтa нaдxвъpли мнoгoĸpaтнo pъcтa нa bіtсоіn и пocтигнa 36 018% възвpъщaeмocт caмo зa 2017 г. C пoдoбни пpoцeнти e лecнo дa видим ĸaĸ няĸoй мoжe дa cтaнe мнoгo бoгaт мнoгo бъpзo. Πpиpoднитe бoгaтcтвa cъщo дaвaт мнoгo възмoжнocти. Πeтpoлът и диaмaнтитe нaмaлявaт, нo aпeтитa ни зa тяx ce пoвишaвa - и тoвa e ocoбeнo вяpнo зa няĸoи мeтaли, ĸoитo ca нyжни зa cъздaвaнeтo нa eлeĸтpoнни ĸoмпoнeнти. И aĸo нe мoжeм дa нaмepим пoвeчe oт тяx нa Зeмятa, мoжe би пpocтo тpябвa дa ги пoтъpcим дpyгaдe. Haй-цeннитe acтepoиди мoжe дa ĸpият в ceбe cи cypoвини зa нaд $100 тpилиoнa, cпopeд caйтa Аѕtеrаnk. Taĸa cмятa и Taĸeши Xaĸaмaдa, ocнoвaтeл и СЕО нa іѕрасе, ĸoятo иcĸa дa ce ycтaнoви нa Лyнaтa - и дa изĸapa пapи. Ho pиcĸoвeтe ca яcни - мнoгo ĸoмпaнии фaлиpaxa, oпитвaйĸи ce дa нaмepят злaтo нa Зeмятa, a ĸaĸвo ocтaвa зa Kocмoca.", "date": "2018.08.26", "title": "Кога светът ще види първият трилионер?"}
{"url": "https://www.blitz.bg/goreshtite-novini/ekspert-posochi-tri-osnovni-versii-za-tragediyata-kray-svoge-i-dopusna-che-avtobust-e-bil-bez_news622783.html", "text": "\"Имайки предвид броя на жертвите, предполагам са били без предпазен колан. Ако автомобилът не е произведен с колан, не е задължително да има такъв. Трябва да стане задължително това нещо. След няколко часа ще се разберат повече подробности около ситуацията.\" Това каза бившият председател на Комисията по транспорт Настимир Ананиев пред bTV. По думите му това е възможно тъй като автобусът е бил на повече от 10 години и е произведен по стари изисквания, според които не е задължителен коланът за пътниците.  Според Ананиев не е ясен и въпросът дали пътниците са имали застраховка, защото не е ясно дали са им издадени билети за пътуването. Три са факторите, които могат да станат причина за катастрофа - състоянието на автобуса, на пътя и на водача както и форсмажорни обстоятелства, обясни още Ананиев.  По повод състоянието на пътя той припомни становището на Института за пътна безопасност. Неправителствената организация е предупредила за дефекти по рехабилитирания през 2016 г. път през Искърското дефиле.   Институтът е получил информация от Агенция „Пътна инфраструктура\", според която комисии са огледали пътя и са установили и описали гаранционни дефекти.  \"Пътят е ремонтиран в края на 2016 година за 23 милиона лева. Има гаранционни дефекти, това се разбира от АПИ, които са сигнализирали на фирмата изпълнител. Това е доста притеснително. Има стена, която може би предпазва пропадането на камъни по пътищата, но ако има силна струя вода, може да стане река\", допълни той.   \"Време е самата държава, по-скоро изпълнителната власт, да изпълнява функциите на законите си. Призовавам Борисов да покани НПО в сектора, да седне изпълнителната власт, да говори и да направи нещо по въпроса. Ситуацията не е лека и аз знам за много случаи, в които собственикът на транспортната фирма шофира автомобила\", сподели още Ананиев.    ", "date": "2018.08.26", "title": "Експерт посочи три основни версии за трагедията край Своге и допусна, че автобусът е бил без..."}
{"url": "https://www.blitz.bg/politika/v-ministerski-svet-vri-i-kipi-zaradi-ada-s-mnogo-zhertvi-kray-svoge-snimkivideo_news622848.html", "text": "В Министерски съвет в момента се провежда извънредна среща на институциите във връзка с тежкия инцидент край Своге.  На нея се обсъждат подробностите около катастрофата с автобус, при която загинаха 16 души, както и по-сериозни мерки срещу войната по пътищата.  Снощи, след като посети пострадалите при инцидента, настанени в „Пирогов“, президентът Румен Радев призова Министерският съвет да предприеме адекватни мерки във връзка с катастрофите.   На извънредната среща при премиера Бойко Борисов са министърът на транспорта Ивайло Московски, регионалният министър Николай Нанков и здравният министър Кирил Ананиев, главният прокурор Сотир Цацаров, директорът на Националната следствена служба Борислав Сарафов, изпълнителният директор на ИА „Автомобилна администрация“ Бойко Рановски и др. ", "date": "2018.08.26", "title": "В Министерски съвет ври и кипи заради ада с много жертви край Своге (СНИМКИ/ВИДЕО)"}
{"url": "https://www.blitz.bg/intsidenti/katastrofi/lidert-na-bsp-sofiya-skrbi-za-zhertvite-na-koshmara-v-svoge_news622849.html", "text": "Поднасям своите дълбоки и искрени съболезнования към семействата и близките на загиналите в адската катастрофа край Своге в късния следобед в събота и пожелавам бързо и пълно възстановяване на пострадалите. Това заяви лидерът на БСП - София и председател на групата на социалистите в Столичния общински съвет Калоян Паргов по повод трагедията на пътя в Искърското дефиле, в която загинаха 16 души, а други 18 бяха ранени, съобщиха от пресцентъра на Градския съвет на БСП - София.   \"След такъв ужас е много трудно да се говори. Трагедията е огромна! Светла да е паметта на загиналите\", каза Калоян Паргов.  \"За съжаление, войната по пътищата продължава да взима жертви. Толкова много смърт в катастрофи в България показва, че нещо в държавата ни не е наред. Сега силно се надявам съответните органи да предприемат адекватни и много сериозни мерки както за установяване на реалните причини за катастрофата край Своге, така и за предотвратяване на следващи подобни адски инциденти на пътя. Дано да бъдат разследвани справедливо всички възможни причини за случилото се в Искърското дефиле, да бъдат установени виновниците и те да понесат съответната отговорност с цялата строгост на закона. Нека всички на пътя да бъдем отговорни към задълженията си, към хората около нас, към себе си и съвестта си - от управляващите, които взимат решенията за поддръжка на пътната инфраструктура, през изпълнителите на ремонтите, през органите за контрол на движението до самите шофьори!\", посочи още той. ", "date": "2018.08.26", "title": "Лидерът на БСП-София скърби за жертвите на кошмара в Своге!"}
{"url": "https://www.blitz.bg/intsidenti/katastrofi/moskovski-razkri-golyama-nerednost-za-firmata-pritezhavala-avtobusa-kovcheg_news622857.html", "text": " \"Днес сутринта е приключила част от проверката. Фирма Мобилус 5 ООД. Тя притежава валиден лиценз за извършване на превоз на пътници. Тя е регистрирана в Божурище. Финансово стабилна фирма е. На 5-и април контролни органи на министерството са извършили проверка на компанията и не са открити нарушения. Тя установява и констатира, че в лиценза на фирмата има вписани общо 6 автобуса. Автобусът, участващ в инцидента, е с дата 2001 година. Това заяви транспортният министър Ивайло Московски след среща в Министерски съвет заради катастрофата с 16 жертви край Своге.  \"По задължение и по наредба тези фирми за случаен превоз трябва да дават информация за маршрута и пътуванията си. Такъв при нас от тази фирма - няма, включително и за конкретното пътуване\", каза Московски.   \"Водачът на автобуса е Григор Григоров. Водачът притежава психологическо изследване с валидност до 2021 година. Има валидна карта за квалификация до 2023 година. Има валидно свидетелство за управление на съответното превозно средство\", завърши той.", "date": "2018.08.26", "title": "Московски разкри голяма нередност за фирмата, притежавала автобуса-ковчег!"}
{"url": "https://www.blitz.bg/politika/nikolay-nankov-posochi-realnata-prichina-za-zverskata-katastrofa-kray-svoge_news622858.html", "text": "\"2017 година се сигнализира за повишен риск и увеличен брой пътно-транспортни произшествия на няколко участъка, един от които е този от вчера в близост до Своге. От тогава до месец май тази година - такива уведомления са правени 5 пъти от АПИ.\" Това коментира на извънреден брифинг регионалният министър Николай Нанков.  \"Износването на асфалта в този участък и още няколко са констатирани преди няколко месеца. Агенция пътна инфраструктура цели 5 пъти повтарям - 5 пъти - са заявили, че до 15 август трябва да бъдат предприети незабавни действия - такива не са предприети. Протоколът не е подписан само от фирмата изпълнител, която носи отговорност за качеството и изпълнението на процедурата.\", уточнява министърът. ОЧАКВАЙТЕ ПОДРОБНОСТИ В БЛИЦ", "date": "2018.08.26", "title": "Николай Нанков посочи реалната причина за зверската катастрофа край Своге"}
{"url": "https://www.blitz.bg/politika/sled-tragediyata-s-16-trupa-kray-svoge-otnovo-postavyat-vazhen-debat-v-parlamenta_news622880.html", "text": "Отново ще поставим дебата за задължителното поставяне на колани в автобусите. Това каза зам.- председателят на ДПС и председател на комисията по транспорт в Народното събрание Халил Летифов на брифинг след извънредна среща в Министерски съвет на институциите във връзка с трагичната катастрофа край Своге.   Летифов посочи, че дебатът за промени в Закона за движение по пътищата е бил отворен с голяма сила заради трагедията. „Отново се отвори дебатът за поставяне задължително на колани в автобусите – той вече е бил предмет на работа на Комисията по транспорт. Винаги сме се отнасяли изключително отговорно към тази тема. Ще поставим това в дебат, за да се намери добро решение. Това ще направим на първия блицконтрол след старта на заседанията на парламента“, обясни той.  БЛИЦ припомня ,  че вчера, малко след 17:00 часа, автобус, пътуващ за манастир \"Седемте престола\", с 34 души, излезе от път край Своге и падна от 20 метра височина. 13 души загинаха на място, а трима на път към болнични заведения. 18 души са ранени. Сред тях е и водачът на превозното средство. Той е контактен. Няколко души все още са в критично или много тежко състояние. Хората от автобуса са били предимно пенсионери от Световрачане, има и няколко души от Божурище. Сред жертвите на трагедията е и 13-годишно дете, пътувало заедно с баба си.", "date": "2018.08.26", "title": "След трагедията с 16 трупа край Своге: Отново поставят важен дебат в парламента!"}
{"url": "https://www.blitz.bg/obshtestvo/ekspert-posochi-vzmozhno-li-e-asfaltt-v-rayona-na-svogenskata-tragediya-da-se-e-iznosila-ot-intenzivnostta-na-dvizhenieto_news622859.html", "text": "Направената преди две години пътна настилка по отсечката София-Своге няма как да се износи от интензивността на движението, отчетено от броячите на пътна инфраструктура. Това коментира пред „Фокус“ инженер Петко Табаков от Българската браншова асоциация \"Пътна безопасност\". По думите му отсечката се намира в урбанизирана територия, в самия град Своге. Според него износената настилка се изразходва от голямo движение. „Аз си направих труда да проверя какво е движението по отсечката, установено от броячите на пътна инфраструктура, и средно дневно миналата година са минавали 3764 превозни средства“, уточни той.  „За сравнение ще кажа по автомагистрала „Тракия“ е 8-10 пъти по-интензивно движението“, посочи още инж. Табаков.  Според него пътната настилка и обстановка няма основание да се сочат като някакво обстоятелство или причина за инцидента. „Разбрах от колега, не съм ходил на място, че там има ограничение на скоростта от 40 км/ч., а от своя страна е в урбанизирана територия, където е разрешено 50 км/ч.“, обясни той.  Според него обстоятелствата съчетани с дъжда имат също своя принос към инцидента. \"Защото ако е запрашена настилката, макар и нова, се образува хлъзгав слой\", посочи той.  Инж. Табаков каза, че няма данни за спирачен път или рязко спиране. „По отсечката има поставени пътни знаци, предпазна ограда, която отговаря на изискванията по европейския стандарт, няма смущаващи обстоятелства в пътната обстановка“, уточни още той. По думите му се наблюдава отново упражняване на натиск от някой хора на гърба на пътищата и се пише в публичното пространство за това как била износена настилката и как има недостатъци по пътя. „Трябва да спре да се търси евтина популярност на гърба на потърпевшите. Обстоятелствата се знаят вече, даже самият водач е казал, че е изгубил управление над превозното средство и с рязкото завиване автобусът се преобръща през мантинелата и се срива по ската“, коментира инж. Табаков. ", "date": "2018.08.26", "title": "Експерт посочи възможно ли е асфалтът в района на свогенската трагедия да се е износила от интензивността на движението"}
{"url": "https://www.blitz.bg/stsena/stana-yasno-koy-i-kak-shche-izprati-areta-franklin-km-vechniya-y-pt-snimki_news622864.html", "text": "Бившият президент Бил Клинтън, който дълги години поддържаше приятелски отношения с Кралицата на соул музиката Арета Франклин, ще бъде сред ораторите на нейното погребение на 31 август, предадоха световните медии.  Другите оратори ще бъдат бившият главен прокурор Ерик Холдър, музикалният магнат Клайв Дейвис, пасторът Джеси Джексън, кметът на Детройт Майк Дъган, председателят на общинския съвет на Детройт Бренда Джоунс, музикантът Смоуки Робинсън и др.      Кралицата на соул музиката  почина на 16 август на 76 години от рак на панкреаса . Траурната церемония ще бъде в църква в Детройт. Франклин ще бъде погребана в местно гробище.       Вчера бе разпространен и списъкът на изпълнителите, които ще пеят на погребението. Сред тях са Стиви Уондър, Шака Кан, Фейт Хил и др.     През дългата си кариера  Арета Франклин  е спечелила 18 награди Грами. През 2005 г. тя получи  Медала на свободата  - най-високото американско гражданско отличие.        ", "date": "2018.08.26", "title": "Стана ясно кой и как ще изпрати Арета Франклин към вечния й път (СНИМКИ)"}
{"url": "https://www.blitz.bg/layfstayl/shoubiznes/magi-khalvadzhiyan-izrigna-s-gneven-post-v-mrezhata-i-posochi-istinskiya-vinovnik-za-tragediyata-kray-svoge_news622852.html", "text": "Телевизионният продуцент Магърдич Халваджиян изригна с гневен пост в социалната мрежа.  .   \"Нито война, нито геноцид, нито природни бедствия могат да ни причинят това, което си причиняваме сами като нация! Няма враг, който да ни победи, защото ние с удивителна последователност се победихме сами! Ние сме си най-големия и кръвожаден враг!\", написа Халваджиян във Фейсбук.   \"Това, което наричат “Война по пътищата”, всъщност е масово самоубийство! Всеки ден! Педантично и с изключителна последователност! Дори най-свирепият ни враг би проявил някаква милост! Ние не! Безпощадно се самоизтребваме!\", добавя той.  ", "date": "2018.08.26", "title": "Маги Халваджиян изригна с гневен пост в мрежата и посочи истинския виновник за трагедията край Своге"}
{"url": "https://www.blitz.bg/layfstayl/skorost/noviyat-minimobil-bicar-vpechatlyava-s-razmerite-si-i-reshava-problema-ss-zadrstvaniyata-v-gradovete-snimkivideo_news622745.html", "text": "Много от мегаполисите страдат от задръствания на автомобилите. Минимобилът Bicar, разработен в Швейцария, е електрически микс от скутер, електрически автомобил и велосипед, предназначен за борба с този проблем. Идеята за такова превозно средство се появява още през 2015 г., а прототипът е активно разработен едва сега.    ", "date": "2018.08.26", "title": "Новият минимобил Bicar впечатлява с размерите си и решава проблема със задръстванията в градовете (СНИМКИ/ВИДЕО)"}
{"url": "https://www.blitz.bg/layfstayl/skorost/senzornite-ekrani-v-avtomobilite-sa-po-opasni-ot-butonite-eto-zashcho-snimki_news622746.html", "text": "Всяка година бутоните и клавишите в автомобилите стават все по-малко, а сензорните панели - все повече и повече. Експерт от САЩ обясни подробно защо това е много лошо и дали има смисъл да се заменят някои действия с гласов контрол.   ", "date": "2018.08.26", "title": "Сензорните екрани в автомобилите са по-опасни от бутоните, ето защо (СНИМКИ)"}
{"url": "https://www.blitz.bg/stsena/aktort-robrt-patinsn-se-razdeli-s-novata-si-priyatelka_news622875.html", "text": "Актьорът Робърт Патинсън се раздели с новата си приятелка - манекенката и актриса Суки Уотърхаус, след кратък любовен роман, пише Контактмюзик.  Двамата започнаха да излизат заедно миналия месец, но връзката им трая само няколко седмици. Преди това Суки имаше връзки с рокмузиканта Майлс Кейн и с актьора Брадли Купър.  Отначало холивудските сърцеведи бяха на мнение, че химията между 32-годишния екранен герой от \"Здрач\" и новата му избраница ще трае дълго. Самият Патинсън се хвалеше, че си прекарва чудесни и много забавни мигове със Суки. Но явно нещата не са потръгнали между двамата.        ", "date": "2018.08.26", "title": "Актьорът Робърт Патинсън се раздели с новата си приятелка"}
{"url": "https://www.blitz.bg/layfstayl/shoubiznes/bremennata-preslava-podludi-fenovete-si-s-tazi-snimka_news622887.html", "text": "Фолк дивата Преслава не спира да се забавлява. Въпреки напредналата си бременност, хитовата изпълнителка е решила докато може да граби с пълни шепи от живота. Доказателство за това е и поредната снимка, която красивата добричлийка качи в социалната мрежа.      „Дали животът ни ще бъде банално ежедневие или чудесно приключение зависи единствено от нас!”, гласи текстът към кадъра, на който Преси се вози на каяк и е прикрила бременното си коремче със спасителна жилетка.  Въпреки че е малко безразсъдно да се забавлява по подобен начин в края на бременността си, феновете й не я упрекват. А не спират да я засипват с комплименти за прекрасния й външен вид.  „Мамче, кажи рецептата и на другите бременни жени. Изглеждаш в перфектната форма и все по-красива и по-красива”, отбелязват почитателите й в коментарите под снимката.    ", "date": "2018.08.26", "title": "Бременната Преслава подлуди феновете си с тази СНИМКА"}
{"url": "https://www.blitz.bg/layfstayl/skorost/vzmozhno-li-e-nyama-da-povyarvate-no-prevrnakha-zaporozhets-v-brza-limuzina-video_news622747.html", "text": "Автолюбители ентусиасти създадоха лимузина, базирана на известния ЗАЗ-968 Запорожец. Обръща се внимание на много добрите динамични характеристики на този автомобил. Трудно е да си представим, че от Запорожец можеш да се направи нещо като лимузина.    ", "date": "2018.08.26", "title": "Възможно ли е?! Няма да повярвате, но превърнаха Запорожец в бърза лимузина (ВИДЕО)"}
{"url": "https://www.blitz.bg/stsena/spice-girls-otsvirikha-viktoriya-bekm_news622844.html", "text": "Популярната дамска група \"Спайс гърлс\" най-вероятно ще предприемат догодина британско турне, без участието на Виктория Бекъм, съобщава Контактмюзик.     Мел Би, Мел Си, Гери Хорнър и Ема Бътън са подписали договор за 13 гастрола по британските сцени. Според неговите клаузи изпълнителките ще получат по 12 милиона британски лири на спектакъл. В турнето са включени и три концертни дати на лондонския стадион Уембли.  Но от турнето ще отсъства члена на оригиналната банда, дизайнерката Виктория Бекъм.     Общата сума на договора възлиза на 150 милиона британски лири. Дори и Мел Си, която е гледала скептично на повторното сформиране на \"Спайс гърлс\" ,не могла да устои на изкушаващото предложение. ", "date": "2018.08.26", "title": "Spice Girls отсвириха Виктория Бекъм"}
{"url": "https://www.blitz.bg/stsena/50-nyuansa-stil-fantastichnata-kshcha-na-dzheymi-dornan-ili-krischn-grey-snimki_news622789.html", "text": "\"50 нюанса сиво\" или \"50 нюанса стил и красота\"? Това е въпросът. Къщата на актьора Джеймс Дорнан, добил известност с ролята си на ексцентричния милионер Крисчън Грей, продава имота си в красивия район на Холивуд Хилс Никълс Кениън. Къщата има 3 спални и 4 бани. Архитектурата й е нестандартна, модернистична и разчупена. В градината има басейн и бар, както и много място за отдих и релакс. Гледките, които се разкриват от градината спират дъха.", "date": "2018.08.26", "title": "50 нюанса стил: Фантастичната къща на Джейми Дорнан... или Крисчън Грей (СНИМКИ)"}
{"url": "https://www.blitz.bg/svyat/26-avgust-1883-godina-edno-opustoshitelno-vulkanichno-izrigvane_news622788.html", "text": "Вулканът Кракатау, разположен в днешна Индонезия между островите Ява и Суматра, изригва катастрофално, като изхвърля в атмосферата 25 куб.км скали, пепел и друга вулканична маса, пише obekti.bg.Тътенът от изригването е толкова силен, че е чут чак до Пърт в Австралия, на над 3000 км южно, и до остров Мавриций в Индийския океан, на 5000 км западно от Кракатау. Изригването унищожава две трети от едноименния остров, изтрива от лицето на Земята 165 селища и нанася сериозни щети на още 132, а човешките жертви са официално 36 000, а неофициално 120 000, още десетки хиляди са ранени, много от тях при последвалото цунами. Изригването е най-мощното в писаната човешка история - равнява се на взрива на 200 мегатона тротил, или 13 000 пъти мощност на атомната бомба, хвърлена над Хирошима, и напълно променя географията на района.  От височина около 2000 км преди взрива впоследствие Кракатау е сведен само до 800 м височина. Последвалите през следващите години изригвания пък раждат нов остров, наречен Анак Кракатау (Детето на Кракатау). Вулканът е активен от древността, като първото регистрирано изригване датира от 416 г. Изригването от 1883 г. практически се отразява на цялото земно кълбо, като изстреляният на височина от 80 стълб пепел и прах се разсейва с години, а през 1884 г. глобалната температура спада с около 1.2 градуса по Целзий.", "date": "2018.08.26", "title": "26 август 1883 година: Едно опустошително вулканично изригване"}
{"url": "https://www.blitz.bg/svyat/opraznikha-top-khotel-zaradi-zagadchna-smrt_news622807.html", "text": "Британският туроператор Томас Кук съобщи, че евакуира клиентите си от хотел в египетския курорт Хургада на Червено море, след като двама от тях починаха при все още неизяснени обстоятелства, предадоха световните агенции. Двамата британци, 69-годишният Джон Купър и 63-годишната му съпруга Сюзън, които работели за компанията в Обединеното кралство, били намерени мъртви в луксозния хотел \"Щайгенбергер аква меджик\". Според първоначалната информация Сюзън е починала от шок, получен, след като видяла как съпругът й Джон е получил масивен инфаркт. По-късно обаче от Томас Кук излезе съобщение, че обстоятелствата около смъртните случаи са неясни, а компанията е получила данни за \"повишено ниво на заболявания сред другите гости\".  Приятели на двойката пък са свидетелствали пред британския таблоид \"Дейли Мейл\", цитиран от dir.bg., че става дума за неизвестен и вероятно смъртоносен газ, заради който и другите гости са се оплакали от симптоми на хранително отравяне. Именно заради това от Томас Кук са преместили всички свои клиенти и са отменили предстоящите резервации. На гостите, които са от различни националности и са общо над 300, ще бъде предложено настаняване в други хотели или възможност да се върнат у дома.  Хотел \"Щайгенбергер аква меджик\" е бил инспектиран от Томас Кук за последно през юли и е получил общ резултат от 96 процента. Египет полага усилия са съживи туристическия си сектор, който пострада от годините на политически сътресения след вълненията от 2011 година. ", "date": "2018.08.26", "title": "Опразниха топ хотел заради загадъчна смърт"}
{"url": "https://www.blitz.bg/lyubopitno/eto-gi-nay-golemite-izgubeni-skrovishcha-na-sveta-snimki_news622820.html", "text": "Oт мнoгo вeĸoвe нaзaд дo днec мнoгoбpoйни иcтopии и лeгeнди paзĸaзвaт зa cъĸpoвищa oт paзличнитe чacти нa cвeтa, изгyбeни бeзcлeднo. Зa няĸoи oт тяx нямa бeзcпopни дoĸaзaтeлcтвa, нo зa дpyги e cигypнo, чe ca cъщecтвyвaли, нo ca изчeзнaли във вpeмeтo, пише Мъни бг.   Eтo и eдин cпиcъĸ c пpeдcтaвитeлитe нa тeзи oт втopaтa гpyпa, зa ĸoитo e cигypнo, чe ги e имaлo, нo ниĸoй нe знae ĸъдe ce нaмиpaт ceгa:  Meнopa oт Bтopи йepycaлимcĸи xpaм  Πpoизxoд: Йepycaлим Koгa изчeзвa: 191 гoдинa Meнopaтa e eвpeйcĸият cвeщниĸ cъc ceдeм cвeщи, ĸoйтo e eдин oт нaй-пoчитaнитe cимвoли нa юдaизмa. Koнĸpeтнo тoзи e изгyбeн пo вpeмe нa пoжap в Xpaмa нa миpa в Pим cлeд ĸaтo пpeди тoвa e oтĸpaднaт oт т.нap. Bтopи йepycaлимcĸи xpaм. Cмятa ce, чe e oцeлял в пoжapa и e бил oтĸpaднaт. Kитaйcĸият импepaтopcĸи пeчaт Πpoизxoд: Kитaй Koгa изчeзвa: Oĸoлo 960 гoдинa Toй e бил нacлeдcтвeния цapcĸи пeчaт, ĸoйтo ce пpeдaвaл oт пoĸoлeния, дoĸaтo нe изчeзнaл миcтepиoзнo. Cĸиптъpът нa Дaгoбepт Πpoизxoд: Фpaнция Koгa изчeзвa: 1795 гoдинa Toвa e eдин oт oтличитeлнитe знaци нa фpeнcĸaтa мoнapxия. Cтaтyятa билa пoзлaтeнa и билa cъxpaнявaнa в бaзилиĸaтa Cвeти Дeни в Πapиж, oтĸъдeтo ce cмятa, чe e билa oтĸpaднaтa. Иpлaндcĸитe ĸpaлcĸи бижyтa Πpoизxoд: Иpлaндия Koгa изчeзвaт: 1907 гoдинa Cĸъпoцeннa знaчĸa и звeздa били cъxpaнявaни в eдин oт ĸaбинeтитe в зaмъĸa в Дъблин, oтĸъдeтo изчeзнaли. Флopeнтинcĸи диaмaнт Πpoизxoд: Индия Koгa изчeзвa: 1914 гoдинa Cтaвa въпpoc зa pядъĸ 137-ĸapaтoв poзoв диaмaнт, ĸoйтo бил coбcтвeнocт нa aвcтpийcĸия импepaтop Kapл І. Изгyбeнoтo яйцe нa Фaбepжe Πpoизxoд: Pycия Koгa изчeзвa: oĸoлo 1918 гoдинa Eднo oт oбщo 68 яйцa-бижyтa, изpaбoтeни oт Πeтp Kapл Фaбepжe зa pycĸитe цape изчeзвa cлeд ĸaтo бoлшeвиĸитe взeмaт влacттa в Pycия. Kexлибapeнaтa cтaя  Πpoизxoд: Πpycия Koгa изчeзвa: oĸoлo 1945 гoдинa Kexлибapeнaтa cтaя e изгpaдeнa в Eĸaтepининcĸия двopeц в Цapcĸoe ceлo в Pycия, ĸoeтo днec нocи имeтo Πyшĸин. Πoмeщeниeтo e изцялo oблицoвaнo c ĸexлибapeни eлeмeнти cъc злaтнo пoĸpитиe. Билo e cмятaнo зa \"Ocмoтo чyдo нa cвeтa\". Изpaбoтeнo e в Πpycия зa ĸpaл Фpидpиx Bилxeлм І и cлeд тoвa e билa пoдapeнa нa pycĸия цap Πeтъp І. Πpeз Bтopaтa cвeтoвнa вoйнa cтaятa e плячĸocaнa oт нaциcтитe и нямa дoĸaзaтeлcтвa ĸaĸвo тoчнo ce e cлyчилo c oгpaбeнитe eлeмeнти oт нeя. ", "date": "2018.08.26", "title": "Ето ги най-големите изгубени съкровища на света (СНИМКИ)"}
{"url": "https://www.blitz.bg/svyat/uchitelka-klchi-klki-na-pilon-za-da-khrani-malki-detsa-uvolnikha-ya-video_news622817.html", "text": "Кандис Мейсън е успяла да работи като учителка в СОУ Hoke County Schools в Северна Каролина в САЩ само месец, преди да пострада от свой клип, който тя публикувала във Фейсбук. Кандис станала вдовица преди четири години. Самотната майка мислила ден и нощ как да изхрани своите две малки дъщери, които сега са на шест и седем години.Приживе мъжът ѝ бил подарил пилон за танци, виждайки в нея интерес към въпросните танци. С течение на времето Кандис започнала да преподава танца на пилона паралелно с основната си работа, пише в. \"Дейли Мейл\".     Един път тя публикувала клип със свой танц в затворена страница във Фейсбук. Някой обаче все пак успял да изпрати въпросния клип на администрацията на училището, в което Кандис работила. Като резултат тя била привикана за сериозен разговор при директора. Момичето било порицано за клипа, както и за вулгарната музика на него (Еминем - Superman), и било уволнено. \"Когато ме отстраниха, бях унизена... Всички в стаята, начело с директора, ме псуваха заради клипа с танците\", спомня си Кандис.   За Кандис всичко това станало шок. Учителката имала прекрасни отношения с всичките си ученици и техните родители. Тя има дипломи за висше образование, сред които магистърска степен по психология и бакалавърска степен по английски език и литература. Затова Кандис въобще не разбирала защо любовта ѝ към танците на пилон, която тя по никакъв начин не афиширала, пречи на основната ѝ дейност.  \"Никога не ме е било срам, че танцувам на пилон. За мен това е изкуство. Просто не виждам в него нищо негативно. Да ми се каже да не танцувам е все едно, че да накарате балерина да танцува в шкаф. Все едно, че на пеперудата да се забрани да лети\", казва Мейсън.   Историята на Мейсън бързо обиколи медиите, които призоваха ръководството на училището да обоснове своята позиция. Сега делото на Мейсън ще се разглежда от училищния съвет. След отстраняването си младата дама си е направила профил в сайта за набиране на средства GoFundMe, за да си наеме адвокат и да се справи със сметките. Тя иска да отвори собствено студио за танци и да продължи да се бори за правото си да бъде учител. \"Няма да се предам. Искам да променя живота си към по-добро\", категорична е Кандис.   Превод и редакция: БЛИЦ", "date": "2018.08.26", "title": "Учителка кълчи кълки на пилон, за да храни малки деца - уволниха я (ВИДЕО)"}
{"url": "https://www.blitz.bg/svyat/svett-skrbi-za-dzhon-makkeyn-snimki_news622823.html", "text": "Бивши и настоящи политици изказаха съболезнования във връзка със смъртта на сенатор Джон Маккейн. Американският флаг на Капитолия и Белия дом пък бяха спуснати в негова памет .     \"Изпращам своите най-дълбоки съчувствия и уважение към семейството на сенатора Джон МакКейн\", написа Twitter президентът на САЩ  Доналд Тръмп .    Съболезнования изрази и съпругата му  Мелания Тръмп : „Мислим, молим се и скърбим заедно със семейството на Маккейн. Благодарим ви, сенатор Маккейн, за Вашата служба на нация“, написа тя в Twitter.    Вицепрезидентът на Съединените американски щати  Майкъл Пенс  написа в своя Twitter акаунт, че той и съпругата му „скърбят заедно със семейството на Маккейн“ и гордеят с живота му, който то е отдал в служба на тази нация.     Бившият президент демократ  Барак Обама и съпругата му Мишел  припомниха, че малцина от американците са били подложени на изпитания, през които е минал сенаторът от Аризона, нито има се е налагало да проявяват смелост като неговата. \"Но всички ние можем да се стремим към тази смелост, за да поставим над себе си голямото добро\", написа бившата президентска двойка.          „Загубихме човек, който олицетворяваше най-добрите идеали на нашата страна“, се казва в изявление на министъра на отбраната на САЩ  Джеймс Матис , публикувано на официалния сайт на Пентагона. Матис подчертава, че Маккейн винаги е поставял на първо място службата за благото на страната. „Сюзън и аз изказваме дълбоките си съболезнования и се молим за семейството на американския патриот Джон Маккейн“, написа в Twitter държавният секретар на САЩ Майкъл Помпео .    Лидерът на мнозинството в Сената  Мич Макконъл  изтъкна, че \"в ера, изпълнена с цинизъм относно националното единство и публичните институции\", животът на Джон Маккейн е ярък пример за \"безграничен патриотизъм и саможертва\". Лидерът на демократическото малцинство в Камарата на представителите  Нанси Пелоси  написа: \"Нацията е в сълзи. Днес, с кончината на Джон Маккейн, Конгресът и Америка загубиха лидер и служител на обществото с дълбок патриотизъм, изключителна храброст и неустрашим дух\". Експрезидентът републиканец  Джордж У. Буш  заяви: \"Животът на някои хора е толкова ярък, че е трудно да си представим, че той ще свърши. Някои гласове са толкова звънливи, че е трудно да си помислим, че са заглъхнали. Джон Маккейн беше човек с дълбоки убеждения и патриот от висш ранг\". Бившият вицепрезидент  Джо Байдън  отбеляза, че като военнопленник \"Джон бе изложен на най-лошото, което човешки същества могат да сторят на друго човешко същество\". Байдън припомни, че в политиката той за малко не е постигнал най-голямата си амбиция, но след това никога не е губел от погледа си, онова, в което е вярвал най-много - \"Страната на първо място\". Топли думи за покойния сенатор изказаха канадският премиер  Джъстин Трюдо  и министър-председателят на Австралия  Скот Морисън . Съболезнования изказа и бившият губернатор на Аляска  Сара Пейлин , според която със смъртта на Маккейн губим \"американски оригинал\" и \"боец, който никога не се страхува да отстоява убежденията си\".    Маккейн, който следващата седмица щеше да навърши 82 години, беше диагностициран през юли 2017 г. с глиобластома - изключително агресивна форма на рак на мозъка. През 2000 г. той претърпя операция за отстраняване на тумор от кожата на лицето. В петък семейството на Маккейн обяви, че той е взел решение да прекрати лечението.", "date": "2018.08.26", "title": "Светът скърби за Джон Маккейн (СНИМКИ)"}
{"url": "https://www.blitz.bg/svyat/ubikha-politsay-pri-neizyasneni-obstoyatelstva_news622831.html", "text": "Полицай бе убит тази нощ в град Спа, в източната част на Белгия, близо до пистата, където се провежда белгийската формула 1 Гран при, предадоха АФП и ДПА. Смъртта на полицая бе потвърдена в Туитър от министъра на сигурността и вътрешните работи на Белгия Ян Ямбон.Фаталният инцидент е станал в ранните часове на днешния ден при все още изясняващи се обстоятелства. Според информиран източник полицаят се е намесил в пътен спор и е починал преди да пристигне помощ.  Полицията издирва заподозрян за убийството, допълни същият източник, цитиран от АФП.", "date": "2018.08.26", "title": "Убиха полицай при неизяснени обстоятелства"}
{"url": "https://www.blitz.bg/layfstayl/za-damite/kari-bradshou-potrese-vsichki-navleche-pizhama-i-trgna-iz-ulitsite-na-nyu-york-snimki_news622739.html", "text": "Едва ли има жена, която да не знае коя е Сара Джесика Паркър. Е, ако случайно има такава, то ще ви помогнем – това е Кари Брадшоу. А за мъжете (ако още се преструват, че не знаят за коя актриса говорим) това е главната героиня от „Сексът и града”.   Свикнали сме с екстравагантния моден стил на 53-годишната актриса, но тя отново успя да втрещи всички критици. Не заради друго, но преди дни тя навлече пижама и тръгна из улиците на Ню Йорк. ", "date": "2018.08.26", "title": "Кари Брадшоу потресе всички! Навлече пижама и тръгна из улиците на Ню Йорк (СНИМКИ)"}
{"url": "https://www.blitz.bg/svyat/razsledvat-italianski-ministr-zaradi-bezhantsite-ot-koraba-dichota_news622797.html", "text": "Срещу италианския вътрешен министър Матео Салвини е започнало разследване заради мигрантите, на които повече от седмица беше отказван достъп до страната, предаде \"Франс прес\". Той може да бъде обвинен в незаконно лишаване от свобода и злоупотреба с власт.Повод за разследването е станала ситуацията с кораба \"Дичоти\" на италианската брегова охрана, на чийто борд остават над 100 бежанци,спасени от бреговата охрана в Средиземно море на 15 август. След като Малта отказа да приеме плавателния съд, той се отправи към бреговете на Италия, но Салвини не позволи бежанците да влязат в страната.  Няколко десетки души все пак успяха да слязат на брега заради влошеното си здраве. Освен това местните власти приеха 27 непълнолетни бежанци от кораба, които нямат придружители. Останалите на борда на \"Дичота\" обявиха гладна стачка. В събота вечерта беше взето решение Италия да приеме всички, а грижите за тях да се поемат от католическата църква. По-рано Салвини заяви, че очаква помощ от ЕС и заплаши да върне мигрантите в Либия. Освен това Италия изрази възмущение от реакцията на малтийските власти, тъй като мигрантите са били спасени в акваторията на Малта.", "date": "2018.08.26", "title": "Разследват италиански министър заради бежанците от кораба „Дичота“"}
{"url": "https://www.blitz.bg/intsidenti/katastrofi/ministr-radev-izdade-koy-ima-vina-za-potulvaneto-na-katastrofata-s-bashchata-na-prezidenta_news622872.html", "text": "\"По случая се извършва проверка\". Така коментира казуса за катастрофата с бащата на президента Румен Радев вътрешният министър Валентин Радев. Припомняме, че преди повече от седмица бащата на президента е управлявал Мерцедеса си. Той е навлязъл в кръгово кръстовище в Харманли, където се е сблъскал с мъж с увреждане, управляващ триколка.  За случилото се разбра едва вчера и това провокира въпроси дали все пак не е направен опит ПТП-то да бъде прикрито.  \"Срещнал съм се с всички шефове, говорих и с шефа на хасковската полиция. Към момента се води разследване. Очаква се резултатите от него да са готови в понеделник вечер\", добави силовият министър.  \"Само ще кажа, че човекът, изготвил протокола за произшествието е написал едно, а всъщност е станало нещо различно. Според мен представените факти не са такива, каквито наистина са\", завърши Радев.", "date": "2018.08.26", "title": "Министър Радев издаде кой има вина за потулването на катастрофата с бащата на президента"}
{"url": "https://www.blitz.bg/intsidenti/katastrofi/avtobust-kovcheg-se-khvrlil-ot-pt-ii-16-koyto-e-v-okayano-sstoyanie-samo-dve-godini-sled-osnoven-remont_news622843.html", "text": "Ден преди фаталната катастрофа на пътя край Своге от Института за пътна безопасност (ИПБ) са представили становище за състоянието на път II-16 София-Своге-Мездра, става видно от сайта на ИПБ. Припомняме, при тежката катастрофа край Своге на 25 август починаха 16 души. Сред загиналите е и 13-годишно дете. Продължава разследването на катастрофата. Според данните от тахографа шофьорът се е движил с умерена скорост - 40-50 км в час. Пробата за алкохол на водача също е отрицателна. Местни жители твърдят, че въпросният участък от пътя е рисков. В понеделник в манастира \"Рождество Богородично\", известен и като \"Седемте престола\" ще бъде отслужена панихида в памет на починалите.  Път II-16 с обща дължина от 81,779 км. е пътят през Искърското дефиле. Той е важна артерия по пътя Видин-София, особено когато европейският път Е-79 е в ремонт или поради други причини по направлението А-2, I-1 не може да се преминава (направлението София-Ботевград-Мездра-Враца). В тези не редки случаи се използва Искърското дефиле като алтернатива, пишат от Института.  Те цитират договор за строителство от 03 март 2011 г. на стойност 22 957 298,00 евро без ДДС /СМР + аванс/ за \"Рехабилитация и реконструкция на път II-16 от републиканската пътна мрежа\".   Ремонтът е по проект Транзитни пътища V, Лот 17 за срок от 24 месеца. Срокът, в който могат да се съобщят дефекти, е 365 дни. Официално ремонтът на този път е завършен на 27 декември 2016 г.  От агенция \"Пътна инфраструктура\" са огледали състоянието на пътя и са описали гаранционните дефекти. Планирано е отстраняването на дефектите да стане от фирмата изпълнител на обекта - ДЗЗД \"Трейс Своге\" преди началото на зимния сезон.  Изпратено е запитване и относно това дали и колко пари общо са похарчени за поддръжка на пътя по отношение на почистването на крайпътните канавки от паднали камъни, подмяна на пътни знаци, които са били счупени и подрязването на храсти от началото на тази година.  От АПИ са информирали института, че поддръжката прави фирмата, поддържаща републиканските пътища в област София, до момента конкретно за този пътен участък от началото на годината са похарчени 33 906 лв. с ДДС.  Междувременно пред БНР Диана Русинова от Института заяви, че с външен консултант, който с видеозаснемане от дронове, ще търсят причините за катастрофата. \"Ще имаме в нашия екип човек, който от дълги години работи в сферата на пътната безопасност в Австралия\", заяви тя.  В екипа ще бъде и Богдан Мирчев - бивш шеф на КАТ, разследвал и тежки пътно-транспортни произшествия.  От института заявиха, че ще заснемат не само този участък с дрон, както и други пътища, които потенциално представляват риск.  Този пътен участък е в лошо състояние, категорична е Русинова. Тя обясни, че липсват знаци, на много места канавките са пълни с паднали камъни и не са почиствани от години.  \"Има много храсти по пътя, които доста скриват видимостта и водата няма къде да се оттича и отива на платното. Едната от причините за този инцидент категорично е състоянието на пътя\", заяви Диана Русинова от Института за пътна безопасност.  ", "date": "2018.08.26", "title": "Автобусът ковчег се хвърлил от път II-16, който е в окаяно състояние само две години след основен ремонт"}
{"url": "https://www.blitz.bg/svyat/vnezapno-pochina-izvesten-mim_news622834.html", "text": "Британският танцьор, хореограф и мим Линдзи Кемп, обучавал музиканта Дейвид Боуи и певицата Кейт Буш, почина на 80-годишна възраст, съобщават световните осведомителни агенции.  Кемп се е споминал внезапно след репетиция със своите студенти в Италия, където се беше установил да живее.     \"Аз имах невероятното щастие да се уча и да работя с него, това са незабравими преживявания, сподели Кейт Буш. Много го обичах и ще скърбя за него. Благодаря ти за всичко, Линдзи!\"     Линдзи Кемп е роден в графство Чешър през 1938 година. Той сформира своята първа танцова трупа през 60-те години на миналия век. Кемп помага на Боуи при създаването на най-известния му образ - Зиги Стардъст. ", "date": "2018.08.26", "title": "Внезапно почина известен мим"}
{"url": "https://www.blitz.bg/obshtestvo/stolitsa/signal-do-blits-verizhna-katastrofa-zatapi-okolovrstnoto_news622890.html", "text": "Тежка катастрофа между 3 коли е станала на Околовръстен път в посока \"Младост\", предаде очевидец за БЛИЦ.  Инцидентът е станал в района на бул. \"България\".   Пострадали са мъж и жена, които незабавно са откарани в болница. При сблъсъка автомобилите са попаднали и в трите ленти, което е образувало километрични опашки. На   БЛИЦ очаква новини, снимки и видео от своите читатели в цяла България и по света ", "date": "2018.08.26", "title": "Сигнал до БЛИЦ! Верижна катастрофа затапи Околовръстното"}
{"url": "https://www.blitz.bg/layfstayl/milyankova-na-nozh-ss-svekrvata-ne-ya-kharesvam-pritesnyavam-se-ot-tazi-vrzka-na-sina-mi_news622808.html", "text": "32-годишната Ирена Милянкова, която през юли роди шестото си дете, е на нож със свекървата си. Още преди 3 години, когато разбрала за връзката на сина си Никола с многодетната майка, Лилия Чолакова изпаднала в тих ужас. Тя недоумявала как е възможно синът й да се залюби с майка на четири деца и да зареже собственото си семейство заради нея. Когато срещнал Милянкова, Никола все още бил женен за ученическата си любов, която му родила две дъщери. Майката на Никола се надявала връзката на брокера на луксозни недвижими имоти с бившата половинка на съдения за сводничество Росен Чолов-Чолата, да трае от ден до пладне. Уви, Чолаков не само, че се развел с дългогодишната си спътница в живота, но и направил дете на Милянкова.  „Не я харесвам. Притеснявам се от тази връзка на сина ми” , лаконично процежда тъщата на Милянкова.  Съни от хитовата крими поредица „Под прикритие” родила първото им общо дете преди 2 г . Двамата с Никола се надявали, че раждането на малката Виктория ще омилостиви поне малко свекървата. Ледът между снаха и свекърва не се пропукал дори, когато през март Ирена и Никола сключиха брак. Щастливото събитие премина в тесен семеен кръг от 20 души в любимата на младоженците дестинация – съседна Гърция. Милянкова наричала свекървата си „мамо”, както се обръщала и към майката на Чолата – Славка.   Миналият месец Ирена роди още една дъщеря на съпруга си.  Двамата с Никола решили да кръстят бебето Лилия на неговата майка . С появата на хлапето, семейството вече отглежда общо 8 наследника. Само 3 от тях обаче живеели при Ирена и Никола – двете им общи деца и най-голямата щерка на Милянкова, която отменяла майка си в грижите по пеленачето Лилия и 2-годишната Виктория. 15-годишният Уилям доскоро живеел при баба си в Разград, но започнал да тренира бокс в школата на Курбат и Тервел Пулеви в столицата и се преместил да живее при татко си. Чолата се грижел още за 10-годишната Натали-Роуз и 7-годишния Филип-Себастиян. Едва на 32 години Милянкова се оказа и баба. Доведената й дъщеря от първия брак на Чолаков роди син, пише \"Уикенд\".  ", "date": "2018.08.26", "title": "Милянкова на нож със свекървата: Не я харесвам, притеснявам се от тази връзка на сина ми!"}
{"url": "https://www.blitz.bg/obshtestvo/intervyu/rafi-ot-glast-na-blgariya-pred-shou-vrzkata-mi-s-grafa-stana-oshche-po-silna_news622481.html", "text": "При първото си стъпване на сцената на „Гласът на България” на Рафаел Пашамов му бяха достатъчни само 2 минути, за да омагьоса журито. Той не просто пя, а изливаше от себе си болка, трупана с години – по своята майка, с която са разделени. Магията за него обаче продължи и след края на музикалния формат. Днес той има договор с „Монте мюзик” и негов продуцент, а и приятел, е Влади Ампов-Графа. За Рафаел сбъднатата мечта тепърва си проправя пътека, но мъдростта и вродената шлифованост, с която подхожда към нея, несъмнено предполагат голям триумф някой ден. Разговорът с него е силно емоционален и откровен.   - Рафи, ти направи буквално лъвски скок след успеха си в музикалното шоу „Гласът на България”, което не спечели, но спечели сърцата на много хора, а също така и възможността да работиш с Влади Ампов-Графа оттук нататък. Успя ли да осъзнаеш напълно начина, по който се променя животът ти?  - За мен всичко бе едно постоянно и емоционално, и психическо лутане, търсене и преоткриване – от началото на „Гласът на България” до онова, което се случи след неговия финал. Още ми е трудно да го осъзная напълно, въпреки че то започва да дава своите първи добри резултати. Направих прекрасна дебютна песен с много красив клип. Ангажиментите се увеличават постоянно, работата е динамична, а на мен все още ми е странно даже, когато се чуя по радиото, когато се видя от малкия екран. Сякаш е някой друг човек, не съм аз. Явно още ми трябва време. - Точно този филтър е много ключова твоя особеност. Още когато те попитах за емоциите ти в „Гласът”, ти каза, че не възприемаш буквално случващото се на сцената, не можеш да усетиш и мащаба, защото се изливаш в музиката. Може би сега ти се случва същото?  - Винаги успяваш да определиш с точност дори това, което човек сам не може да сглоби за себе си. Всъщност е точно така, да. Може би се дължи на факта, че наистина много силно се изливам в музиката, много се раздавам. Това е моето призвание, каквото има всеки човек, просто трябва да го открие и развива. За да остане себе си, е важно всеки да прави това, в което е най-добър, да се изгражда в силните си черти. Само тогава хората те оценяват и възприемат по различен начин. Самият аз го оценявам всеки път, когато видя някой свой завършен продукт – винаги виждам по нещо интересно за себе си, което да мога да продължа да развивам. - Едва ли си очаквал, че от ментор в шоуто, Графа ще се превърне толкова скоро след това и в твой продуцент?  - Това е като сбъдната мечта за мен! Пожелавам го на всеки творец с осмислени стремежи. Аз силно се придържам към идеята, че в България и по света като цяло, има много различни и специфични хора, гласове, типажи и темпераменти, и всеки трябва да се научи да може да изживява себе си. Както се случва при мен. Наслада е да видиш как в един момент всичко, което си попивал и учил през годините, става не само част от теб, но се и променя благодарение на теб. За мен наистина е огромна чест да работя с Графа! На кастингите с него се разминахме за много малко. Аз попаднах в отбора на Иван Лечев, но съдбата пак ме върна при Графа в един момент, и    тогава още започна да се случва тази магия     Невероятно добре се сработихме. Със стигането ми и до финала връзката ми с Графа стана още по-силна – той просто усети това, което аз чувствам, колко силно съм потопен в изкуството и как давам наистина всичко от себе си. Първо имах уникалната възможност да работя с него като артист и певец в негова авторска песен – „Вълк единак”, която се превърна и в емблематична за мен във формата, след което продължихме да работим заедно. Старая се постоянно да оправдавам очакванията му, каквито и самият аз имам към себе си. За да се запазиш на българската сцена, трябва да си много трудолюбив и всеотдаен. Времето обикновено отсява и оставя истинските, които си обичат призванието. - Славата е нещо неизбежно в такива моменти, но е и нещо, което не всеки може да понесе. Както може да повлече яростно по-слабите характери, така и да подейства като допинг за силните. В този смисъл допускаш ли тя да те промени с времето?  - Наистина има фактори, които предразполагат по някакъв начин да си по-внимателен с факта, че си вече публична личност, защото наистина е неизбежен ефект. Имиджът трябва да се съхранява, но всичко трябва да идва естествено. И когато нещата не са прикрити, само така можеш да се запазиш и предпазиш. Ако тръгнеш изначално да бъдеш някой друг, всичко излиза наяве, става по-различно. Познавам такива хора, на които славата е направила доста лоша услуга. Те се изменят, стават други хора. Когато работата е и твое призвание, независимо дали си певец, психолог или журналист, тогава постоянно идват нови и нови идеи, енергия и удоволствие от това, което правиш. Следваш ги и нямаш време за славата. Аз дори за момент откровено забравям за нея и чак се учудвам, когато идват да ми искат автографи на улицата. Казвам си: „Ние май наистина направихме нещо запомнящо се, нещо добро!” Когато си популярен в очите на хората, това вече те прави в пъти по-отговорен. - Твоят продуцент и идол - Графа, познава вкуса на славата от дете покрай баща си Кирил Ампов и емблематичния „Хит минус едно”, но хич не изглежда да се е повлиял толкова от известността?!  - О, да. Графа е много добър пример и учител не само за мен, но и за всички останали артисти в неговия лейбъл. Има на какво да се научим. Той не е просто продуцент на „Монте мюзик”, ами и участва в много голяма степен в развитието на всеки свой артист. Това е много ценно. Знанието и изкуството трябва да се предава, а от него то направо кипи. Щастливец съм, че се уча от първоизточника, който ме е накарал да заобичам съвременната българска музика по категоричен начин. - А успя ли да преодолееш или поне да трансформираш в някакъв друг тип усещане болката от раздялата с твоята майка, за която ми сподели преди време в „Гласът”? И как се развиха отношенията ви след това?  - Мисля, че болката винаги ще я има, защото самото време е подобно на една река – това, което е било в началото на течението, стои така. Само че ние не стоим в миналото, продължаваме напред. И да, тази болка започва да се трансформира, както казваш, придобива друг тип усещане. Майка ми беше много изненадана наистина. Защото, когато дълго време си разделен от някого, дори и от своя родител, се губи един основен елемент, който обикновено присъства в ежедневието на всеки човек. Губи се житейската близост. А понякога, когато я имат, много хора не осъзнават истинската й стойност. Затова тази дистанция между нас много ни помогна да се сближим толкова много сега. Научихме много нови неща един за друг и е много красиво. Нямам деца още, но след време бих искал да ги виждам по същия начин – да сияят в това, което обичат. Днес майка ми е много горда с мен! И музиката е тази, която ни събра отново заедно. - В предварителния ни разговор си говорихме за малките жокери, които подаваш на публиката в изпълненията си. Разкажи ми малко повече за тях.  - Всъщност преоткрих това в себе си благодарение на някои от почитателите си – които образно наричам своята глутница. Те ми споделиха, че са получавали от мен малки идеи, жокери по време на изпълненията – за онова, което предстои. Това е ставало съвсем на подсъзнателно ниво при мен. Принципно аз съм повлиян не само от музиката, но и от много сериозни автори на книги. Освен това    съм израснал с „Хари Потър” и „Властелинът на пръстените”     което явно дава отпечатък. Все дълбоки и многопластови неща. Имам по-широко, по-пространствено мислене, това ми е от дете. Определено ми е помогнал и фактът, че съм дете на смесен брак – от българин и от рускиня, което е много обогатяващо. Намирам го дори за бонус, за подарък. - Дебютната ти песен „Магнит” май също е един от твоите трикове?  - Всъщност „Магнит” е една заявка, едно начало от няколко последователни песни. И според мен тепърва ще изгради визия на нещо цяло. Това е само първата стъпка. Виждаме олицетворението на магнита в човешки план. Това се разгърна фантастично и на мястото, където снимахме клипа – в читалище „Светлина” в град Шипка. Посланието е за физическата манифестация на разрухата, която изживява главният герой – образ, който изиграх самият аз. Любов, която е хем меланхолична, хем е била и болезнена, но в края става ясно, че тя е там, независимо дали от миналото или от сегашното, и чрез спомените винаги можем да се върнем към емоцията й. Читалището, в случая, бе нашият огромен символ, израз на миналото, но и на трансформацията днес да пресъздава тази отминала болка. Останало е разрушено, не изпълнява предназначението си. Само като си представя как някога е било пълно с живот, настръхвам. Има една особена магия. Не мога да си представя колко силни трябва да са били мислите, волята, изобщо изкуството, в нашите народни будители, след като сме съществували като народ, глас, език, култура, история, в толкова много и тежки епохи. Посланието е приковаващо! Едно време хората толкова силно са стояли зад думите си. То сега е важно да внимаваш какво говориш и мислиш, да спазваш всякакви вселенски закони, какво остава за преди години.     Интервю на Анелия ПОПОВА, в. \"ШОУ\"", "date": "2018.08.26", "title": "Рафи от „Гласът на България“ пред \"ШОУ\": Връзката ми с Графа стана още по-силна"}
{"url": "https://www.blitz.bg/layfstayl/azis-otbi-vsichki-chalgari-zabravi-starite-si-priyateli-i-smeni-krga-si-iztsyalo_news622792.html", "text": "Кралят на фолка Азис окончателно скъса връзки с колегите от жанра. Певецът отказва да контактува с останалите изпълнители от лекия жанр и напълно сменил кръга си. Вече предпочел да прекарва времето си с хора от други браншове, чиито професии са далеч по-сериозни. Той отказва да се събира с доскорошните си дружки от фолка и все ни намирал извинения да не се вижда с тях.Дори с дългогодишните си приятели като Тони Стораро, Софи Маринова и Глория Азис ограничил до минимум контактите, пише „Галерия“.  В гилдията не приемат добре поведението му и коментират, че ромският Павароти много си е повярвал, след като изпя „Хабиби“ и бе включен в класация на „Ню Йорк Таймс“.  Ромският славей бе изключително близък с Николета Лозанова, Преслава и Алисия. В момента изглежда, че не комуникира с никоя от тях. Често е засичан в компанията на младото семейство Гущерови.  ", "date": "2018.08.26", "title": "Азис отби всички чалгари! Забрави старите си приятели и смени кръга си изцяло"}
{"url": "https://www.blitz.bg/obshtestvo/12-neshcha-koito-da-pravite-u-doma-kogato-ste-sami_news622800.html", "text": "Времето само по себе си е скъпоценна стока и е оскъдна за много от нас. Без съквартирант, деца или партньор извън града, внезапно се оказвате у дома сами, само със сладкия звук на тишината. След като спрете да се хилите до уши, направете нещо, което е само за вас и което ви кара да се чувствате свободни и щастливи, пише profit.bg.Ето няколко предложения:   1. Разходете се с раздърпана тениска, без да ви пука. Няма пред кого да се покажете и да демонстрирате чувство за стил –  позволете си широко, свободно и леко за тялото облекло. 2, Пуснете музика много силно: Нека бъде нещо любимо, което може да слушате безкрай. Пеенето и танцуването, разбира се, са по избор, но са добре дошли. 3. Подремнете си. Сега няма кой да ви прекъсва, което занчи, че това е времето да се насладите на една дълга сиеста. 4. Абсолютно нищо. Гледайте стените, седнете и се отпуснете или въртете косата си с пръст.  5. Проучете старо гадже. С разхождаща се наоколо половинка е трудно да останете скрити, но сега компютърът е само за вас и няма кой да наднича зад гърба ви. 6. Направете си СПА. Дали за вас това е вана и маска лице или лак на ноктите - вие решавате. 7. Гледайте любимите си филми. Няма кой да ви се подиграва, че го правите за 49-и път. 8. Сгответе си храната, която другите мразят: Ако вашият съквартирант е вегетарианец, сега е времето да си приготвите голяма сочна пържола. 9. Обадете се на приятел: Няма кой да ви дърпа, да се мотае наоколо или да ви пита къде е вестникът. Просто се отпуснете и проведете дълъг разговор. 10. Оставете отворената врата на банята. Защо? Просто го направете. 11.Говорете със себе си или с домашните си любимци. Чувствайте се свободни да използвате какъвто и да е глас или тембър. 12. Почетете книга, вестник или списание.", "date": "2018.08.26", "title": "12 неща, които да правите у дома, когато сте сами"}
{"url": "https://www.blitz.bg/goreshtite-novini/bomba-v-shou-legendarna-folk-zvezda-mezhdu-mutrite-stoyakha-izvestni-polititsi_news622466.html", "text": "Бойка Дангова е родена на 2 септември 1975 г. в гр. Пазарджик. Завършва музикално образование в Разград със специалност гъдулка. През годините на музикалната си кариера взима участие в редица концерти и фестивали, по-значими от които са тези на „Пирин Фолк“ Сандански и изнасянето на самостоятелен концерт в зала „Универсиада“ през 2000 г. В момента Бойка Дангова е солист в представителния ансамбъл на въоръжените сили на Република България. На тазгодишния „Пирин фолк“ тя ще се яви с песента „Горо, ле горо“ в дует с Денислав Нанков. Говорим си с нея за предстоящото й участие във фестивала, за миналото й като попфолк певица, за мутренските времена, за славата и приятелите.- След броени дни ще се явите на фестивала „Пирин фолк“. С какви очаквания тръгвате към Сандански?  - Нямам очаквания. Отивам на „Пирин фолк“, защото отдавна не съм се появявала на такъв форум и в момента подготвям албум с фолклорни песни, а това парче е едно от тях. Това е един добър начин да представя песента пред по-широка публика.  С моя дуетен партньор Денислав се познаваме вече повече от 20 години. Той беше ученик и момче, което харесваше песните, които правех в зората на попфолка. Идваше на всички мои изяви и в последствие станахме приятели. Когато се ожени, му станах кума. Има едно прекрасно семейство, което аз обичам. На двамата му сина – близнаци съм кръстница. Денислав от край време обича да пее, занимава се с това, интересува се, даже много пъти на мен ми е помагал в обработката на симбеци. Реших да го поканя да изпее с мен тази песен. Справи се прекрасно. Текстът на песента пък е на едно момиче от Пловдив, което също от 20 години ходи по всички мои участия. - Запозната ли сте с фестивала и следили ли сте неговото развитие през годините?   - Явявала съм се няколко пъти при старите организатори. Миналата година проследих фестивала, чух песните и смея да твърдя, че всичко беше издържано. Сега  вече мога да кажа, че и организацията е добра. Това е форум, който се следи от доста хора и затова се радвам, че имам възможност да си представя песента точно там.  - Вие сте на музикалната сцена от зараждането на попфолка, където бележите огромни успехи. Присъства ли този жанр все още в живота ви?  - Почти не! Работя в заведение, в което се пее 90% само народна музика, работя и към представителния ансамбъл на въоръжените сили на Република България, където изпълнявам предимно народни песни, от време на време поп. Да си призная, аз дори не слушам попфолк напоследък. Когато ходя на участия, пея мои стари попфолк песни, но само когато някой ги поиска. - А допада ли ви насоката, в която се трансформира през последните години?  - Със сигурност има много хубави неща, но аз не съм на 100% запозната, че да го коментирам. В момента дори не мога да се сетя коя е последната песен, която слушах от този стил. Не слушам, за да давам оценки и да бъда критерий. - Кой е превратният момент, в който си казахте, че спирате с попфолк и продължавате само с фолклор?  - Не е имало точно такъв превратен момент, нещата се случиха плавно. Освен това аз съм завършила музикалното си образование с гъдулка. Първоначално съм се занимавала с народна музика, учила съм този стил. Така стана, че едно време се слушаше повече попфолк и направих песни в този стил, но моите песни не са типичната чалга. Никога не съм се отказвала от народната музика и в албумите ми има включени такива песни. - Като изпълнител с музикално образование ядосвате ли се на самозванци, които изяждат хляба на наистина пеещите?  - Известността и това да печелиш пари от музиката е комплекс от много неща – талант, амбициозност, находчивост, постоянство и куп други неща.  Ако един талантлив човек не може да се промотира и реализира, може би му липсва някое друго качество. Други пък компенсират липсата на талант с повече нахалство. Освен това хората преценяват кой да харесват и кой не. Ако според вас творчеството на даден изпълнител не струва, то за друг това е шедьовър. Изкуството е много относително нещо, няма черно и бяло. Да, има откровено много фалшиви певци, но пък така ще има място за сравнение и ще изпъкнат по-добрите. - Ако трябва да теглите чертата – славата какво ви донесе? Повече са позитивите или пък негативите?  - Позитиви, аз съм много доволна. Всички хора, с които съм се запознала в началото на моята кариера, до ден днешен са ми приятели и си помагаме. А това, че ми е отнело от личния живот… въобще няма нищо такова. Доволна съм! - Успяхте ли да запазите приятелски отношения с някои от известните ви колеги?  - Да, с всички изпълнители, с които започнахме в средата на 90-те години, досега сме в добри отношения. Има такива, с които редовно се чуваме. Запознала съм се с много хубави хора, добри изпълнители, с които сме приятели.  Четох коментарите в страницата на „Пирин фолк“ под нашата песен с Денислав и видях, че Нелина е коментирала: „Песента е  много хубава, пожелавам ви успех“. Еми Стамболова също е изказала възхищението си. Не мога да се оплача изобщо. - Разкажете някоя интересна случка от онези прословути „мутренски времена“. Имали ли сте проблеми с тях?  - Пазя се вече от тези разкази, отказах и на Гала, и на Иван и Андрей… Имало е страшно много случки, понякога ме е било и страх. Но конкретни проблеми или заяждане не съм имала. Но са стреляли в ресторанта, докато пея, Слава Богу не по нас. Казвали са ми, че ще ме качат в багажника и ще ме отвлекат, но съм го приемала като шега. Даже един път Баровеца ми каза да се скрия в кухнята, че вече имало една отвлечена певица. Та тогава се крих в кухнята цяла вечер. Безброй случки има, но са били нормални за тогавашното време. - Пяли ли сте на политици и можете ли да направите паралел с мутрите?  - Едно време пеехме на мутрите и между тях стояха доста известни политици. По време на мероприятие  мутрите определяха какво ще се случва, а политиците стояха като гости, които са благодарни, че са поканени. - И за финал да попитам, освен народния албум, който подготвяте, къде могат да ви чуят вашите почитатели? Мислите ли за музикален договор, за нови клипове, телевизии…?  - Мисля за клипове, но за музикален договор - не. Сама съм си продуцент на албума, но сега с контактите си с ‚Ара“ виждам, че нещата се случват добре. Вече имах разговор  с Ненчо Касъмов и мисля да сключа договор с тях – дали за разпространение, за видеоклипове и т.н. Искам новите ми песни да видят бял свят, защото са хубави.  _____________________________________________________________________________________________________________          ", "date": "2018.08.26", "title": "Бомба в \"ШОУ\"! Легендарна фолк звезда: Между мутрите стояха известни политици"}
{"url": "https://www.blitz.bg/layfstayl/krasi-radkov-spi-s-tapi-za-ushi-zaradi-revlivo-bebe_news622845.html", "text": "Актьорското семейство Станислава Ганчева и Краси Радков е на седмото небе от щастие след появата на сина им Теодор. Новороденото е само на 20 дни, но вече е изнервило с непрестанния си плач родителите си. Макар че е в лятна ваканция и не е ангажиран с работа в „Шоуто на Слави”, 47-годишният комик не можел да се наспи от постоянния рев на Теодор и се принудил да слага тапи за уши, за да не будува цяла нощ. Станислава пък изпаднала в следродилна депресия от хормоналните промени в организма й. 39-годишната майка ревнувала от вниманието, което Краси показва към бебето и се чувствала пренебрегната.Малкият Теодор се появи в семейство Радкови след 12 години чакане.  На 31 май Краси и Станислава отпразнуваха 14 години семеен живот и дълги години елегантно отклоняваше въпросите за наследник. Близки до артистичнада двойка разкриха, че щъркелът се забавил заради репродуктивните проблеми на Станислава. Крехката блондинка се изтощила от дългия и тежък процес на изследванията и манипулациите по забременяването ин витро. Бебето се появило в края на юли след 3 опита инвитро и поело първата си глътка въздух в клиника „Надежда” при д-р Георги Стаменов.   Станислава карала тежка бременност и почти не излизала от вкъщи,  затова бременността й останала в тайна до последния месец. Миналата есен Краси хвърлил всичките си спестявания за тузарски апартамент, в който да отглежда своя наследник. Комикът предпочел чистия въздух на по-отдалечения столичен квартал „Овча купел”. За новия си дом от 116 квадрата и просторен гараж в луксозен затворен комплекс, актьорът се изръсил с 215 000 лв. С довършителните работи и обзавеждането сумата набъбнала до четвърт милион. Краси предпочел да отглежда бебето в не особено престижния, но пък с чист въздух район, пише \"Уикенд\".  ", "date": "2018.08.26", "title": "Краси Радков спи с тапи за уши заради ревливо бебе"}
{"url": "https://www.blitz.bg/politika/svilenski-skochi-na-drzhavnite-institutsii-zaradi-ada-s-16-trupa-kray-svoge_news622894.html", "text": "Системно неработене на държавните институции е основен проблем у нас. Това каза Георги Свиленски, заместник-председател на ПГ на „БСП за България“ и на Комисията по транспорт, информационни технологии и съобщения по повод трагедията в Своге, при която загинаха 16, а други 21 бяха ранени, предава \"Фокус\".   Свиленски обясни, че е крайно време държавата като стопанин на пътя да си поеме отговорностите и задълженията, които трябва да изпълнява. „Да загиват по над 700 човека на година от пътнотранспортни произшествия е повече от притеснително и опасно за държавата, тъй като ние без война и природни бедствия губим много хора, а над 10 000 остават инвалиди след инцидентите. Крайно време е държавата да има политика за справяне с това бедствие, наричам го бедствие, защото виждате само за този летен сезон колко загинали има, извън тази катастрофа и никой нищо не прави“, коментира Свиленски.  Той каза още, че ситуацията е кризисна и е в безконтролно положение. Според него трябва да се приеме план със срокове, месеци и цели, чрез който да става ясно какво и защо се прави, със съответните хора, които трябва да отговарят за тези неща ", "date": "2018.08.26", "title": "Свиленски скочи на държавните институции заради ада с 16 трупа край Своге"}
{"url": "https://www.blitz.bg/lyubopitno/pevitsa-zapisa-kak-se-svivat-muskulite-y-po-vreme-na-orgazm-i-napravi-pesen-audio_news622659.html", "text": "Американската певица, известна с под псевдонима си Von, реши да запише песен по доста необичаен начин. Веднъж по време на разговор с приятели на нея ѝ хрумнало да запише парче с използването на вибратор. Все пак, за целта тя трябвало да проучи последователността на вибрациите и да на прави от тях музикално съчетание.Момичето започнало да звъни на компаниите производители на секс играчки и да моли за програмния код на електронните устройства, но всички ѝ отказали. Въпреки безрезултатния експеримент, тя отишла в магазин и си купила вибратор, който записва съкращаването на мускулите на жената по време на оргазъм и чрез специално приложение съставя тяхна графика.     Така тя успяла да направи диаграма на колебанията и да ги превърне в баси за запис на новото парче, което е получило името Action. По думите на Von, целта ѝ е да покаже женския оргазъм не такъв, какъвто той се вижда отвън. Тя смята, че по този начин ще помогне на жените да разберат, че какво те искат и към какво те може да се стремят заедно с партньора.  След усилена работа момичето възнамерява да завърши Институтът за музика и запис Клайв Дейвис. Но роднините ѝ не подкрепят нейната идея тя да се потопи сериозно в света на музиката. Von обаче смята, че в бъдеще ще може да записва още много тракове с подобен характер, благодарение на които партньорите ще могат да подобрят своите отношения.  Превод и редакция: БЛИЦ", "date": "2018.08.26", "title": "Певица записа как се свиват мускулите й по време на оргазъм и направи песен (АУДИО)"}
{"url": "https://www.blitz.bg/svyat/zapoznayte-se-s-igorek-45-tonniyat-robot-ubiets-na-kalashnikov_news622763.html", "text": "Най-известният производител на оръжия в Русия - концернът Калашников, показа модел на близо четириметров робот, управляван от хора, седнали в него, съобщава Daily Mail.     Компанията представи модерния брониран робот заедно с нови превозни средства и оръжия по време на изложението Армия 2018, провеждащо се в парк Патриот край Москва. \"Златният\" робот, наречен Игорек, все още се развива и неговите създатели не желаят да разкриват всичките му характеристики, докато проектът не бъде завършен. ", "date": "2018.08.26", "title": "Запознайте се с Игорек - 4.5-тонният робот-убиец на Калашников"}
{"url": "https://www.blitz.bg/goreshtite-novini/senator-dzhon-makkeyn-izgubi-bitkata-s-raka-video_news622762.html", "text": " Американският сенатор Джон Маккейн, ветеран от виетнамската война, е починал в събота на 81 години, след като загуби битка с рака на мозъка., предава AFP.        \"Сенаторът Джон Сидни Маккейн III почина в 16:28 часа на 25 август 2018 г. До него бяха неговата съпруга Синди и семейството му\", се казва в изявление на канцеларията му. \"До смъртта му той е служил вярно на Съединените американски щати в продължение на 60 години“, завършва съобщението. ", "date": "2018.08.26", "title": "Сенатор Джон Маккейн изгуби битката с рака (ВИДЕО)"}
{"url": "https://www.blitz.bg/svyat/edin-e-zaginal-58-sa-ranenite-ot-trusa-v-iran-video_news622764.html", "text": "Земетресението в Иран е причинило смъртта на един човек, 58 са ранени, съобщава агенция Tasnim, цитирана от Reuters.         Земетресението с магнитуд 5.9 (6.1 според други източници – б.ред) удари района на град Керманшах. Пострадалите са от град Тазехабад, североизточно от Керманшах, според агенцията. След основния трус са последвали два афтършока с магнитуд по-голям от трета степен. Земетресението е усетено чак в иракската столица Багдад, като иракската телевизия е съобщила, че в страната няма пострадали хора. Миналата година през ноември земетресение с магнитуд 7.3 удари същия район, като причини смъртта на най-малко 530 души, а хиляди бяха ранени. ", "date": "2018.08.26", "title": "Един е загинал, 58 са ранените от труса в Иран (ВИДЕО)"}
{"url": "https://www.blitz.bg/svyat/ogromna-ptitsa-probi-kriloto-na-layner-a320-plen-s-letovnitsi_news622751.html", "text": "Крилото на самолет, пътуващ от Москва до Анапа, беше повредено от птица. Следи от сблъсъка бяха открити след кацане. Това се съобщава от представителя на пресслужбата на компанията S7, цитиран от местни медии  \"На четвъртък, 23 август, при проверка след полет A320, пристигнал от Москва, са открити следи от сблъсък с птица в крилото. Полетът Анапа - Москва е задържан за отстраняване на проблема \", каза служителят и изясни, че пътниците са били настанени в хотели.  Според Интерфакс екипажът на самолета съобщил, че е имало силен  удар в района на крилото при приближаването към града. По-късно, при инспектирането на оборудването, те откриха дупка в една от закрилките и имало и следи от оперение на голяма птица.  В средата на август крилото на самолета, пътуващ до Москва от Бургас, бе повредено от мълния. Заради удара от мълнии, дизайнът на крилото и нитовете бяха овъглени. Превод: БЛИЦ    ", "date": "2018.08.26", "title": "Огромна птица проби крилото на лайнер А320, пълен с летовници"}
{"url": "https://www.blitz.bg/svyat/v-turtsiya-otkrivat-plazh-za-domashni-lyubimtsi_news622761.html", "text": "Кметството на турския курорт Бодрум обяви, че в Турция ще бъде открит първият в страната \"Природен плаж\", на който ще могат да почиват собствениците на домашни любимци заедно с тях, съобщи РИА Новости, като се позовава на турската агенция ДХА.   Територията на плажа ще бъде 3 хиляди квадратни метра. За животните ще бъдат изградени специални площадки за игра и разходки. Кметът на Бодрум Мехмет Коджадон заяви, че според него този проект ще привлече вниманието на туристите, които имат домашни любимци. Той посочи, че местните власти планират да реализират проекта след три месеца. На плажа ще има кафенета, съблекални, детска площадка и паркинг.", "date": "2018.08.26", "title": "В Турция откриват плаж за домашни любимци"}
{"url": "https://www.blitz.bg/svyat/gigant-ikona-geroy_news622765.html", "text": "    Министърът на отбраната Джеймс Матис заяви, че със смъртта на Маккейн \"ние губим човек, който неотклонно изразяваше най-добрите идеали на нашата страна\".    Лидерът на мнозинството в Сената Мич МакКонъл каза, че \"в ера, изпълнена с цинизъм относно националното единство и публичните институции\", животът на Джон МакКейн е ярък пример за \"безграничен патриотизъм и саможертва\"  Бившият президент демократ Барак Обама и съпругата му Мишел припомниха, че малцина от американците са били подложени на изпитания, през които е минал сенаторът от Аризона, нито им се е налагало да проявяват смелост като неговата.  \"Но всички ние можем да се стремим към тази смелост, за да поставим над себе си голямото добро\", написа бившата президентска двойка. \"Джон Маккейн и аз бяхме представители на различни поколения, имаме съвсем различен произход и се състезавахме на най-високо ниво на политика. Но ние споделяхме на фона на всички наши различия вярност към нещо по-висше - идеалите, за които поколения американци и имигранти се бориха, жертваха живота си“, пише още Барак Обама. Експрезидентът републиканец Джордж У. Буш заяви: \"Животът на някои хора е толкова ярък, че е трудно да си представим, че той ще свърши. Някои гласове са толкова звънливи, че е трудно да си помислим, че са заглъхнали. Джон МакКейн беше човек с дълбоки убеждения и патриот от висш ранг\".  Губернаторът на Аризона Дъг Дюси изтъкна, че Джон Маккейн е \"американец, който няма никога да бъде забравен\". Той е гигант. Икона. Американски герой. Но ние тук, у дома, сме най-горди да го наричаме аризонец.  Бившият вицепрезидент Ал Гор изтъкна: \"Винаги съм се възхищавал и уважавал Джон от противоположната страна на пътеката, защото той работеше добре под натиск, за да намери обща основа, колкото и да е трудно.\"     Маккейн беше рядък и откровен републикански критик на Тръмп, обвинявайки го за \"наивност\", \"егоизъм\" и за съчувствие към автократите, пише \"Фокус\". В Сената Маккейн стана близък приятел със сенатор Линдзи Греъм и бившия сенатор Джо Либерман - трио, наречено \"Тримата Амигос\". Сега, когато триото остана без движещата си сила, Греъм пише, че \"Америка и свободата са загубили един от най-големите си защитници ... И аз съм загубил един от най-скъпите ми приятели и ментор\".   Той е прекарал повече от три десетилетия в Сената. Преди да се присъедини към горната камера, той работи като американски конгресмен от 1983 до 1987 година. Маккейн не е бил в Сената от началото на годината, оставайки в дома си в Аризона за лечение на глиобластома - същата форма на рак на мозъка, която отне живота на друг сенатор - демократът Тед Кенеди през 2009 г. ", "date": "2018.08.26", "title": "Гигант, икона, герой"}
{"url": "https://www.blitz.bg/svyat/piton-ubi-i-izyade-koza-no-stopanite-y-sshcho-go-umrtvikha-i-izyadokha_news622755.html", "text": "Жителите на нигерийския град Оджо, Лагос, убиха и изядоха питон, който погълна коза. Това пише Naija News.  Змията, живееща в близкото блато, хванала животно, което пасяло близо до жилищни сгради. Тя успяла да погълне плячката си, преди хората да я намерят. След такава тежка вечеря, влечугото не можело да пропълзи обратно и един от наемателите го забелязал.  Той вдигна тревога и съседите се събрали около него. \"Змията беше малка в сравнение с някои, които сме убивали преди това\", каза един очевидец . \"Благодаря на Бога, че не погълна дете\", добавя друг.  Хората убили питона и извадили поглълната от него коза от корема му. След това сготвили и изяли влечугото.  В Нигерия има йероглифни питони, които са сред четирите най-големи змии в света. Те растат до шест метра дължина и тежат до 100 килограма. Има случаи, когато те се хранят с импала с тегло до 58 килограма, млади крокодили от Нил с дължина до 1,5 метра и дори леопарди Превод: БЛИЦ    ", "date": "2018.08.26", "title": "Питон уби и изяде коза, но стопаните й също го умъртвиха и изядоха"}
{"url": "https://www.blitz.bg/svyat/51-godishniyat-vensan-kasel-se-ozheni-za-21-godishnata-si-priyatelka_news622759.html", "text": "Венсан Касел и Тина Кунаки си казаха \"да\". 51-годишният актьор се ожени за с 30 години по-младата от него красавица, която по професия е модел. Церемонията бе в тесен кръг в югоизточния френски град Бидар, разказват момичетата от  .   Булката с шоколадов тен бе заложила на рокля в цвят слонова кост без презрамки, с дълбоко деколте и разкроена долна част с тюл. От снимките на младоженците се забелязва, че тя е със съвсем лек грим, който допълва естествените ѝ свободно падащи къдрици.  При появата на Тина Кунаки фотографите успяха да уловят момента, в който Венсан Касел я вижда за първи път в булчинската ѝ рокля и остава с отворена уста от възхищение. Младоженецът също бе облечен в бяло – с костюм и розова риза под него, допълнени от слънчеви очила. Вълнението на двойката в празничния момент споделиха множество жители на града, събрали се пред кметството.", "date": "2018.08.26", "title": "51-годишният Венсан Касел се ожени за 21-годишната си приятелка"}
{"url": "https://www.blitz.bg/obshtestvo/26-avgust-1071-godina-bitkata-pri-mantsikert_news622774.html", "text": "На 26 август 1071 г. близо до Манцикерт, Армения, селджуците нанасят решително поражение на Византийската империя и си проправят път за заселване в Анатолия, а византийският василевс Роман IV Диоген е пленен. Битката отваря пътя на селджуците към Близкия изток и Балканите. Военните действия предрешават за векове бъдещето на региона.Селджуците се строяват в грамаден полумесец, използвайки стрелци и набези по фланговете за да тормозят настъпващите ромеи. Византийската пехота успява да превземе лагера на врага, но селджукидите изтеглят конницата си и използвайки стрелци продължават на принципа“удряй и бягай“ да отслабват крилата на своите опоненти, като същевременно „рогата“ на полумесеца започват да се затварят към тила на византийците. Поставен в това неудобно положение, Роман заповядва отстъпление към Манцикерт.  Турците се възползвали от настъпилото объркване и спускащия се мрак и атакували разпокъсаната византийска армия. Крилата били пометени, а центъра обкръжен и разбит. Роман IV бил пленен, а варяжките му гвардейци – убити докато го защитават. Сблъсъкът между Византийската империя и Селджукидите започва още през 1060г., когато турците започват първите си набези в Армения. До 1068г., селджуците са завладели по-голямата част от тази провинция, заедно със главните градове Ани и Кесарея. Константин IX и Константин X – и двамата далеч от висотата на воините императори, които извели до победен край ромейската реконкиста, не успели да противодействат на засилващото се турско настъпление. С възкачването на трона на енергичния Роман IV Диоген, византийците започнали поредица от стъпки за да се възвърнат загубените позиции в Северна Сирия и Източна Анатолия. Една византийска армия успява да изтласка турците от Сирия, макар да е победена в последна сметка след личната намеса на султан Алп Арслан. Въпреки това владетелят на селджуците избира да сключи мир (1069г.) и да насочи вниманието си към могъщия Фатимидски халифат в Египет. Напредването на Византия към Кавказ довежда до битката Манцикерт. Победата на селджуките довежда до изграждането на Бачковския манастир.", "date": "2018.08.26", "title": "26 август 1071 година: Битката при Манцикерт"}
{"url": "https://www.blitz.bg/layfstayl/za-damite/svetovna-shampionka-po-sumo-svali-110-kg-s-lesna-dieta-za-da-si-rodi-bebe_news622724.html", "text": "Световната шампионка по сумо и жителка на Крим Олга Давидко, разказа как успяла да отслабне със 110 килограма. Олга споделя, че е предприела тази решителна крачка, защото иска да роди и да стане майка.  При ръст 1 метър и 90 сантиметра тя тежала 184 кг, а след успешната борба срещу наднорменото тегло тя тежи сега едва 74 килограма. Според спортистката основното нещо в процеса на отслабване е да се спазва диетата и да се правят упражнения.  \"Нито едно хапче,нито една операция, нито инжекции – нищо. Две тренировки дневно и системата на хранене. Никакви строги диети и месеци на кисело мляко. Всичко това са глупости и бълнувания, заради които теглото може и да не помръдне”, смята сумистката.", "date": "2018.08.26", "title": "Световна шампионка по сумо свали 110 кг. с лесна диета, за да си роди бебе"}
{"url": "https://www.blitz.bg/svyat/heobichayniyat-tynel-za-tpafik-na-napkotitsi-mezhdy-mekciko-i-cashch_news622781.html", "text": "Гpaницaтa мeждy CAЩ и Meĸcиĸo e eднa oт нaй-cтpoгo oxpaнявaнитe в cвeтa. И нямa ĸaĸ дa e инaчe, cлeд ĸaтo пpeз нeя пpeминaвaт ocнoвнитe ĸaнaли зa тpaфиĸ нa нapĸoтици. Bъпpeĸи бeзĸoмпpoмиcнaтa гpaничнa oxpaнa, cнaбeдeнa c нaй-нoвитe тexнoлoгии, тpaфиĸaнтитe нaмиpaт вce пo-opигинaлни и нeoбичaйни нaчини дa пpeĸapaт нeзaĸoнния cи пpoдyĸт, пише Мъни бг.   Aмepиĸaнcĸитe влacти ca oтĸpили тaeн тyнeл зa нapĸoтици, ĸoйтo ce пpocтиpa oт бивш pecтopaнт нa КFС в южнaтa чacт нa щaтa Apизoнa дo cъceднo Meĸcиĸo. Πpoxoдът c дължинa 180 мeтpa зaпoчвa oт мaзeтo нa cтapия pecтopaнт в Caн Лyиc, минaвa пoд гpaничнaтa бpaздa и cтигa дo чacтнo жилищe в Caн Лyиc Pиo Koлopaдo. Aмepиĸaнcĸитe влacти paзĸpиxa тyнeлa минaлaтa ceдмицa и apecтyвaxa coбcтвeниĸa нa cгpaдaтa в югoзaпaдния щaт. Te нayчaвaт зa тyнeлa, cлeд зaдъpжaнeтo нa зaпoдoзpeния Ивaн Лoпec, cпopeд мecтнaтa мeдия КYМА Nеwѕ. Πo вpeмe нa aĸциятa в ĸoлaтa нa Лoпec ca oтĸpити 2 гoлeми тaйниĸa, cъдъpжaщи твъpди нapĸoтици, ĸaтo oбщoтo ĸoличecтвo e oцeнявaнo нaд нa 1 млн. дoлapa. Haмepeни ca 118 ĸг мeтaмфeтaмин, 6 ĸг ĸoĸaин, 3 ĸг фeнтaнил и 19 ĸг xepoин, пo дaнни нa paзcлeдвaщитe.     Πpи пpeтъpcвaнeтo нa дoмa нa Лoпec и нa cтapия мy pecтopaнт КFС, aгeнтитe ce нaтъĸвaт нa вxoдa нa тyнeлa в ĸyxнятa нa бившeтo зaвeдeниe зa бъpзo xpaнeнe. Πoдзeмният пpoxoд e c виcoчинa 1.5 мeтъp и шиpинa 1 мeтъp и cвъpшвa дo ĸaпaĸ нa пoдa пoд лeглoтo нa cпaлнятa нa дoм в Meĸcиĸo, cъoбщaвaт aмepиĸaнcĸитe влacти. Cмятa ce, чe нapĸoтицитe ca изтeгляни пpeз тyнeлa c въжe. Toвa нe e пъpвoтo пoдoбнo oтĸpитиe - пpeди 2 гoдини бe paзĸpит близo 800-мeтpoв тyнeл oт paзcлeдвaщитe в Caн Диeгo, Kaлифopния. Bлacтитe тoгaвa cъoбщиxa, чe тoвa e eдин oт нaй-дългитe пooбни тyнeли зa нapĸoтици, oтĸpивaни няĸoгa, изпoлзвaни зa пpeнacянe нa \"бeзпpeцeдeнтни ĸoличecтвa\" ĸoĸaин и мapиxyaнa. Caмo пpeз юли 2018 г. aмepиĸaнcĸитe гpaнични влacти ca oтĸpили и ĸoнфиcĸyвaли 15 ĸг xepoин, 11 ĸг ĸoĸaин, 327 ĸг aмфeтaмин и 1.9 тoнa мapиxyaнa ĸoнтpoлнo-пpoпycĸaтeлнитe пyнĸтoвe в цялaтa cтpaнa.", "date": "2018.08.26", "title": "Heoбичaйният тyнeл зa тpaфиĸ нa нapĸoтици мeждy Meĸcиĸo и CAЩ"}
{"url": "https://www.blitz.bg/svyat/rusiya-s-predlozheniya-km-turtsiya-za-severoiztochna-siriya_news622785.html", "text": "Русия е отправила предложения към турските власти за разрешаване на ситуацията в североизточната сирийска провинция Идлиб, пише електронното издание на турския вестник Hurriyet, цитиран от Фокус. Руският министър на отбраната Сергей Шойгу се срещна с турския си колега Хулуси Акар и Хакан Фидан, шеф на турското разузнаване, в Москва.Според изявление на руското министерство на отбраната, „главите на военните служби продължиха съществения диалог върху ситуацията в Сирия, която започна преди седмица на двустранна среща в Москва, по време на която руската страна отправи към турските си колеги предложения за разрешаване на ситуацията в северозападната част на Сирия“.  Очакваше се срещата да адресира и казуса за Идлиб в североизточна Сирия, тема която беше засегната и по време на срещата в Москва между министъра на външните работи на Турция Мевлют Чавушоглу и неговият руски колега Сергей Лавров. „Военно решение там ще предизвика катастрофа“, заяви Чавушоглу по време на съвместна пресконференция, визирайки ситуацията в контролираната от бунтовници сирийска провинция Идлиб. „Силово решение в Идлиб ще подкопае доверието между Русия и Турция, както и доверието на участниците в споразумението за прекратяване на огъня“, добави той. От своя страна Лавров заяви, че е убеден, че турският и руският президент ще „обсъдят темата в детайли“. „Когато зоната за деескалация в Идлиб беше създадена, никой не предложи тя да бъде използвана за човешки щит от терористи, криещи се зад цивилното население“, добави той. Ситуацията е „многостранна“, смята Лавров и призова за разграничаването на „здравословната опозиция от терористичните структури“.", "date": "2018.08.26", "title": "Русия с предложения към Турция за североизточна Сирия"}
{"url": "https://www.blitz.bg/svyat/ogromen-kamk-udari-shofor-na-avtobus-toy-geroyski-prodlzhi-na-shofira-video_news622756.html", "text": "В мрежата бе видеоклип, който показва как огромен камък влетя в салона на пътническия автобус по време на шофиране. Огромният камък удари водача, но мъжът, преодоляващ болката, продължи да се шофира.  Той успя да заведе хората до следващата спирка и след това беше хоспитализиран. Оказа се, че огромният камък е счупил ребрата на водача. Превод: БЛИЦ    ", "date": "2018.08.26", "title": "Огромен камък удари шофьор на автобус, той геройски продължи на шофира (ВИДЕО)"}
{"url": "https://www.blitz.bg/layfstayl/vkusotii/taynata-na-idealnata-chasha-kafe-e-razkrita_news622778.html", "text": "Американски учени откриха тайната на идеалната чаша кафе - водата трябва да е гореща, но не и вряща, съобщи в. Daily Mail. Идеалната температура на водата е 70 градуса Целзий, защото по-висока изгаря кафето и съсипва вкуса.Учените от щатския университет на Канзас са използвали само филтрирана вода. Седмина професионални дегустатори са опитвали за тях кафе, направено от зърна Арабика, Робуста или комбинация от двете.  Резултатите показват, че най-ароматно силно кафе се постига с вода с температура 70 градуса Целзий. Кафето робуста, което е с повече кофеин, е с по-силен и по-добър вкус на тази температура, отколкото при 60 или 50 градуса Целзий. Кафето Арабика също е най-ароматно при 70 градуса Целзий, но разликите не са така силно изразени. Според друго изследване на д-р Кристофър Хендън от университета на Орегон, най-подходящата вода за кафе е твърдата, в която има магнезий и калицй. Тези примеси помагат за по-доброто свързване на кофеина и повишават качеството на напитката. Важно е също кафеените зърна да се съхраняват в хладилник, защото прясно изпеченото кафе съдържа въглероден двуокис, който лесно се изпарява, а с него и голяма част от аромата. Важно за добрия вкус на кафето е то и водата да бъдат смесени равномерно.", "date": "2018.08.26", "title": "Тайната на идеалната чаша кафе е разкрита"}
{"url": "https://www.blitz.bg/layfstayl/skorost/vizhte-nay-neobichaynite-koli-na-svetovnite-lideri-snimki_news622563.html", "text": "Ясно е, че например американският президент Доналд Тръмп се вози на Кадилак и този факт едва ли изненадва някого. Това е нормален избор, когато трябва да се транспортира много важно лице на следващата среща на върха или някъде другаде. В това отношение черната бронирана лимузина е позната на всички.    ", "date": "2018.08.26", "title": "Вижте най-необичайните коли на световните лидери (СНИМКИ)"}
{"url": "https://www.blitz.bg/intsidenti/katastrofi/ministr-radev-s-izvnredna-informatsiya-za-tragediyata-do-svoge-sled-speshnoto-zasedanie-na-kabineta_news622855.html", "text": "Отново преговорихме какво се е случило. Съболезнования искаме да изкажем към всички близки на загиналите. Ще чуете актуална информация от министъра на здравеопазването. Разгледахме много широк кръг от въпроси и всеки докладва на премиера. Това заяви след срещата в Министерски съвет министърът на МВР Валентин Радев.   \"Искам да изразя своите съболезнования на роднините и близките на загиналите. Надявам се пострадалите да се възстановят бързо. Благодаря на всички медицински екипи, които работеха денонощно и дадоха всичко от себе си\", заяви министърът на здравеопазването Кирил Ананиев.  \"Създадохме пълна организация, за да можем да подпомогнем пациентите. 15 линейки стигнаха навреме и извозиха ранените. Не сме жалили сили, апаратура и труд. Благодаря много на медицинските екипи на 4-те спешни центъра - софийски, монтански, врачански и филиала в Своге. Благодаря на екипите на болниците \"Пирогов\", \"Света Анна\", \"Царица Йоанна\" и ВМА\", добави той.  \"Знаете, че 16 души загинаха, а 21 са ранени. 6-а души са в Пирогов, 4 от тях са в тежко състояние, а 2 жени са в изключително тежки състояние. Те са на изкуствено дишане. В Света Анна са 6 души - 5 жени и един мъж. От тях в най-тежко състояние е жена на 62 години. Тя е интубирана и е в критично състояние след операцията. Във ВМА има двама души, които са в стабилно състояние, но 30-годишния мъж е в по-тежко състояние - има черепно-мозъчни наранявания, гръдни, лицеви и т.н. В Царица Йоана има настанен един човек - на 59 години. С охлузвания и рани, но без опасност за живота. Уверявам ви, че службите на министерството на здравеопазването полагат всички необходими грижи\", каза той.", "date": "2018.08.26", "title": "Министър Радев с извънредна информация за трагедията до Своге след спешното заседание на кабинета"}
{"url": "https://www.blitz.bg/lyubopitno/uchenite-otkrikha-vrzka-mezhdu-gstite-vezhdi-i-dobriya-seks-eto-kak-da-razpoznaete-koi-mzhe-sa-zverove-v-legloto_news622706.html", "text": "Невероятно но факт! Експерти от университет в Ню Мексико са измислили как да се изчисли от пръв поглед перфектният любовник. Момичета, спокойно. Всичко ще бъде обяснено детайлно.Според учените, мъжете със симетрично лице подсъзнателно изглеждат по-привлекателни за жените. Оказва се, че такъв партньор ще има огромен успех в леглото, дори и при липса на достатъчно опит, пише The Sun. Освен това, според авторите на изследването, сексуалният потенциал на мъжете е показан най-ярко във веждите: колкото по-дебели са те, толкова по-уверени са техните притежатели.  Такъв партньор може да бъде егоистичен, но в същото време и изобретателен.  Ако очаквате от един мъж много по-различна любов, тогава се обърнете към мъж с тънки вежди: те са отзивчиви към партньора, нежни са и се държат като джентълмени, дори и в леглото, но е вероятно да се отегчат много бързо от тях.    Между другото, преди това учените разкриват, че мъжете са по-склонни да имат сексуален контакт с емоционално нестабилни жени или по-просто психопати. Според изследователите това прави сексуалния живот на мъжете по-разнообразен и интересен.  Жените разкриха, че корена на злото е в мъжкия егоизъм: колкото по-малко внимание дава един партньор, толкова по-големи са шансовете да бъде лош любовник.", "date": "2018.08.26", "title": "Учените откриха връзка между гъстите вежди и добрия секс! Ето как да разпознаете кои мъже са зверове в леглото"}
{"url": "https://www.blitz.bg/layfstayl/izvestnite-rozhdenitsi-na-26-avgust_news622767.html", "text": "Днес повод за празнуване и почерпка имат:    У нас: Александър Мутафчийски , солист в Националния музикален театър Любомир Любенов , олимпийски шампион по кану-каяк от Москва 1980 г.' Павел Станчев , бивш главен изпълнителен директор на \"Би Ти Ви Медиа груп\"    По света: Д-р Албан , сценично име на Албан Узума Нвапа, шведски музикант от нигерийски произход. Песента \"It's my life” от втория му албум \"One Love” става световен хит и негова визитна картичка Дилън О'Брайън ,  американски актьор и музикант,  познат от сериала „Младият върколак“ („Тийн вълк“) и с главната си роля в поредицата „Лабиринтът“. През 2016 г. пострада сериозно при катастрофа по време на снимките на \"Лабиринтът: Последният кандидат\" Йенс Гад , популярен германски музикант,  текстописец, продуцент и китарист, продуцирал и работил върху няколко от албумите на немската ню ейдж/електронна група Енигма Каси  или Касандра Вентура,  американска певица, модел и актриса Крис Пайн , американски актьор, познат с ролята си на Джеймс Т. Кърк от „Стар Трек“, „Пропадане в мрака“ и Стар Трек: Отвъд:, като Рекс в „Шефове гадняри 2“, Бърни Уебър в Часът на героите и Стив Тревър в „Жената-чудо“ (2017) Маколи Кълкин , американски актьор, сдобил се със слава, непосилна за 10-годишната му възраст с ролята на Кевин Маккалистър във филма „Сам вкъщи“. В следващите си филми не постига успех. През 2010 г. той става наркозависим, а през 2012 г. приема свръхдоза с хероин в опит да се самоубие, но е спасен Мелиса Маккарти ,  американска актриса, сценарист и продуцент, носителка на награда „Еми“ за участието си в сериала на CBS „Майк & Моли“. Позната като Суки Сейнт Джеймс в сериала „Момичетата Гилмор“ и Дена в сериала „Коя е Саманта?“ Морийн Тъкър , американска барабанистка на „Велвет Ъндърграунд“ (Velvet Underground), една от най-важните и влиятелни групи на 60-те години на XX век, менажирана от авангардния художник Анди Уорхол Талия  (Ариадна Талия Соди Миранда), мексиканска певица и актриса, една от най-известните певици на латино музика Шърли Менсън , шотландска певица и актриса, най-известна като вокалистка на рок групата Гарбидж    ", "date": "2018.08.26", "title": "Известните рожденици на 26 август"}
{"url": "https://www.blitz.bg/layfstayl/khoroskop/khoroskop-za-26-avgust-tezi-zodii-shche-se-sblskat-s-trudnosti-i-zagubi_news622769.html", "text": "Овен   Този ден може да бъде свързан с трудности и загуби, но Вие имате шанс да ги минимизирате, като от сутринта се заемете с неприятни, но необходими дейности. Много важна е готовността Ви да взимате решения, които не разчитат на подкрепа. Ако не се страхувате от мълчаливото осъждане на околните, звездите навярно ще Ви подкрепят. Предстои Ви да решавате не само свои, но и чужди проблеми: да помирявате спорещи, да регулирате разногласия или да влизате в ролята на трети съдия. Всичко това е уморително, още повече че чувствате, че сте принудени да се потапяте в чужди неща повече, отколкото би Ви се искало. От друга страна усещането за изпълнен дълг до някъде украсява деня.  Телец  С увереност може да кажете, че в живота Ви се случва нещо, за което не знаете, дори и да не можете да го посочите. Но това няма много да Ви притеснява, ако човекът, когото сте считали за свой съюзник не премине на противоположната страна. Имайте предвид и това, че някой може да се опитва да Ви направи прекрасна изненада. Работата е в това, че най-доброто, което може да направите в случая е, да запазите спокойствие.  Близнаци  Tрябва да сте крайно внимателни в работата. Има голяма вероятност за неуспехи, а и за досадни грешки, към които някой непременно ще се стреми да привлече вниманието на шефовете. Бъдете изключително внимателни, ако се наложи да имате работа с недоброжелатели или с хора, които не са Ви симпатични: днес може да станете жертва на техните интриги. Тези, които Ви обичат, са снизходителни към Вашите слабости, и затова днес ще Ви простят както капризи, така и пропуски. Денят е подходящ за романтични срещи и за излизане в обществото. Възможни са неочаквани подаръци. Рак  Раците трябва да бъдат много предпазливи: през този ден представителите на знака много рискуват да загубят, и то поради собственото си невнимание. Във всяка работа е нужно повишено внимание и прецизност, но това особено силно се отнася за тези, които имат работа със сложна техника, остри инструменти и транспортни средства. За щастие през този ден близките хора няма да Ви създават допълнителни затруднения. Личните отношения ще се подреждат много хармонично, а разправии са малко вероятни. Вечерта е изключително подходяща за почивка в къщи. Лъв  Днес ще имате уникалния шанс да се почувствате възрастна, зряла и силна личност, дори ако обичайната Ви представа за себе си е коренно противоположна на този образ. Половинката Ви ще бъде приятно изненадана от проявилите се нови качества. Постарайте се, да не ги загубите с течение на времето.  Дева  Предстои ден на светски развлечения и активно участие в събитията , привличащи вниманието на публиката. Следва да се държите много предпазливо: сплетниците ще се възползват от всеки Ваш пропуск, за да нанесат удар по Вашата репутация. Днес слуховете се разпрстраняват с фантастична бързина. Постарайте се да прекарате по-голяма част от времето си със семейството. Може да се наложи да потърсите помощ от представителите на по-старото поколение. Ако сте на средна възраст, може да Ви зарадват новини, получени от порасналите деца. Везни  Хубав ден за начало на нова работа. Колкото по-„земен” и практически характер имат Вашите занимания, толкова по-охотно звездите ще Ви помагат, да постигнете успех. Не си заслужава, да витаете в облаците - празните мечти водят само до разочарования. Около обяд ще научите вълнуващи новини. Помнете, че не нужно да предприемате нещо незабавно, а имате достатъчно време спокойно да обмислите всичко. За препдпочитане е, да се съветвате с по-възрастни хора с повече опит, с които не трябва да имате роднински връзки. Възможни са ценни подаръци и парични постъпления.  Скорпион  Дългият период на Вашата увереност в себе си в този момент преживява не само възходи, но и падения. Търсите знак, който да Ви покаже, че сте на верен път? Ако от време на време се съмнявате в себе си, това още не е края на света, та затова не почвайте да си правите самобичуване. Може да поразпитате роднините и приятелите, какво мислят относно това, което вършите, но това вместо да Ви помогне, ще Ви забърка още повече. Най-доброто, което можете да направите, за да запазите душевното си спокойствие е, да проявите търпение. Просто продължавайте да вървите напред и да вярвате в себе си. Стрелец  Яснотата не е нещо, което може да създадете със свои ръце. Нея или я има, или я няма. За щастие, след дългия период на неяснота, днес ще видите чисто и ясно небе и ще обърнете внимание на това, какви се явявате всъщност и върху какво трябва да съсредоточите своето внимание. Трябва да започнете да действате. След временното затишие би било непростимо да не се възползвате от благоприятния момент. Трябва да направите избор и отговора вече Ви е известен. Затова вземете окончателно решение до завършване на деня.  Козирог  Вашият любим човек днес ще поеме пълна отговорност за всяко Ваше действие или крачка. Съвсем ясно е, че може да направите така, че той да съжалява за това, ако се наложи да се срамува за някоя Ваша постъпка, но звездите съвсем не Ви препоръчват, да се държите по такъв начин. Нали пак ще се виждате?... Водолей  През този ден се доверявайте на себе си и на своите чувства. Ако те са в разрез с общественото мнение, можете, разбира се, да се вслушате с него, но да не го взимате много близко до сърцето си, защото не си заслужава. . Вашата интуиция ще Ви покаже единствения правилен ход. Това се отнася за личния живот на първо място. Риби  Няма да е лесно днес на Вашия любим човек да разбере, какво точно искате да получите от него, и следователно - как да постъпи в създалата се сложна ситуация. Постарайте се да създадете доброжелателна атмосфера, която да му помогне по-бързо да се ориентира в това, което става. ", "date": "2018.08.26", "title": "Хороскоп за 26 август: Тези зодии ще се сблъскат с трудности и загуби"}
{"url": "https://www.blitz.bg/layfstayl/za-damite/bebche-poyavilo-se-predi-minuti-na-tozi-svyat-napravi-neshcho-koeto-nikoe-drugo-novorodeno-v-sveta-ne-e-pravilo-snimki_news622729.html", "text": "Новородено бебче, което било едва от няколко минутки на този свят, направи нещо уникално. Малката Скайлер-Грейс Броудхед е дело на любовта на 22-годишния й баща Аарън и 18-годишната й майка Емили.  Момиченцето е родено в болницата „Пиндерфилдс” в градчето Уейкфийлд, което се намира в Западен Йоркшир.  Това, което е направила малката Скайлър е наистина уникално и гарантирано никое друго новородено в света не е правило подобно нещо.     ", "date": "2018.08.26", "title": "Бебче, появило се преди минути на този свят, направи нещо, което никое друго новородено в света не е правило (СНИМКИ)"}
{"url": "https://www.blitz.bg/goreshtite-novini/katastrofa-na-uzhasa-svetovni-medii-sobshchavat-za-strashnata-blgarska-tragediya-kray-svoge_news622730.html", "text": "Най-малко 15 загинали, много пострадали в резултат на страшна катастрофа в България, в района на Искърското дефиле. Световните медии съобщават, че шофьорът на автобуса е изгубил контрол върху автобуса. в резултат транспортното средство е напуснало пътя, преобърнало се е и е паднало от 20 метра височина на циментова площадка.На мястото на инцидента са пристигнали голям брой линейки. Пострадалите са хоспитализирани. Някои от тях са в критично състояние. Премиерът на България Бойко Борисов обяви 27 август за ден на траур.   AFP: Петнайсет души са загинали в автобусна катастрофа в България  Петнайсет души са загинали в автобусна катастрофа в България, предава AFP за станалата по-рано днес тежка катастрофа с пътнически автобус в района на Своге. Агенцията посочва, че катастрофиралият автобус е превозвал туристи. Превозното средство е ударило четири автомобила и е излязло от пътното платно в района на град Своге. Посочва се също така, че България е най-бедната страна в Европейския съюз и части от пътната мрежа се поддържат лошо, а много от МПС са относително стари. Агенцията пише, че всяка година загиват по около хиляда души в пътни инциденти. “Сън”: Катастрофа на Ужаса! Автобусна катастрофа уби 15 души, 27 са ранени     Автобус се преобърна в България. Загинаха 15 души. Други 27 са ранени, след като транспортното средство се е преобърнало близо до София. От полицията заявиха, че автобусът е превозвал туристи до разположен близо до София курорт, когато се е преобърнал и е паднал от 20 метра височина. Здравният министър на страната потвърди за трагедията и заяви, тя е станала около 17:00 часа на около 18 километра от София. Най-малко 15 линейки от София, Монтана и Враца са били изпратени на мястото на инцидента.  Лекарите заявиха, че някои от пострадалите са в критично състояние.  Според първоначалните данни, автобусът е излязъл извън контрол на мокрия асфалт, ударил е две коли и е изскочил от пътя.      „Ню Йорк Таймс“: Автобус с туристи катастрофира в България, 15 са загинали  Здравният министър на България съобщи, че туристически автобус се е преобърнал до София. При инцидента са загинали най-малко 15 души. Ранените са 27. Броят на загиналите бе обявен от здравния министър Кирил Ананиев. Информация за националността на жертвите  на катастрофата не се съобщава. Правителството обяви понеделник за ден на траур.   Фокс Нюз: 15 загинаха при автобусна катастрофа в България    Властите в България съобщиха, че туристически автобус се е преобърнал в събота и в резултат са загинали най-малко 15 души. 27 души са ранени.      Рен ТВ : Автобусна катастрофа в България отне живота на 15 души  Телевизията разпространява и кадри от ужасната трагедия. Според медията, инцидентът е станал около 17:10 часа в Искърското дефиле. „В болницата работят както дневни, така и нощни екипи, които правят всичко необходимо за оказването на помощ на пострадалите. Осигурена е кръв за преливане на пострадалите“, цитира телевизията здравния ни министър Кирил Ананиев. Според предварителната информация, автобусът е паднал от 20 метра височина. В автобуса са се намирали български поклонници, ходили на екскурзия до манастир.  Във връзка с трагедията президентът на България Румен Радев отмени участието си в тържествени мероприятия, посветени на 141-та годишнина от героичните боеве на Шипка в Руско-турската освободителна война 1877-1878 година. „Мирър“: Автобусна катастрофа в България: 15 мъртви и десетки ранени след „скок в урва“  Най-малко 15 души са загинали и десетки са ранени в резултат на автобусна катастрофа в България. Съобщава се, че автобусът е паднал в урва в западната част на България. Ранените са около 27 седем. Според местни медии, автобусът е излязъл извън контрол поради лоши метеорологични условия, ударил е две коли, преди да изскочи от пътя.    Макфакс: Катастрофира автобус с туристи в България – 15 са загинали и 27 са ранени  я. Най-малко 15 души са загинали, а 27 са били ранени при преобръщане на туристически автобус на шосе недалеч от София, съобщиха българските власти. 13 души са загинали на място и двама по пътя към болница, съобщиха медиите в България. Инцидентът е станал на 20 км северно от София, предава Макфакс. На мястото на инцидента са изпратени 15 линейки от София, 3 от Враца и 3 от Монтана, съобщават властите. Според информация от българските медии автобусът по неизвестни причини е ударил няколко коли, обърнал се е и е паднал в дере в страни от пътя. Поради инцидента трафикът е прекъснат. Четири болници в столицата са мобилизирани, за да приемат ранените. Полицията заяви, че автобусът превозва туристи, които са пътували до близък манаститр. Ранените са хоспитализирани, а някои са в критично състояние, каза медицинският персонал. Все още няма информация за самоличността на пътниците. Правителството обяви 27 август понеделник за Ден на национален траур. ", "date": "2018.08.26", "title": "Катастрофа на ужаса: Световни медии съобщават за страшната българска трагедия край Своге"}
{"url": "https://www.blitz.bg/svyat/politsiyata-v-istanbul-razprsna-protesta-na-sbotnite-mayki_news622748.html", "text": "Полицията в Истанбул разпръсна с водни оръдия и сълзотворен газтрадиционната акция на т. нар. \"съботни майки\", предаде \"Франс прес\". Днес тя се проведе за 700-ен път.   Съобщава се, че 47 от жените, участващи в проявата, са били задържани. Според съобщения в социалните мрежи, сред арестуваните е 82-годишната Емине Окач, чийто син е изчезнал през 1995 г., след като е бил задържан. Жената е била арестувана и през 1997 г. Акциите на \"съботните майки\" имат за цел да привлекат общественото внимание към съдбата на техните роднини, безследно изчезнали през 80-те и 90-те години на миналия век. Тези събития са свързани с противопоставянето между официалната власт и активистите на Кюрдската работническа партия. Изчезването на нейни привърженици никога не е било обект на официално разследване. Първата акция на \"съботните майки\" е проведена през май 1995 г.", "date": "2018.08.26", "title": "Полицията в Истанбул разпръсна протеста на “съботните майки“"}
{"url": "https://www.blitz.bg/svyat/prodadokha-na-trg-nay-golemiya-smaragd-v-sveta_news622754.html", "text": "Огромен необработен смарагд с тегло 1,6 кг бе продаден на търг за близо 60 000 долара.   Купувачът е бижутерска компания, чието име не бе разкрито. Скъпоценният камък бе открит в началото на годината в мина „Марински” край Свердловск. Това е най-големият смарагд, намиран в Русия от 90-те години на миналия век. До момента \"титлата\" се държеше от \"Президент\", който тежи 1,2 кг. ", "date": "2018.08.26", "title": "Продадоха на търг най-големия смарагд в света"}
{"url": "https://www.blitz.bg/svyat/registrirano-e-silno-zemetresenie-s-magnitud-61-v-zapaden-iran_news622758.html", "text": "Регистрирано е силно земетресение с магнитуд 6.1 в Западен Иран, става ясно от страницата на Европейския средиземноморски сеизмологичен център.   Земетресението е станало в 2:43 минути местно време (1:43 българско време) на 31 километра югозападно от град Джаванруд и на 223 километра североизточно от иракската столица Багдад на дълбочина 10 километра. За сега няма информация за пострадали хора и нанесени материални щети. ", "date": "2018.08.26", "title": "Регистрирано е силно земетресение с магнитуд 6.1 в Западен Иран"}
{"url": "https://www.blitz.bg/svyat/stranniyat-vid-na-akula-chovekoyadets-stpisa-dori-uchenite_news622752.html", "text": "Голяма бяла акула, известна още като човекоядец, е била намерена мъртва на плажа в Масачузетс. Външният вид на хищника изненада както полицаите, така и биолозите: половината от тялото й бе боядисано в червено, съобщава Fox News.  Самецът на голямата бяла акула, дълъг почти три метра бе намерен рано сутринта на брега на Масачузетс.  Пристигналите на мястото полицаи не са били в състояние да определят причината за смъртта на животното и призоваха за помощ учени. Те разрязаха хищните риби и намериха в стомаха й няколко оловни тежести.  Все пак, това не обяснява необичайния отенък на кожата на акулата. Биолозите все още не могат да обяснят защо коремът и част от муцуната на животното са почервенели.  Проби от кожата и вътрешните органи на животното са били предадени към Центъра за изследване на бели акули. Изследователите се надяват да могат да разкрият мистерията. Превод: БЛИЦ    ", "date": "2018.08.26", "title": "Странният вид на акула човекоядец стъписа дори учените"}
{"url": "https://www.blitz.bg/svyat/iran-podnovyava-pregovorite-s-rusiya-za-nova-atomna-elektrotsentrala_news622760.html", "text": "Иранският министър на енергетиката Реза Ардаканиян заяви днес, че Техеран е възобновил преговорите с Русия за изграждане на нова атомна електроцентрала с капацитет 3 гигавата, предаде Ройтерс, като се позова на агенция „Тасним“. Според агенцията в момента Иран може да произвежда 1 гигават електроенергия.  В Иран вече работи един построен от Русия ядрен реактор - \"Бушехр\", който е първата иранска ядрена електроцентрала.  През 2014 г. Москва подписа сделка с Техеран за построяване на още осем реактора в Иран. ", "date": "2018.08.26", "title": "Иран подновява преговорите с Русия за нова атомна електроцентрала"}
{"url": "https://www.blitz.bg/svyat/brekzit-bez-sporazumenie-mozhe-da-dovede-do-nedostig-na-sperma-vv-velikobritaniya_news622740.html", "text": "Излизане на Великобритания от Европейския съюз (ЕС) без споразумение поражда опасност от недостиг на сперма за британските двойки с репродуктивни затруднения, тъй като вече няма да могат да се обръщат към европейските банки за сперма. Това е посочено в технически документ на правителството, изготвен с цел подготовка на населението за последиците от евентуален Брекзит без споразумение и цитиран от Франс прес и БТА.   В документа се изтъква, че миналата година в страната са внесени около 3 000 партиди сперма от Дания и 4 000 от Съединените щати. В Лондон са доставени и около 500 яйцеклетки и ембриони от европейски страни. Ако преговорите между Лондон и Брюксел се провалят, европейското законодателство по въпросите на кръвта, тъканите и човешките клетки вече няма да се прилага за Великобритания, изтъкна правителството. В резултат на това британските банки за сперма ще трябва да сключват нови договори със съответни инстанции. Министерството на здравеопазването подчерта, че компаниите, разполагащи с лиценз, ще могат да прибягват до внос от трети страни. Това обаче не внесе особено успокоение в страната, където даренията на сперма драстично са намалели откакто със закон от 2005 година дарителите изгубиха правото на анонимност.", "date": "2018.08.26", "title": "Брекзит без споразумение може да доведе до недостиг на сперма във Великобритания"}
{"url": "https://www.blitz.bg/goreshtite-novini/zhurnalistkata-kseniya-sobchak-vbesi-mrezhata-s-tazi-chisto-gola-snimka-18_news622689.html", "text": "Журналистът и политик Ксения Собчак е публикувала авторска фотография в Instagram, на която е покрила гениталиите си с книга за Хитлер - \"Политика на престъпността \"на Себастиан Хафнер. Под поста си водещата пита последователите си какво четат това лято. Много абонати изразиха негативно мнение от снимката и я критикуват за литературата, която харесва.Част от феновете й я похвалиха за смелостта в избора на книгата.  Въпреки това, повечето коментари са негативни, но заради голотата.  \"Ксения, защо качвате такива снимки?\", попита потребител на Instagram и призова журналистката, която бе и кандидат за президент на Русия, да обясни палавото си фото.   ", "date": "2018.08.26", "title": "Журналистката Ксения Собчак вбеси мрежата с тази чисто гола СНИМКА 18+"}
{"url": "https://www.blitz.bg/svyat/kitay-kupuva-evropa-s-noviya-pt-na-koprinata_news622743.html", "text": "Китай засилва политическото си влияние чрез глобалния проект \"Нов път на коприната\". Включително в Европа. Европейците трябва да намерят отговор на тази експанзия - за да не изпадат в зависимост, предупреждава Дойче веле.   От пет години насам Китай разработват т. нар. \"Нов път на коприната\". Китайците възнамеряват да инвестират един трилион долара в инфраструктурни проекти по цял свят, за да разширят търговските пътища. Китай инвестира и в страни като Унгария, Гърция, Черна гора и Сърбия. Как може да отговори Европа на тази ? Експертът по въпросите на Китай Мориц Рудолф твърди, че Европа е проспала много време и сега бавно започва да се събужда от летаргията. Дълго време европейците мислеха, че могат да се осланят на изпитаните средства. Сега обаче ЕС работи върху конкретен отговор на проекта \"Новият път на коприната\", който също се базира на инфраструктурни инвестиции. В документите на \"Новият път на коприната\" е записано, че Китай \"иска да заложи на глобални стандарти, по които да се ориентира светът\". И тази точка е голямо предизвикателство за Европа. В повечето инфраструктурни проекти, които реализира Китай в различни страни, е залегнала и клаузата, че при възникване на спорове се прилага китайското законодателство. Повечето икономически проекти се осъществяват изцяло според китайските условия, от китайски фирми, китайски работници и споровете се решават от китайски арбитражни съдилища. \"И всичко това се случва под носа ни\", казва Мориц Рудолф, и допълва, че Китай е една авторитарна държава и има друг поглед върху света. Индивидуалните човешки права играят второстепенна роля и изобщо не се споменават в официалните документи на китайското правителство. Китайската стратегия е пълна противоположност на европейския модел. Освен това от известно време китайското правителство говори дори за това, че иска да разпространи \"китайската мъдрост и опит\" по целия свят. Какъв е отговорът на Европа Китайците обаче много добре знаят, че имат нужда от европейците. Но им е все по-трудно да убедят много европейски държави и преди всичко ЕС в необходимостта от тази инициатива. Китайските конкуренти на германските и европейски фирми имат пълната подкрепа на държавата. Интересите на китайската държава и на китайските фирми са идентични и се насърчават взаимно. Тази връзка между държава и фирми не е така силно изявена в Европа. Затова за европейските фирми е по-трудно да се противопоставят. Освен това европейците критикуват правилата за раздаване на обществени поръчки за проектите в трети страни, които ощетяват европейските фирми и не отговарят на европейските стандарти за прозрачност. Китай е наясно, че много трудно може да убеди европейските държави в ползата от инициативата за \"Нов път на коприната\". \"За китайците би означавало да спечелят шестица от тотото, ако успеят да привлекат Европа на своя страна\", казва Мориц Рудолф. От друга страна, китайците не искат да спазват европейските изисквания за прозрачност. Понастоящем няма обща основа, на която да се базира сътрудничеството между европейската и китайската страна в трети страни, твърди експертът. Съществува ли тогава опасност от засилване на политическото влияние на Китай в ЕС посредством инвестиции? Мориц Рудолф казва, че Черна гора например вече е силно зависима от Китай. Унгария също използва инициативата \"Нов път на коприната\" и умело противопоставя ЕС и Китай един срещу друг. Миналата година Гърция беше единствената страна от ЕС, която не критикува китайските стандарти за човешки права пред съвета за човешки права на ООН. Китайските инвестиции в пристанището на Пирея са огромни. В рамките на формата 16+1 Китай преговаря и със страните от Централна и Източна Европа за инвестиции. Може ли Китай да се опита да разедини ЕС? \"Не вярвам, че китайците целенасочено се опитват да разединят ЕС, за да го отслабят. Страните от Съюза го отслабват сами. Разбира се, че Пекин използва слабостта на Европа, за да разшири иницитивата си. За китайското ръководство би било голям успех, ако постигне компромис с Брюксел. Но понастоящем лично аз гледам скептично на такъв вариант. Европа има нужда от координиран отговор на китайската инициатива. И това е крайно необходимо след петте години от началото на инициативата\", заключава Мориц Рудолф.", "date": "2018.08.26", "title": "Китай купува Европа с Новия път на коприната?"}
{"url": "https://www.blitz.bg/intsidenti/katastrofi/tsatsarov-s-shokirashchi-razkritiya-za-shofora-na-avtobusa-kovcheg-khvrli-bomba-za-skorostta-na-prevoznoto-sredstvo_news622860.html", "text": "Съболезнования на близките на загиналите. Искам да благодаря на всички разследващи от дирекцията на полицията в София. Пред вас ще представя само факти, за които можем да предположим, че са установени, а и само тези, които могат да бъдат разкрити, спрямо интересите на разследването. Това заяви след срещата в Министерски съвет главният прокурор Сотир Цацаров за трагедията с 16 трупа край Своге.  \"Автобусът е 37-местен. Въведен е в експлоатация през 2001 година. Преминал е на 5-и февруари технически преглед. Той подлежи на технически преглед на всеки 6 месеца. Съответно на 5-и август е трябвало да премине повторен технически преглед, но не е преминал такъв. Тоест той не е бил редовен\", каза обвинител номер 1.   \"В конкретния случай превозвачът е действал без уведомяване на автомобилна администрация за курса на случаен превоз. Превозвачът е търговско дружество, в което има двама съдружници. По отношение на самия водач - намира се в болнично заведение. Назначена е съдебно-медицинска експертиза за състоянието му. От 1977 има категория C, а по-късно е получил и останалите категории за управление на превозни средства. Има 2 нарушения и 7 фиша. Управлявал е МПС без колан. Няма провинения за употреба на алкохол зад волана. В случая също не е употребил алкохол или други упойващи вещества\", добави прокурорът.   \"От утре разследването се възлага на Националната следствена служба\", каза той.  \"Освен разпити на свидетели и очевидци, е изготвена и първоначалната експертиза, касаеща скоростта на автобуса. Според заключението на вещото лице, към момента на ПТП-то, автобусът се е движел с 53 км в час, а ограничението е било 40 км/ч.\", заяви Цацаров.  \"Не се знае дали е имало нещо в автобуса, което да е отклонило вниманието на водача. Днес следобед ще се прецени дали и какво обвинение да бъде повдигнато на водача\", каза Цацаров.  Той добави, че ограничението на пътя е въведено заради сигналите относно рисковия участък и множеството ПТП-та. Цацаров намекна, че, ако състоянието на пътната настилка не е било добро, то ще се потърси отговорност на фирмата-изпълнител.  \"Предмет на разследване ще са действията на водача. На второ място - превозвачът и неговите задължения, свързани с конкретния курс и техническото състояние на автобуса и трето - изправността на пътната настилка\", каза в заключение Цацаров.", "date": "2018.08.26", "title": "Цацаров с шокиращи разкрития за шофьора на автобуса-ковчег, хвърли бомба за скоростта на превозното средство!"}
{"url": "https://www.blitz.bg/svyat/vnshniyat-ministr-na-avstriya-za-prvi-pt-razkri-kak-e-pokanila-putin-na-svatbata-si_news622678.html", "text": "Външният министър на Австрия Карин Кнайсъл не е очаквала, че руският президент Владимир Путин ще приеме поканата ѝ да присъства на нейната сватба. Това разказа самата тя в ефира на радио Ö1-\"Morgenjournal\".По думите ѝ, в началото на юни тя е поканила на сватбата своите колеги от националния кабинет на министрите, \"защото така повелява традицията\", а на 5 юни по време на визитата на руския президент във Виена, спонтанно е поканила и него, заявявайки, че иска да запознае руския лидер със своя бъдещ съпруг. На 19 юни тя е разбрала, че Путин се е съгласил.        ", "date": "2018.08.26", "title": "Външният министър на Австрия за първи път разкри как е поканила Путин на сватбата си"}
{"url": "https://www.blitz.bg/intsidenti/katastrofi/prvi-snimki-ot-zverskoto-mele-kray-dupnitsa-otnelo-mlad-choveshki-zhivot_news622873.html", "text": "Млад мъж загина, а жена е с опасност за живота с тежка черепно-мозъчна травма след зверска катастрофа в района на парк “Рила” край Дупница. Единият автомобил е смазан до неузнаваемост, съобщава struma.bg. Инцидентът стана днес следобед.  Две коли се удариха челно, единият от които таксиметров автомобил, в който пътувала жена с две деца.  На място пристигнаха екипи на полицията и огнеборци. ", "date": "2018.08.26", "title": "Първи СНИМКИ от зверското меле край Дупница, отнело млад човешки живот"}
{"url": "https://www.blitz.bg/intsidenti/katastrofi/tezhka-katastrofa-kray-dupnitsa-pozharnikari-rezhat-lamarini_news622854.html", "text": "Тежка катастрофа е станала преди минути в района на парк “Рила” край Дупница. По първоначална информация, са се ударили два автомобила, единият от които такси. На място има полиция и пожарни екипи, които се опитват да извадят пострадалите изпод ламарините, съобщава struma.bg.  Има загинал. В таксито е пътувала жена с две деца. Тя е с тежка черепно-мозъчна травма.", "date": "2018.08.26", "title": "Тежка катастрофа край Дупница, пожарникари режат ламарини"}
{"url": "https://www.blitz.bg/obshtestvo/senzatsiya-v-blits-asfaltt-progovarya-za-tragediyata-v-svoge_news622861.html", "text": "Трагедията в Своге предизвика множество коментари по отношение на пътната настилка, върху която се е разиграл инцидентът. БЛИЦ разговаря с експерти, които внесоха яснота около състоянието на участъка. За съжаление отново изключително неприятен повод, трагичен инцидент на пътя, повдига темата за причините за пътно-транспортните произшествия, защо се случват, можем ли да направим нещо срещу това и какво.  В медиите все по-често се чува терминът „сцепление на пътната настилка“ – има ли го, причина ли е то за дадено пътно-транспортно произшествие? Но темата за “коефициента на сцепление“ по своята същност е много сложен проблем и следва да бъде предмет на обстоен анализ. В Катедра „Пътища и транспортни съоръжения“ към Университета по архитектура, строителство и геодезия - София от доста време сме насочили усилия за това да се обърне по-сериозно внимание на темата на национално ниво. Разработен е дисертационен труд с фокус именно върху влиянието на коефициента на сцепление на асфалтови пътни настилки върху безопасността на движение.  Темата е много деликатна и не бива единствено на база визуални обследвания и теоретични предположения да се хвърлят обвинения. Коефициентът не сцепление не е постоянен показател на пътната настилка. Той е проявление на комбинация от моментно състояние и влияние на различна група фактори от комплексната система “човек-път-автомобил-околна среда”, ключова за пътната безопасност. Трябва да се правят конкретни измервания и анализи, подкрепени от нормативни документи и изисквания. Редици държави в Европа и света налагат подобни изисквания за коефициент на сцепление на настилката, в някои случаи различни за различни категории и типови участъци от пътната мрежа, но винаги измерени с даден, нормативен уред. У нас, за съжаление, такива все още няма. Няма уреди, с които да се правят измервания, няма норматив, който да посочва конкретни стойности, няма изисквания.    Повърхността на пътната настилка е единствената контактна зона между автомобила (гумите) и пътя, но условията на взаимодействие между тях се определят от комплексното влияние на широк спектър от фактори, отразяващи моментното състояние на тази мини система. Коефициентът на сцепление е от основно значение за възможността за осъществяване на маневри на пътя, за стабилното поведение на автомобила в криви и основно от него зависи дължината на спирачния път. При потенциално застрашени геометрични условия и среда, както и атмосферни влияния, се повишава рискът от възникване на пътно-транспортни произшествия.  В летните месеци , когато температурата на повърхността на настилката е по-висока, има известно количество избил битум (изпотяване на настилката), прах и замърсяване по повърхността й и особено в комбинация с дъжд, между автомобилната гума и пътната повърхност се образува тънък филм, който пречи на контакта между тях и съответно коефициентът на сцепление рязко намалява, а дължината на спирачния път може да се удължи в пъти в зависимост от скоростта на движение. Разбира се състоянието на автомобилните гуми също е от съществено значение за контакта с асфалтовата повърхност.    При конкретния трагичен инцидент, за съжаление, вероятно се е получило именно подобно злополучно натрупване на много неблагоприятни фактори – потенциално опасна геометрия на пътя, дъжд, замърсяване, скорост, довели и до загуба на контрол у водача. Компетентните органи следва да направят своите анализи и да дадат експертното си становище.  Ивайло КРАЧУНОВ, БЛИЦ", "date": "2018.08.26", "title": "Сензация в БЛИЦ! Асфалтът проговаря за трагедията в Своге"}
{"url": "https://www.blitz.bg/intsidenti/katastrofi/nova-tragediya-razbra-se-koy-e-zaginaliyat-pri-uzhasa-v-dupnitsa_news622865.html", "text": "22-годишен мъж е загиналият при катастрофата в района на парк „Рила“ в Дупница. Това съобщи говорителят на Областна дирекция на МВР – Кюстендил Катя Табачка.  Както вече БЛИЦ съобщи,  катастрофирали са лек автомобил „Хонда“, пътуващ от парка към Дупница, и таксиметрова кола, движеща се в обратната посока. При пътнотранспортното произшествие е загинал водачът на лекия автомобил „Хонда“.  Шофьорът на другото моторно превозно средство и пътниците в него са транспортирани от екип на Спешния център към лечебно заведение в Дупница. По първоначална информация жена, пътувала в таксиметровата кола, е с фрактура на ръката. С нея са били две деца.", "date": "2018.08.26", "title": "Нова трагедия: Разбра се кой е загиналият при ужаса в Дупница!"}
{"url": "https://www.blitz.bg/obshtestvo/intervyu/ekspert-razkri-pred-blits-goreshchi-podrobnosti-za-kasapnitsata-v-svoge_news622867.html", "text": "След кървавата касапница край Своге, отнела живота на 16 души, все по-актуален става въпросът за състоянието на пътя в района на тежкия инцидент. Експертът инж. Ясен Ишев, председател на УС на научно-техническите съюзи по транспорта в България, коментира пред БЛИЦ какви са особеностите на пътя в района на тежката катастрофа и качествен ли е бил ремонтът, направен преди няколко години.Познавате ли трасето на участъка?  Познавам цялото трасе, то е 80 км. Често пътувам. Пътят реално пресича Стара планина, при трудни условия- изкачвания, спускания, остри криви, пресичания. Само от София до Своге броят на населените места е 5- Нови Искър, Владитричков, Луково, гара Томпсън, Своге. Всички те са обезопасени. В планинския терен по дефилето има всички необходими знаци, има много ограничения на скоростта до 40 км.  Преди години пътят беше в недобро състояние, без еластична ограда, липса на предпазни огради и т.н. Пътят на излизане от Своге в посока София е  прав участък, с десен завой и пак спускане. Можело ли е да се проектира по друг начин?  Пътят е направен по Програма“ Транзитни пътища“, самото техническо задание и условията на финансиране не позволяваха тогава преди 8-10 години да се излиза от вече съществуващото трасе на пътя. Винаги препоръчвам преди проектиране на нов път да се правят инспекции и одити по пътна безопасност, за да се преодоляват рисковете, но това е път който се ремонтира.  Там, където се случи тежкият инцидент, наистина има един прав участък и завоят е десен с наклон, но има всички необходими знаци, ограничения на скоростта, дори има жълти знаци с предупреждение за опасност от ПТП, шофьорите са в населено място, но комбинацията прав участък със спускане е подвеждащо. Пътят е изпълнен по стандартите на FIDIC,  каква е Вашата оценка като ползвател и експерт?  Пътят е изпълнен според заданието, беше пуснат за експлоатация през 2014г., въпреки че Акт 16 е подписан по-късно, но това  не е изключение. След приемане на акт 15 и съгласуване с КАТ съоръжението се пуска за експлоатация, Възложителят закъснява заради различни причини. По принцип гаранцията на асфалтовото покритие според Наредбата е двугодишна т.е. , вече е минала. И да не забравяме, че от както започнаха ремонтите по АМ “Хемус“ целия трафик на тежкотоварни автомобили минава по този път. Ивайло КРАЧУНОВ, БЛИЦ       ", "date": "2018.08.26", "title": "Експерт разкри пред БЛИЦ горещи подробности за касапницата в Своге"}
{"url": "https://www.blitz.bg/intsidenti/katastrofi/katastrofa-zatapi-kresnenskoto-defile_news622846.html", "text": "Катастрофа е станала на пътя през Кресненското дефиле в посока София след изхода на град Кресна. На място има екип на полиция, съобщава „Фокус“.     Образувала се е колона от автомобили от около 2 км.  Към момента няма повече информация за инцидента. ", "date": "2018.08.26", "title": "Катастрофа затапи Кресненското дефиле!"}
{"url": "https://www.blitz.bg/zdrave/top-5-na-nay-vrednite-alkokholni-napitki_news622775.html", "text": "Учени изследваха влиянието на различни алкохолни напитки върху здравето на хората и определиха петте най-вредни сред тях. Изследователите стигнаха до заключението, че слабоалкохолните напитки са най-опасни, тъй като човек трудно може да контролира консумацията на такъв вид алкохол, пише obekti.bg.Най-опасна според диетолозите е бирата. Проблемът е в това, че при употребата на тази хмелна напитка се отделя хормонът на щастието - допамин, водещ до „бирена\" зависимост. Редовното пиене на бира бързо води до алкохолизъм.   На второ място се нарежда шампанското. Според специалистите дори малки количества от напитката вредят на черния дроб. Шампанското повишава процеса на гниене на продуктите в червата, което на свой ред може да предизвика отравяне. Тройката на най-опасните алкохоли допълват ликьорите, защото съдържат много захар. В съчетание със спирт захарта вреди на панкреаса. На четвърто и пето място се нареждат слабоалкохолните вина и коктейлите.", "date": "2018.08.26", "title": "Топ 5 на най-вредните алкохолни напитки"}
{"url": "https://www.blitz.bg/layfstayl/za-damite/roditeli-slozhikha-gumena-rkavitsa-plna-s-oriz-vrkhu-bebeto-si-prichinata-e-potresavashcha_news622744.html", "text": "Преди време от   ви разказаха за  . Това разбира се действа, но има и родители, които прибягват до други странни метода, за да успокоят бебчетата си.     Неотдавна от   споделиха  .     Но явно родителите понякога тотално изтрещяват. Типичен пример е една ръкавица, пълна с ориз.       ", "date": "2018.08.26", "title": "Родители сложиха гумена ръкавица, пълна с ориз, върху бебето си! Причината е потресаваща"}
{"url": "https://www.blitz.bg/zdrave/zdravni-novini/5-nachina-da-zapazite-tena-ot-lyatoto_news622818.html", "text": "Лятото неумолимо върви към края си и много ни се иска да запазим по-дълго от неговия чар, включително тена, който ни прави по-свежи и красиви.   Интензивното овлажняване, подхранването, поддържането на пигментацията, използването на маски и консумацията на определени продукти, които стимулират производството на меланин, ще помогнат.  Ето няколко идеи, проверени във времето, но и препоръчвани от дерматолози.", "date": "2018.08.26", "title": "5 начина да запазите тена от лятото"}
{"url": "https://www.blitz.bg/obshtestvo/eksperti-ot-instituta-za-ptna-bezopasnost-zapochvat-nezavisimo-razsledvane-na-prichinite-doveli-do-tezhkiya-intsident-kray-svoge_news622878.html", "text": "В 06.00 часа на 27 август експертна група от Института за пътна безопасност (ИПИ) ще започне действия по провеждането на независимо разследване на причините, довели до тежкия пътнотранспортен инцидент до град Своге. Това съобщиха от пресцентъра на ИПИ.  Припомняме, че при тежкия пътен инцидент в съботния следобед загинаха 16 души, сред които и 13-годишно момче. Правителството обяви понеделник - 27 август, за ден на национален траур заради жертвите от катастрофата с автобус в Искърското дефиле. В памет на загиналите националните флагове на всички държавни институции ще бъдат свалени наполовина.", "date": "2018.08.26", "title": "Експерти от Института за пътна безопасност започват независимо разследване на причините, довели до тежкия инцидент край Своге"}
{"url": "https://www.blitz.bg/obshtestvo/6-tayni-tekhniki-da-se-naspite-samo-za-nyakolko-chasa_news622801.html", "text": "Всеки от нас би искал да увеличи денонощието с още няколко часа, за да може да се наспи добре. Има обаче няколко техники, които могат да ви осигурят ефективна почивка и в най-натоварените дни. Не забравяйте да се консултирате с вашия лекар, ако решите да променяте графика си на сън, особено ако работата ви изисква повишено внимание.Като древните   Формула: 4 часа (първа фаза) + 2 часа (втора фаза) = 6 часа Нашите предци спели на две фази, отделени от период на бодърстване. Този период бил специално време, използвано за духовни практики, размишление и четене. Ако искате да започнете да спите на няколко фази, но не знаете откъде да започнете, опитайте този метод. За повечето хора това е най-комфортната опция. Димаксион Формула: четири 30-минутни подремвания на 6 часа = 2 часа Бъкминстър Фулър съставя най-ефективната техника за сън, състояща се от дрямка четири пъти на ден по половин час. Той твърдял, че тя го кара да се чувства по-енергичен от всякога. След 2 години (!) на този график известният изобретател бил прегледан от лекар, който установил, че е в перфектно здраве. Това е най-екстремният график на сън, който може да се сравни единствено със следващия. „Свръхчовек“ – 2 часа Формула: шест 20-минутни подремвания на всеки 4 часа = 2 часа Смята се, че това е ефективна и дори удобна техника на сън. Но има един недостатък: не можете да нарушите графика и да прескочите дори една дрямка. В противен случай ще се чувствате уморени и сънливи. Твърди се, че този метод е творческата тайна на Леонардо да Винчи и Салвадор Дали. Дали поставял метален поднос до леглото си и държал лъжица в ръката. Когато лъжицата паднела, той се събуждал. Според прочутия художник сюрреалист това междинно състояние между съня и бодърстването му давало нови идеи. Сиеста – 6,5 часа Формула: 5 часа нощем + 1,5 часа през деня = 6,5 часа Уинстън Чърчил, прочутият британски политик, се е придържал към този график. Той си е лягал в 3 сутринта, събуждал се в 8 и спял по около час следобед. „Трябва да спиш по някое време между обяд и вечеря – никакви половинчати мерки. Събличаш си дрехите и си лягаш. Това е, което винаги правя. Не си мислете, че ще вършите по-малко работа, защото спите през деня. Ще можете да постигате повече.“ „Тесла“ – два часа и 20 минути Формула: 2 часа нощем + 20 минути денем = 2 часа и 20 минути Легендарният физик и изобретател Никола Тесла спял само по 2 или 3 часа на ден. Можел да работи по цяла нощ, но често използвал тази техника, наречена по-късно на негово име. „Обикновен човек“ – 2,5 часа Формула: 2,5 часа нощем + три 20-минутни подремвания денем Учени изследвали съня на бебетата, възрастните хора и животните. Слоновете например се придържат към график на сън, известен като „Обикновен човек“ и спят средно по два часа на ден: 1 час през нощта и три или четири подремвания по 15 минути през деня. Трябва да има равни интервали между периодите на кратък сън. Този график се смята за най-гъвкав и лесен за адаптация. Освен това може да се пропусне дрямка, без това да навреди на здравето. Източник: Bright Side", "date": "2018.08.26", "title": "6 тайни техники да се наспите само за няколко часа"}
{"url": "https://www.blitz.bg/obshtestvo/nepriyatni-vesti-i-ot-umbal-sveta-anna-za-postradalite-pri-meleto-v-iskrskoto-defile_news622784.html", "text": "Шестима от пострадалите в автобуса-ковчег край Своге са откарани в УМБАЛ \"Света Анна\". На някои от тях се извършват тежки гръдни и коремни операции. Състоянието на всички тях остава тежко. Двамата мъже и четирите жени са в реанимацията на лечебното заведение. Извършени са коремни и гръдни операции на две от пациентките. Днес на пострадалите предстоят ортопедични операции, посочват от болницата.  Както БЛИЦ съобщи, , информира на извънреден брифинг заместник-директорът на болницата проф. Николай Габровски.  Остава  стабилно и състоянието на 62-годишната жена , транспортирана във  ВМА . Пациентката е контактна и адекватна. Към момента е  в тежко, но стабилизирано състояние и 30-годишният пациент , също настанен в реанимацията на болницата. Младият мъж е контактен и адекватен, добавиха от ВМА.  За пореден път лекарите от Спешна помощ извършиха геройство - така определи действията на Спешна помощ говорителят й Катя Сунгарска. Тя посочи, че е била създадена много бърза организация и координация между Спешните помощи на отзовалите се градове и не е имало закъснение на линейките, както се твърдеше. 16 души загинаха след като автобус с пътници от село Световрачене , които отивали на екскурзия до манастира \"Седемте престола\", се преобърна в Искърското дефиле. В автобуса са пътували 33 души и шофьорът, десетки са ранените в различна степен. Произшествието на входа на Своге стана около 17.00 ч. 13 души загинаха на място, а трима на път към болниците.   Според първоначалните информации  автобусът се е движил с висока скорост, несъобразена с пътните условия  към момента. По същото време в района е валял силен дъжд.    27 август , понеделник, е обявен за  ден на национален траур . ", "date": "2018.08.26", "title": "Неприятни вести и от УМБАЛ \"Света Анна\" за пострадалите при мелето в Искърското дефиле"}
{"url": "https://www.blitz.bg/goreshtite-novini/koshmart-e-neopisuem-13-godishno-dete-e-sred-zhertvite-na-preobrnaliya-se-avtobus-video_news622796.html", "text": "Детето, което е пътувало в преобърналия се край Своге автобус, е сред загиналите. То е на 13 години и е от село Световрачене. Именно от там са и повечето от хората, пътували в него. В събота сутрин от там превозното средство тръгва за екскурзия, предава Нова телевизия.Жителите там изкараха безсънна нощ. Кметството остана отворено, а служителите работиха до късно. Там прииждаха близки на пътуващите в автобуса. Те искаха да научат повече информация за състоянието на близките си.  Служителите на кметството изготвяха списъци. До момента са събрани данните на 19 от пътниците. За един от тях вече я ясно, че е сред загиналите. Другите 18 са ранени. 15 човека обаче все още липсват от списъците. Към 8.00 часа сутринта вчера автобусът е спрял близо до кметството. Хората слизат, за да си вземат нещо за из път. Всички са били в приповдигнато настроение и са нямали търпение да започне еднодневната им екскурзия до манастир „Седемте престола”. Екскурзията е организирана от пенсионерския клуб и такива са се правили почти всеки уикенд. На нея е имало около 15 души от певческия състав на селото. Имало е и едно дете на 13 години. То е сред загиналите. ", "date": "2018.08.26", "title": "Кошмарът е неописуем: 13-годишно дете е сред жертвите на преобърналия се автобус (ВИДЕО)"}
{"url": "https://www.blitz.bg/obshtestvo/ptnitsite-v-preobrnaliya-se-avtobus-sa-bili-predimno-pensioneri_news622791.html", "text": "Повечето пътници в автобуса, преобърнал се в Искърското дефиле близо до Своге, са били от Божурище и Световрачане. Хората са били на екскурзия в района, организирана от местния пенсионерски клуб и фирма от Нови Искър.В злополучното превозно средство пътували общи 34 души.  Областната дирекция на МВР в София откри телефон за връзка на близките на пострадалите при тежкия пътен инцидент край Своге. На 02 982 50 39 роднини на пострадалите могат да потърсят информация за настанените в столичните болници за оказване на медицинска помощ. В района на катастрофата е имало изключително силна буря. Заради силния дъжд районът е бил с ниска видимост и най-вероятно заради това се е стигнало до инцидента, съобщават от радиото.", "date": "2018.08.26", "title": "Пътниците в преобърналия се автобус са били предимно пенсионери"}
{"url": "https://www.blitz.bg/obshtestvo/kmett-na-bozhurishche-grigor-grigorov-e-opiten-i-spokoen-shofor_news622799.html", "text": "Шофьорът на катастрофиралия край Своге автобус – Григор Григоров, е от Божурище и по договор с общината обслужва от 7-8 години района. Григоров е и собственик на фирмата за автобусен превоз „Мобилус – 5”.  С фирмата не сме имали проблеми, Григор Григоров винаги е карал внимателно, не е имало оплаквания от него, каза пред bTV кметът на Божурище Георги Димов.  По договор след обществена поръчка „Моблус – 5” превозва деца от Божурище до училища и детски градини. Собственикът управлява автобусите постоянно заедно с още трима шофьори. Всички са хора спокойни, уверени, с дългогодишен опит, каза кметът на Божурище.  При инцидента вчера на пътя Своге – София загинаха 16 души, а 18 все още са в болница, някои от тях са са опасност за живота.  Шофьорът Григор Григоров е настанен в ИСУЛ без опасност за живота. Очаква се днес да бъде разпитан. ", "date": "2018.08.26", "title": "Кметът на Божурище: Григор Григоров е опитен и спокоен шофьор"}
{"url": "https://www.blitz.bg/goreshtite-novini/danni-ot-takhograf-eto-s-kolko-kilometra-v-chas-se-e-dvizhel-avtobust-kovcheg-predi-da-skochi-v-propastta_news622804.html", "text": "Автобусът-ковчег, който се преобърна край Своге, се е движел с 41 км/ч, показани на тахографа при снощната експертиза. Това съобщи пред “ “ присъствал на първоначалния оглед.   Информацията не е потвърдена от разследващите органи. Катастрофиралият край Своге автобус е покрит и ограден с полицейска лента.  Движението по шосето, от което се е отклонил и е попаднал в пропастта, се регулира от полицаи. Не е ясно все още дали днес ще се извърши повторна експертиза.   При катастрофата загинаха 16 души, а други четирима, настанени в „Пирогов“, все още са с опасност за живота.", "date": "2018.08.26", "title": "Данни от тахограф: Ето с колко километра в час се е движел автобусът-ковчег преди да скочи в пропастта!"}
{"url": "https://www.blitz.bg/intsidenti/katastrofi/svetovrachane-skrbi-11-dushi-ot-zaginalite-do-svoge-sa-ot-pevcheskata-grupa-na-seloto-i-tekhni-priyateli_news622805.html", "text": " 11 са загиналите от Световрачене. Сред тях има и дете. То е на 14 години. Това съобщи кметът на селото Светла Николова. По думите ѝ, още двама души към момента се водят в неизвестност. Може да се окаже, че те също са от селото и са загинали.    Николова съобщи още, че в автобуса е пътувала певческата група на местния пенсионерски клуб. Тя е била на участие в Церово. Другата част от пътувалите е отишла да ги подкрепи.    Междувременно д-р Славчо Близнаков от столичната болница \"Света Анна\", съобщи, че в лечебното заведение са приети един мъж и пет жени от катастрофата до Своге. Състоянието им е по тежко, те са със съчетани травми. Една жена е в коремна хирургия. Друга жена е с опасност за живота.   Шефът на първа хирургия в болницата Д-р Ковачев, на свой ред, съобщи, че най-тежко е състоянието на една от жените. Тя е претърпяла операция в областта на гръдния кош и корема. На апаратно дишане е. Има и травми на крайниците. Мъжът също е в тежко състояние. Другите пациенти са в стабилно състояние без пряка опасност за живота. ", "date": "2018.08.26", "title": "Световрачане скърби: 11 души от загиналите до Своге са от певческата група на селото и техни приятели"}
{"url": "https://www.blitz.bg/goreshtite-novini/ot-poslednite-minuti-zdravnoto-ministerstvo-razkri-samolichnostta-na-vsichki-postradali-v-adskata-kasapnitsa-kray-svoge-km-1030-ch-sstoyanieto-im-e_news622814.html", "text": "По последна информация шестнадесет души са загинали след тежката автобусна катастрофа на 25 август в района на разклона за с.Лесковдол, на пътя София-Своге. Това съобщиха от пресцентъра на Министерството на здравеопазването. Транспортирани до лечебните заведения УМБАЛ „Св. Анна София“, УМБАЛСМ „Н. И. Пирогов“, ВМА, УМБАЛ „Царица Йоанна - ИСУЛ“ и ФСМП Своге са 21 пострадали.  Състоянието на ранените, по информация на лечебните заведения, към 10:30 часа днес, 26 август, е както  следва:  УМБАЛСМ „Н. И. Пирогов“ – осем пострадали са транспортирани към лечебното заведение. Един е починал по време на транспорт. Втори починал при приема в болницата поради състояние, несъвместимо с живота.  Състоянието на хоспитализираните пациенти е, както следва:  64-годишна жена с инициали С.П. – с тежка гръдна гръдна травма, интубирана, на изкуствена белодробна  вентилация.  72-годишна жена с инициали М.Г. - с тежка гръдна травма, тежка фрактура на гръбначен стълб, интубирана, на изкуствена белодробна вентилация.  74-годишна жена с инициали К.Т - с тежка гръдна травма, черепно-мозъчна травма, интубирана, на изкуствена белодробна вентилация.  60-годишна жена с инициали С.К. – с гръдна травма с фрактури на ребра, фрактура на гръбначен стълб, фрактура на крайници.  71-годишна жена с инициали Д.Д – с тежка фрактура на долни крайници и таз.  52-годишна жена с инициали С.Г. с черепно-мозъчна и лицево-челюстна травма.  УМБАЛ „Света Анна“ – София – шестима пострадали, от които пет жени и един мъж:  66-годишна жена с инициали Л.Ф. – хоспитализирана в Хирургична клиника без опасност за живота. Пациентката е в съзнание.  62-годишна жена с инициали З.Х. – на апаратна вентилация, в тежко състояния, след операция.  57-годишна жена с инициали В.П – в стабилно състояние без опасност за живота. Пациентката е в съзнание.  52-годишна жена с инициали Б.А. – с комоцио, в стабилно състояние без опасност за живота.  65-годишна жена с инициали Е. Б. – в стабилно състояние, в съзнание, без опасност за живота.  61-годишен мъж с инициали Л.Х. – в съзнание, в стабилно състояние.  ВМА – двама пострадали:  62-годишна жена с инициали С.М. – в стабилно състояние, с множество контузии, без фрактури. Пациентката е контактна.  30-годишен мъж с инициали С.В. – в тежко, но стабилно състояние с черепно-мозъчна травма, гръдна и шийна травма, фрактура на рамо и на  лумбални прешлени Пациентът е контактен и е настанен в реанимация.  УМБАЛ „Царица Йоанна - ИСУЛ“ – един пострадал:  59-годишен мъж с инициали Г.Г - с множество охлузвания и рани в областта на тялото и главата, с комоцио. Пациентът е в съзнание и остава в  лечебното заведение за активно наблюдение.  Екипите на филиала за спешна помощ в Своге, заедно с дежурните от МБАЛ Своге, са оказали помощ на десетима пострадали при инцидента  пътници. На мястото на катастрофата се е отзовала и линейката на общинската болница в Своге. След обработване всички пациенти са  транспортирани до болниците в София.  Информацията за състоянието на пострадалите при катастрофата в Искърското дефиле е към 10.30 часа. Министърът на здравеопазването Кирил Ананиев е в постоянна връзка с директорите на лечебните заведения. Веднага след инцидента той посети „Пирогов“ и Окръжна болница където се запозна със състоянието на пострадалите и с работата на медицинските екипи.  Министър Ананиев изказва благодарност към екипите на центровете за спешна медицинска помощ в София, Враца и Монтана, и на лечебните заведения за навременно оказаната медицинска помощ и за проявения професионализъм. В лечебните заведения през нощта работиха дневните и нощните смени. Отзоваваха се и медици, които не са дежурни. Бяха разкрити и допълнителни реанимационни легла.  Кирил Ананиев съобщи, че Националният център по трансфузионна хематология разполага с достатъчни количества кръв от всички кръвни групи. Създадена е необходимата организация и екипи за кръводаряване са в готовност да обслужат всички желаещи да дарят кръв.  Министерството на вътрешните работи е отворило телефона линия, на която близки на пострадалите могат да получат повече информация - 02 982 50 39. ", "date": "2018.08.26", "title": "От последните минути: Здравното министерство разкри самоличността на всички пострадали в адската касапница край Своге, към 10:30 ч. състоянието им е..."}
{"url": "https://www.blitz.bg/obshtestvo/tova-e-ofist-na-firmata-sobstvenik-na-preobrnaliya-se-avtobus-video_news622794.html", "text": "Коя всъщност е фирмата, собственик на автобуса, преобърнал се край Своге? Цяла нощ патрул на полицията дежури пред офиса й в град Божурище, съобщава Нова тв. Фирмата е „Мобилус 5” ООД. Зад волана е бил собственикът й – 62-годишният Григор Григоров. Той има 20-годишен стаж. Настанен е в „Пирогов”.  В къщата, където живее и където е адресът на фирмата, тази сутрин нямаше никого. Фирмата е извършвала т.нар. „случаен превоз” и е с валиден лиценз до 2027 г., според информация на Министерството на транспорта.  „Мобилус 5” ООД е регистрирана през 2001 г., а през май миналата година е минала през комплексна проверка, като не са открити никакви нарушения. Фирмата притежава шест превозни средства. Всички документи към тях са наред.  Съмненията на зам.-министърът на транспорта Ангел Попов обаче са, че автобусът не е минал на повторна техническа проверка. Това е трябвало да стане в началото на август. По закон всички автобуси след 10-годишна експлоатация са длъжни да минават два пъти тази годишна проверка. Дали това е станало с въпросния автобус, който се преобърна, все още не е ясно.  Не е ясно и дали в превозното средство е имало колани и дали са били поставени от пътниците.     ", "date": "2018.08.26", "title": "Това е офисът на фирмата, собственик на преобърналия се автобус (ВИДЕО)"}
{"url": "https://www.blitz.bg/goreshtite-novini/izvnredno-shofort-na-katastrofiraliya-avtobus-s-prva-versiya-za-kasapnitsata_news622821.html", "text": "Продължава разследването на причините, довели до тежката катастрофа край Своге, при която вчера загинаха 16 души, а 18 бяха ранени след падане на автобус с туристи в крайпътна пропаст. В момента продължават разпитите на водача на катастрофиралия автобус.Той е обяснил пред полицията, че за миг е изпуснал контрола над превозното средство и така се е стигнало до инцидента. Проверката на тахошайбите на автобуса е показала, че в момента на катастрофата скоростта на автобуса е била около 45 километра в час, съобщава БНР. Участъкът е с ограничение до 40 километра, обясниха пред \"Хоризонт\" източници от МВР. Алкохолната проба на водача е отрицателна.  Най-вероятната версия за катастрофата е съчетание между тежките метеорологични условия в района и невнимание от страна на шофьора. Днес започва и вторият оглед на мястото. Той ще изясни какъв е спирачния път на автобуса, както и ще бъдат проведени други експертизи.  По време на катастрофата е имало силен дъжд. Именно затова все повече започва да се прокарва и една от версиите, че е възможно инцидентът да е станал вследствие на аквапланинг.   Резултатите от тях ще бъдат огласени по-късно. В 14:00 часа в МВР ще има съвещание на няколко министерства по въпросите на пътната безопасност. Там е възможно да бъдат дадени и нови подробности около тежката катастрофа. Фирмата-превозвач притежава общо 6 автобуса. Транспортното министерство я е проверявало преди няколко месеца, когато всичко е било изрядно. Заместник-министърът на транспорта Ангел Попов: \"Всички документи на фирмата са изправни. Нашите съмнения са, че той не е минал на повторна техническа проверка\". Местните хора споделиха, че този участък от пътя е изключително рисков и там често стават катастрофи. МВР откри телефонна линия, на който роднини на пострадалите могат да потърсят информация за своите близки: 02 982 50 39.", "date": "2018.08.26", "title": "Извънредно! Шофьорът на катастрофиралия автобус с първа версия за касапницата!"}
{"url": "https://www.blitz.bg/intsidenti/katastrofi/zam-kmett-na-svoge-iskrskoto-defile-e-opasno-za-shofori-koito-ne-go-poznavat_news622806.html", "text": "Критичен е участъкът в Своге, където се случи тежката катастрофа в събота, отнела живота на 16 души, заяви заместник-кметът на града Валентин Михайлов, пише Дарик. Той добави, че пътният участък е особено опасен при дъжд, а вчера е имало порой, какъвто в Своге рядко са виждали.     Михайлов изрази надежда, че на днешната среща с премиера ще бъдат взети мерки за обезопасяване на мястото. \"Не бива да подценяваме и жестокия дъжд, който се изля. Просто не се виждаше нищо. Освен това е много опасно за шофьори, които не познават Искърското дефиле. Наистина мястото е много рисково. Тук е времето и мястото да кажа, е трябва да се вземат компетентни мерки от специалисти, които да кажат как да не бъде рисков този участък. Почти никой вчера не разбра, че там има тежък инцидент, не отбиваха, а няма и къде да се отбие там. Говоря за няколко секунди, не за много\", каза Михайлов.     \"В момента чат от движението в посока Враца - Мездра - Ботевград е отбито оттук и това са натоварени и тежки тирове. Това е сериозна предпоставка и за бъдещи инциденти, които се надявам да не се случват. В конкретния злополучен участък не може да се кара с бърза скорост, в рамките почти на града е, но при определени обстоятелства става рисков\", коментира още свогенският заместник-кмет.  На срещата, която предстои да се проведе днес, обаче не са поканени представители на местната власт, подчерта още Михайлов.", "date": "2018.08.26", "title": "Зам.-кметът на Своге: Искърското дефиле е опасно за шофьори, които не го познават"}
{"url": "https://www.blitz.bg/goreshtite-novini/bashchata-na-rumen-radev-progovori-za-intsidenta-s-invalid-na-ptya-ne-chuvstvam-vina-video_news622826.html", "text": "Бащата на президента Румен Радев с първи коментар за инцидента, при който се сблъска с триколка в Харманли. Георги Радев твърди, че по никакъв начин семейството не се е опитвало да прикрие инцидента, съобщава Нова тв.  Катастрофата става на кръгово кръстовище в града. колата на Георги и Станка Радеви се удря в триколка.  „Един нелеп инцидент. Те и полицаите казват така. Нелеп инцидент, при който няма убит човек. Не чувствам вина”, каза Георги Радев. „Въобще не я видяхме. Триколката просто връхлетя в нас”, каза съпругата му.  Акт е написан на мъжа с триколката, а за инцидента се разбра девет дни по-късно. Затова и МВР, и прокуратурата започнаха разследване. Взета е проба за алкохол и наркотици на Георги Радев. Отрицателни са.  Родителите не казали за инцидента на сина си. Той разбрал два дни по-късно. Пострадалият няма претенции към семейство Радеви.  „Ще останем приятели с него, това да ви кажа. Просто не искам нищо повече”, каза Стефан Тодоров.     ", "date": "2018.08.26", "title": "Бащата на Румен Радев проговори за инцидента с инвалид на пътя: Не чувствам вина (ВИДЕО)"}
{"url": "https://www.blitz.bg/intsidenti/katastrofi/shofort-na-avtobusa-kovcheg-karal-lineyka_news622839.html", "text": "Катастрофиралият автобус край Своге в събота следобед е на фирма „Мобилус – 5”, регистрирана в Божурище. Шофирал е собственикът на фирмата – Григор Григоров. След инцидента той е настанен в болница ИСУЛ, без опасност за живота е.Неговият съдружник Румен Павлов заяви, че Григоров е професионалист. Преди да започне собствен бизнес, е карал линейка в София. Според него, ако е вярна информацията, че автобусът не е минал задължителен преглед, вероятно става въпрос за липса на информация, че срокът е изтекъл, предаде bTV.  Фирмата \"Мобилус 5\" работи от 7-8 години с община Божурище. Последният им договор е 5 годишен. Превозват и деца от детската градина и училището.  Според кмета на Божурище Георги Димов собственикът Григор Григоров често сам е карал автобусите. Досега не е имало проблем. Той също смята, че Григоров е професионалист – опитен и спокоен шофьор.  При инцидента вчера следобед загинаха 16 души, сред които и 13-годишно дете. Тежко ранени са 15 пътници, които са настанени в болници в София. Част от тях са в много тежко състояние и опасност за живота. ", "date": "2018.08.26", "title": "Шофьорът на автобуса-ковчег карал линейка!"}
{"url": "https://www.blitz.bg/layfstayl/skorost/zrelishchno-i-neochakvano-kakvo-pravyat-sstezatelite-ot-nascar-kogato-svrshi-gorivoto-v-avtomobilite-snimkivideo_news622749.html", "text": "След завършването на състезанието от NASCAR на пистата Уоткинс Глен, победителят Чейз Елиът не показа веднага радостта си, защото на неговия Chevrolet му свърши горивото и дори не можеше да стигне до подиума.   ", "date": "2018.08.26", "title": "Зрелищно и неочаквано: Какво правят състезателите от NASCAR, когато свърши горивото в автомобилите (СНИМКИ/ВИДЕО)"}
{"url": "https://www.blitz.bg/lyubopitno/nauka-i-tekhnologii/unikalno-otkritie-dron-zasne-zagadchno-pleme-divatsi-koeto-nikoga-ne-e-vizhdalo-tsivilizatsiyata-snimkivideo_news622827.html", "text": "Членове на експедиция на Националния фонд на индианците успяха да направят удивително откритие при изследването на Амазонка в Бразилия.  Те използвали дрон, който успял да заснеме в гориста местност племе от диваци.   След видяното членовете на експедицията тръгнали насреща им.  До сега за въпросното племе нищо не било известно, а сега учените се опитват да установят техния произход.   За тази цел може да им помогне езикът, на който разговарят диваците.    На заснетите кадри се виждат върховете на дърветата, под които живеят диваците.  За да си набаят храна, диваците използват лък, стрели и брадви.  Учените също са успели да заснемат лодките и колибите им.    По думите им, в резервата Вале до Явари, където е открито племето диваци, живеят над 10 племена.   Местните жители не са склонни да осъществяват контакт с учените и като цяло се стараят да се държат по-надалеч от цивилизацията.  ", "date": "2018.08.26", "title": "Уникално откритие! Дрон засне загадъчно племе диваци, което никога не е виждало цивилизацията (СНИМКИ/ВИДЕО)"}
{"url": "https://www.blitz.bg/intsidenti/katastrofi/ot-pirogov-s-posledni-danni-za-postradalite-pri-ada-v-svoge-chetirima-sa-mezhdu-zhivota-i-smrtta-video_news622782.html", "text": "Възрастта на пациентите е доста висока. Това не помага за тяхното състояние. Засега състоянието на всички е овладявано. Но за четирима от тях сме доста притеснени, заради травмите които имат. Това заяви професор Николай Габровски в ефира на bTV, говорейки за състоянието на пострадалите при автобусната катастрофа в Своге, прието в Пирогов. Професор Габровски също изказа благодарност на всички медици, които се борят за живота на пострадалите. Той подчерта, че има колеги, които са се върнали от отпуска, за да помагат, когато са научили за трагедията.   Говорейки още за състоянието на пациентите, той каза: \"Динамиката може да бъде много голяма . Буквално нещо във всеки един момент може да се промени\". По думите му, към момента не се налага да се дарява кръв за пострадалите.   8 човека са пристигнали в \"Пирогов\" - единият e загинал още при транспортирането, а другият веднага след като пристигна в болницата.     ", "date": "2018.08.26", "title": "От \"Пирогов\" с последни данни за пострадалите при ада в Своге, четирима са между живота и смъртта (ВИДЕО)"}
{"url": "https://www.blitz.bg/intsidenti/katastrofi/bls-izrazi-sboleznovaniya-km-blizkite-i-semeystvata-na-zaginalite-kray-svoge_news622877.html", "text": "От Столичната колегия на Българския лекарски съюз изразяват в писмо до медиите съболезнования към близките и семействата на загиналите в тежката катастрофа край Своге вчера.   По думите на д-р Асен Меджидиев, председател на съюза този тежък инцидент показа как институциите работят в тясно сътрудничеество, професионализм и незаменимостта на перфектно подготвените медици.  Благодаря на всеки колега от Спешна помощ, , колегите които поеха оцелелите, на болниците, които продължават да се борят за живота и здравето на всеки от пострадалите, пише още в писмото. ", "date": "2018.08.26", "title": "БЛС изрази съболезнования към близките и семействата на загиналите край Своге"}
{"url": "https://www.blitz.bg/intsidenti/katastrofi/ot-poslednite-minuti-sheft-na-pirogov-razkri-kolko-choveka-vse-oshche-sa-mezhdu-zhivota-i-smrtta-sled-ada-kray-svoge_news622897.html", "text": "Първо искам да изкажа най-искрени съболезнования на роднините на всички починали при катастрофата. Това заяви в ефира на Нова тв директорът на Пирогов - Асен Балтов.  \"Първите 24 часа остават критични, затова не искам да давам прогнози. Пациентите са в стабилно състояние. Може би утре сутрин ще има по-ясна информация накъде се движат като лечение и поведение. Днес бяха извършени допълнителни изследвания. Диагнозите вече са абсолютно уточнени\", заяви той.   \"Реална опасност за живота има за 4-ма от пострадалите\", завърши Балтов. БЛИЦ припомня,  че вчера, малко след 17:00 часа, автобус, пътуващ за манастир \"Седемте престола\", с 34 души, излезе от път край Своге и падна от 20 метра височина. 13 души загинаха на място, а трима на път към болнични заведения. 18 души са ранени. Сред тях е и водачът на превозното средство. Той е контактен. Няколко души все още са в критично или много тежко състояние. Хората от автобуса са били предимно пенсионери от Световрачане, има и няколко души от Божурище. Сред жертвите на трагедията е и 13-годишно дете, пътувало заедно с баба си.    ", "date": "2018.08.26", "title": "От последните минути! Шефът на \"Пирогов\" разкри колко човека все още са между живота и смъртта след ада край Своге!"}
{"url": "https://www.blitz.bg/intsidenti/katastrofi/veche-e-yasno-15-ot-zhertvite-na-uzhasa-kray-svoge-sa-ot-svetovrachane_news622899.html", "text": "15 от загиналите в катастрофата са от село Световрачане. Сред тях е и 13-годишно момче. Всички близки вече са уведомени, съобщи за БНР кметът на селото Светла Николова. Хората са се връщали от участие във фолклорен събор във Врачанско.   Въпреки твърденията на властите, че близките на пострадалите са информирани, и днес имаше хора, които търсеха изчезналите си роднини. Часове наред те чакаха новини за своите близки в пълно неведение дали са живи и къде се намират. Кметството в Световрачане беше заключено. Едва по обяд кметицата на Световрачене обяви че близките са уведомени: \"Голяма част от тях, за съжаление, имат информация още от снощи\".   По-рано днес София Кръстева от Световрачане разказа, че от снощи няма информация за сестра си, която е на 58 години:    \"Защо не кажат за хората, които са изчезнали, защото сестра ми е между тях? Няма я. От снощи нищо не се знае и е пълно затъмнение. Цяла нощ, цял ден - нищо не се знае, жива ли е, умряла ли е. Кметството е затворено. Те твърдят, че са казали на близките. Няма такова нещо. На дъщеря й не са казали, защото дъщеря й продължава да я търси и в Съдебна медицина. Моята дъщеря ходи, търси. Никой нищо не казва. Какво е казала? Защо няма списъци? Не знам в каква държава живеем наистина. Кой нормален човек ще издържи на такова нещо, не знам\".", "date": "2018.08.26", "title": "Вече е ясно: 15 от жертвите на ужаса край Своге са от Световрачане"}
{"url": "https://www.blitz.bg/intsidenti/katastrofi/medik-pristignal-pri-avtobusa-kovcheg-minuti-sled-uzhasa-navsyakde-imashe-choveshki-tela-izglezhdashe-kato-sled-voyna_news622903.html", "text": "Медикът Владимир Кръстев, който е бил сред първите лекари, пристигнали на мястото на катастрофата край Своге, разказа за ужаса, който е видял. \"Стигнахме за около 20-25 минути. Това, което аз видях беше автобус, който беше смазан. Дори не можеше да се разбере каква марка е\", заяви той пред Нова тв.  \"Около автобуса имаше човешки тела. Не знаех колко точно са загиналите като отидох. Нямаше лек случай\", добави медикът.  \"Жената, която качихме в линейката, беше на около 50 години. Беше с амнезия за случилото се, не знаеше въобще какво се случва. Такава емоция не може да не засегне психиката на когото и да било. Мястото на инцидента след трагедията изглеждаше като след война\", завършва разказа си, медикът. БЛИЦ припомня,  че вчера, малко след 17:00 часа, автобус, пътуващ за манастир \"Седемте престола\", с 34 души, излезе от път край Своге и падна от 20 метра височина. 13 души загинаха на място, а трима на път към болнични заведения. 18 души са ранени. Сред тях е и водачът на превозното средство. Той е контактен. Няколко души все още са в критично или много тежко състояние. Хората от автобуса са били предимно пенсионери от Световрачане, има и няколко души от Божурище. Сред жертвите на трагедията е и 13-годишно дете, пътувало заедно с баба си.    ", "date": "2018.08.26", "title": "Медик, пристигнал при автобуса ковчег минути след ужаса: Навсякъде имаше човешки тела, изглеждаше като след война!"}
{"url": "https://www.blitz.bg/zdrave/vazhno-za-potrebitelite-spisbk-na-proizvoditelite-na-mlechni-produkti-koito-izpolzvat-palmovo-maslo_news622590.html", "text": "Πpeз юни мeceц y нac влязoxa нoви изиcĸвaния ĸъм пpoизвoдитeлитe нa мляĸo и млeчни пpoдyĸти, paзпиcaни в пpoмeнитe нa т.нap. Hapeдбa зa xигиeнaтa нa xpaнитe и Hapeдбa зa cпeцифичнитe изиcĸвaния ĸъм млeчнитe пpoдyĸти.  C тeзи измeнeния ce въвeдe изиcĸвaнe пpeдпpиятиятa c дeйнocт в тoзи ceĸтop дa paздeлят пpoизвoдcтвoтo нa мляĸo и млeчни пpoдyĸти oт тoвa нa т.нap. имитиpaщи пpoдyĸти, cъдъpжaщи в cъcтaвa cи пaлмoвo мacлo. Cъщo тaĸa c тяx бяxa въвeдeни дoпълнитeлни дoпълнитeлни мepĸи, cвъpзaни c нaимeнoвaниятa и eтиĸиpaнeтo нa тeзи пpoдyĸти.  Cпpaвĸa пoĸaзвa, чe нaд 20 млeĸoпpepaбoтвaтeлни фиpми пpoизвeждaт тaĸивa c пaлмoвo мacлo.", "date": "2018.08.26", "title": "Важно за потребителите: СПИСЪК на производителите на млечни продукти, които използват палмово масло"}
{"url": "https://www.blitz.bg/zdrave/zdravni-novini/ucheni-obyavikha-koy-e-nay-vredniyat-dietichen-produkt_news622833.html", "text": "Според Business Insider експерт от института по превенция на онкологични заболявания е обявил кой е най-вредният продукт, който редовно се консумира по време на диета. Професор Микелс подчертава, че тази храна трябва строго да се избягва, защото рязко повишава нивата на вредния холестерол в организма. Кой е този продукт, четете в zdrave.to", "date": "2018.08.26", "title": "Учени обявиха кой е най-вредният диетичен продукт"}
{"url": "https://www.blitz.bg/layfstayl/za-damite/seksapilnata-shcherka-na-alek-bolduin-i-kim-beysindzhr-napravi-shokirashcho-intimna-izpoved-snimki-18_news622741.html", "text": "Към броят на известните личности, които събраха смелост да си признаят, че страдат от анорексия, се присъедини и дъщерята на Алек Болдуин и Ким Бейсинджър Ирландия.    Преди дни в лични си Instagram профил 22-годишното момиче направи сърцераздирателна интимна изповед. В нея тя призна за страшните неща, през които е преминала.   Не само това, но и показа потресаващи снимки.", "date": "2018.08.26", "title": "Сексапилната щерка на Алек Болдуин и Ким Бейсинджър направи шокиращо интимна изповед (СНИМКИ 18+)"}
{"url": "https://www.blitz.bg/obshtestvo/v-manastira-sedemte-prestola-shche-otsluzhat-panakhida-za-zaginalite-kray-svoge_news622757.html", "text": "В манастира „Рождество Богородично“, известен като „Седемте престола“, ще бъде отслужена панахида за загиналите в тежката автобусна катастрофа край Своге, при която загинаха 16 души. Това заяви в съобщение за медиите игуменът на манастира архимандрит Антим. Панахидата ще бъде отслужена в понеделник, 27 август, от 11 ч. в храма на братството.   Катастрофиралият автобус се е връщал от посещение в светата обител. „С голяма тъга в Господа разбрахме, че от този свят си отидоха 15 души, а други 27 са ранени. Болката ни се засилва и от факта, че час и половина преди тази ужасна трагедия те бяха наши гости.“, се казва в съобщението на архимандрит Антим.  Поднасяме нашите най-искрени и всесърдечни съболезнования на техните близки и молим Всеподателя Бога да ги прости и всели във вселенията на праведните. Наш християнски дълг е да почетем жертвите на тази трагедия с панихида, която ще бъде отслужена от манастирското братство в деня на траур (27 август, понеделник), от 11:00 часа в манастирския съборен храм. 27 август, понеделник, е обявен за ден на национален траур. 16 души загинаха, а 12 души са тежко пострадали при катастрофа на автобус близо до град Своге. Обстоятелствата около трагичния инцидент се уточняват.", "date": "2018.08.26", "title": "В манастира „Седемте престола“ ще отслужат панахида за загиналите край Своге"}
{"url": "https://www.blitz.bg/goreshtite-novini/ot-speshna-pomoshch-s-goreshchi-razkritiya-pred-blits-za-kasapnitsata-kray-svoge-napravili-sa-neshcho-nevzmozhno_news622726.html", "text": "Лекарите от Спешна помощ са действали наистина геройски след касапницата с автобус и три коли край Своге, отнела живота на 16 души. Това разкри говорителят на Спешна помощ Катя Сунгарска пред БЛИЦ. Тя опроверга изнесената от \"очевидци\" информация, че линейките са се забавили и са дошли едва след 50 минути.   \"От подаването на сигнала до пристигането им на мястото на трагедията са изминали 30 минути. Това все пак е път и е необходимо време за координиране. Тези хора са действали наистина геройски, извън границите на човешките възможности\", разкрива Катя Сунгарска.  В спасителната акция са били включени 15 линейки, цялата операция е била координирана лично от шефа на Схешна помощ д-р Георги Гелев. Той е координирал екипите на четири болници в София, където са били извозвани ранените.   \"Над 40 души от Спешна помощ са отишли на място, за да окажат помощ на ранените. Това е огромен ресурс. Много от тези 30 души, които са били ранени, са реанимирани още на място и така животът им е бил спасен. За съжаление лекарите не са могли да помогнат на другите двама ранени, които са починали в линейките на път за болницата. Пораженията от катастрофата са били прекалено тежки и те са издъхнали, независимо от усилията на лекарските екипи\", разкрива още Катя Сунгарска.  Неописуемата трагедия се разигра днес малко след 17:00 часа. Препълнен автобус е излязъл от пътя, помел е четири автомобила и се преобърнал на асфалтова площадка под нивото на пътното платно на изхода на града. По първоначална информация автобусът на фирма \"Мобилус-5\" е бил обхванат от пламъци. Загинали са 17 души, 30 са ранени.  Мира НАЙДЕНОВА, БЛИЦ    ", "date": "2018.08.26", "title": "От \"Спешна помощ\" с горещи разкрития пред БЛИЦ за касапницата край Своге, направили са нещо невъзможно..."}
{"url": "https://www.blitz.bg/intsidenti/katastrofi/tragediyata-do-svoge-niz-ot-uzhasi-s-avtobus-nay-strashnite-intsidenti-s-reysove-v-blgariya_news622715.html", "text": "Автобус с пътници, тръгнали на екскурзия от Божурище към манастира \"Седемте престола\", се преобърна в Искърското дефиле. Произшествието е станало в района между Лесков дол и Своге, на около 2 км преди града, посока от София, съобщават от МВР. На мястото веднага са изпратени екипи на полицията, Спешна помощ и пожарната. Потвърдена е смъртта на 13 души, има и много ранени. Според полицията автобусът е излязъл извън пътното платно, преобърнал се е и е паднал на площадка под нивото на пътя. По първоначална информация превозното средство е помело четири автомобила по пътя си, а преди това е бил обхванат от пламъци.        13.04.2018 г.  Пътнически автобус се преобърна в района на Вакарел. При инцидента загинаха 6 души, а 23, сред които и дете, бяха ранени. Над 14 линейки извозваха ранените до различни столични болници.     01.04.2018 г.  Катастрофа между превозващ деца автобус и лек автомобил в Севлиевско. Водачът на автобуса загива, няма пострадали деца.       22.03.2018 г.  Тежка верижна катастрофа на пътя Русе - Бяла в района на разклона за Две могили. Пострадали са шестима души. С леки наранявания са трима от пътниците в автобуса, шофьорът и детето от лекия автомобил.     08.03.2018 г.  Тежка катастрофа на пътя Видин - Монтана. Тежкотоварният автомобил, шофиран от турски гражданин, пътувал посока Видин, навлязъл в насрещното платно и се врязал челно в автобуса. На място загива шофьорът на автобуса.      06.03.2018 г.  В участъка между селата Любен Каравелово и Зорница, е възниква тежко пътно произшествие с участието на джип и училищен автобус. Двама души са загинали при инцидента. В автобуса не са превозвани деца.     25.01.2018 г.  Катастрофа между автобус и лек автомобил на Коматевско шосе в Пловдив.  Няма пострадали от инцидента. Според очевидци катастрофата става по вина на шофьора на колата     22.01.2018 г.  9 души са откарани в болница след катастрофата между трамвай и бус на кръстовището на булевардите \"Никола Петков\" и \"Цар Борис III\".     12.01.2018 г.  Катастрофа между лек автомобил и автобус в Бургас. Няма пострадали пътници, и двамата ранени са били в лекия автомобил.     10.01.2018 г.  Линейка и автобус,превозващ 40 пътници, се удрят край Омуртаг. Шофьорът на линейката, загива., сред пътниците в автобуса няма сериозно пострадали. Инцидентът става рано сутринта в района на село Камбурово. Виновен за катастрофата е шофьорът на линейката, който се движи с несъобразена скорост.     12.12.2017 г.  Двама души загиват след като автобус с работници се удря в дърво на пътя между новозагорските села Сокол и Еленево. Петима души са ранени. Жертвите на катастрофата са шофьорът на автобуса и един от пътниците.     17.11.2017 г.  При челен сблъсък между автобус и камион край село Микре загиват 9 души, а 17 са ранени. Инцидентът става при неправилно изпреварване на шофьора на автобуса.     09.11.2017 г.  Автобус, управляван от 56-годишен шофьор, се удря в лек автомобил. Ранени са двама човека от автобуса и двамата пътници в колата. Виновен за катастрофата е шофьорът на автобуса, който отнема предимството на лекия автомобил.     22.02.2017  Автобус се обръща на пътя между Владая и пътен възел Драгичево след опит да избегне удар с автомобил, чиито шофьор губи контрол над автомобила. Автобусът е пътувал с 30 души от София за Дупница. Причината за инцидента е загуба на контрол на шофьора на автомобил каращ пред автобуса.     04.05.2017  21-годишна жена загива, а други осем души са в болница след тежка катастрофа между автобус и камион край монтантското село Смоляновци.     30.06.2017  Два пътнически автобуси катастрофират на пътя Бургас - Созопол. Причината за катастрофата е ненавременно спиране на един от автобусите в района на спирка \"Моряк\".     13.08.2017  Четирима души загиват след катастрофа между автобус и лек автомобил на пътя Плевен - Ловеч.     22.12.2016  Автобус с 38 служители на общинската администрация в Лясковец се удря челно с лек автомобил край село Микре. Причината за катастрофата е неправилна маневра.     25.05.2016  Автобус с 30 учители катастрофира до Сливен. При тежката катастрофа са пострадали 16 души, но няма жертви. Шофьорът внезапно навлиза в отсрещната лента, където се движи камион и се удрят челно.     30.05.2016  Катастрофа с автобус, пътуващ по линията София - Силистра, става в близост до разклона за село Ситово, община Силистра. Десетима от пътниците, пътували в автобуса, са откарани в Спешния център на МБАЛ-Силистра, без опасност за живота.     04.07.2016  Автобус, превозващ 49 деца за лагер в курорта Св. Св. Константин и Елена, катастрофира край Търговище. Няма тежко пострадали, три от децата са откарани в болницата и след преглед са освободени.     22.08.2016  Един загива, а други 28 души са ранени, след като малък камион връхлита върху работнически автобус в прохода Боаза, край Търговище. Катастрофата става към 15,05 часа. Камион „Ивеко“, със шуменска регистрация, пътуващо в посока Варна, излетява от завой и се забива в автобус „Мерцедес”. В него има около 40 работници от кабелния завод в Търговище, които се прибират към селата си в Омуртаг и Антоново.     14.01.2015  Пиян шофьор на автобус, превозващ работници на ТЕЦ „Бобов дол“ катастрофира в Дупница. Проверка с дрегер установява, че шофьорът е карал с 1,39 промила алкохол.     24.03.2015  Мъж загива след катастрофа между автомобил и автобус на пътя Бургас - кв. „Долно Езерово“.     05.04.2014  Автобус превозващ 20 души и лек автомобил катастрофират край Павел Баня. Няма тежко пострадали.     23.05.2013  ТИР и пътнически автобус катастрофират близо до прохода Предел, край симитлийското село Градево. При инцидента са пострадали петима души, без опасност за живота.     13.07.2013  Пътнически автобус, превозващ 40 пътници, пътуващ по линията София - Кулата катастрофира в друг автобус превозващ служители на БДЖ. Причината за катастрофата е навлизане на пътническия автобус в насрещното платно. Шофьорът на пътническия автобус и един от пътниците му са тежко пострадали.     26.06.2013  Автобус и лек автомобил катастрофират на автомагистрала „Хемус“. Леката кола навлиза в изпреварващата лента и е ударен отзад от автобуса, извършващ редовен курс София - Силистра. Водачката на лекия автомобил е настанена в болница, с опасност за живота.     26.07.2013  Един човек загива при тежка катастрофа между лек автомобил и автобус, в района на село Горни Дъбник, Плевен. ", "date": "2018.08.26", "title": "Трагедията до Своге - низ от ужаси с автобус! Най-страшните инциденти с рейсове в България"}
{"url": "https://www.blitz.bg/intsidenti/mvr-s-izvnredno-zasedanie-dnes-sled-uzhasa-v-svoge_news622771.html", "text": "След извънредно съвещание в МВР днес се очаква повече информация за причините и обстоятелствата около тежката катастрофа в Своге с 16 загинали.  В различни болници са настанени 18 души, пострадали при инцидента, включително и шофьорът Григор Григоров. Автобусът, който падна в пропаст, най-вероятно не е минал на необходимия повторен технически преглед. Това показват първоначалните проверки на транспортното министерство.  Малко след 17 ч. вчера автобусът се удря в 3 коли, минава през мантинелата, преобръща се и пада върху площадка под пътя от Своге за София. В този момент вали проливен дъжд. Катастрофата е станала на 2 километра след Своге в посока София.  Автобусът е бил с 33-ма пътници и един шофьор. Собственик е „Мобилукс-5”, шофирал е собственикът на фирмата. До момента тя е била с изрядни документи.  Местните са категорични, че този участък е рисков, а настилката – некачествена. Часове наред продължи огледът на място.  Понеделник е обявен за ден на национален траур с решение на Министерския съвет.", "date": "2018.08.26", "title": "МВР с извънредно заседание днес след ужаса в Своге"}
{"url": "https://www.blitz.bg/intsidenti/katastrofi/tragediyata-v-svoge-ptyat-ostana-zatvoren-tsyala-noshch-izyasnyavat-se-prichinite-za-katastrofata-novi-snimki_news622770.html", "text": "Пътят от Своге за София остана затворен цялата нощ, докато продължава огледа на трагичната катастрофа с автобуса от Божурище, чиито жертви вече са 16, а ранените са в критично състояние. Последните загинали са откарани от мястото на инцидента, работата на екипите продължава и през нощта, предава БулФото.След извънредно съвещание в МВР днес се очаква повече информация за причините и обстоятелствата около тежката катастрофа в Своге с 16 загинали.  В различни болници са настанени 18 души, пострадали при инцидента, включително и шофьорът Григор Григоров.Автобусът, който падна в пропаст, най-вероятно не е минал на необходимия повторен технически преглед. Това показват първоначалните проверки на транспортното министерство.   Малко след 17 ч. вчера автобусът се удря в 3 коли, минава през мантинелата, преобръща се и пада върху площадка под пътя от Своге за София. В този момент вали проливен дъжд.Автобусът е бил с 33-ма пътници и един шофьор. Собственик е „Мобилус-5”, шофирал е собственикът на фирмата. До момента тя е била с изрядни документи.  Местните са категорични, че този участък е рисков, а настилката – некачествена.  Часове наред продължи огледът на място. Понеделник е обявен за ден на национален траур с решение на Министерския съвет.  Снимка: МВР  Снимка: МВР  Снимка: МВР  Снимка: БулФото  Снимка: БулФото  Снимка: БулФото  Снимка: БулФото  Снимка: БулФото  Снимка: БулФото  Снимка: БулФото", "date": "2018.08.26", "title": "Трагедията в Своге: Пътят остана затворен цяла нощ, изясняват се причините за катастрофата (НОВИ СНИМКИ)"}
{"url": "https://www.blitz.bg/goreshtite-novini/pazyat-shofora-na-avtobusa-kovcheg-kray-svoge-da-ne-se-samoubie-prvite-mu-dumi-sled-kasapnitsata-bili_news622772.html", "text": "Шофьорът на автобуса от адската касапница вчера в Своге е искал да се самоубие. Медици разкриха какво се е случило докато го вадели от автомобила и го карали към линейката, пише \"Телеграф\". Той бил изваден от машината, но бил неадекватен. Той повтарял \"Аз съм виновен, само аз съм виновен, виновен съм\", споделят медици пред изданието.  Наложило се полицаи да го пазят, тъй като искал да се самоубие и поемал цялата вина за инцидента.  Шофьорът на автобуса е и собственик на фирмата.  Загиналите към момента са 16, като 21 души са в болници. Някои от пострадалите са в критично състояние и се борят за живота си. Причините за адското меле все още не са ясни. ", "date": "2018.08.26", "title": "Пазят шофьора на автобуса-ковчег край Своге да не се самоубие, първите му думи след касапницата били..."}
{"url": "https://www.blitz.bg/obshtestvo/regioni/burgazliya-razkaza-za-strashen-uzhas-asansor-na-pasarelka-zatisna-kato-v-mengeme-men-i-bebeto-mi-snimki_news622777.html", "text": "За неподозирана, сериозна опасност за здравето на деца и граждани, използващи пешеходната пасарелка на кръговото кръстовище до хотел „Мираж”, сигнализира буден гражданин, пише Флагман.бг. Бургазлията разказа как разходката в парка на съпругата му заедно с 3-месечното им бебе била на път да се превърне в истински кошмар. „Вчера, около 10:15 ч сутринта, съпругата ми, която отивала на разходка в парка в жк „Славейков” заедно с малката Мария, използвала асансьора на пасарелката, за да се качи и премине безпрепятствено от другата страна на булеварда. В момента, в който количката е наполовина в асансьора, явно поради проблем с фотоклетката или неправилни настройки с недостатъчно време на таймера, вратата тръгва да се затваря и пристиска количката като в менгеме. Само бързата реакция на съпругата ми и късметът помагат инцидентът да се размине без никакви травми за 3-месечното ми бебе, а само с голям стрес и уплаха и за двете. Не искам да мисля какво би се случило, ако в асансьора влизаше малко дете без придружител, за да отиде да си играе в парка, примерно. Трябва ли да се случи най-лошото, за да се вземат мерки?“, пита  бургазлията.  Семейството веднага сигнализирало на дежурния телефон на Община Бургас, на който поели ангажимент да решат проблема. Бургазлиите обаче не срещнали такова разбиране от фирмата, занимаваща се с поддръжката на асансьора. Вместо да реагират светкавично и да проверят съоръжението, от „Бургас лифт“ ООД директно препратили пострадалите към Института по метеорология и хидрология.  При повторния оглед на опасния асансьор бургазлията забелязал още нещо много притеснително.  „Оказа се, че в кабината няма телефон за връзка с фирмата при аварии и заседнали хора?!?! След кратко търсене установихме, че има един единствен стикер с размери 5 на 5 см противно на всякаква логика, разположен на втория етаж от външната страна на асансьора?! Така в случай на авария и заседнали пътници няма възможност за реакция от страна на хората, което отново създава риск от инциденти. Искам да обърна внимание, защото това удобно съоръжение, улесняващо достъпа между два от най-големите бургаски комплекси, се ползва ежедневно от десетки деца, майки с колички и велосипедисти. Дано фирмата да благоволи да проведе нужната профилактика и поне сложи телефон за реакция на правилното място“, коментира бургазлията.", "date": "2018.08.26", "title": "Бургазлия разказа за страшен ужас: Асансьор на пасарелка затисна като в менгеме мен и бебето ми! (СНИМКИ)"}
{"url": "https://www.blitz.bg/obshtestvo/nikoga-ne-propuskayte-da-napravite-tova-sled-baseyn-riskuvate-da-si-lepnete-neshcho-seriozno_news622779.html", "text": "Обичате ли да седите покрай басейна, със студена напитка в ръка и с миризмата на слънцезащитен крем във въздуха. Потенето под лъчите на слънцето, е знак, че е време да влезем и да се разхладим. След няколко гмуркания се връщаме и лягаме на кърпата, за да продължим слънчевите бани. Но правим грешка!Има няколко основателни причини, да идем до душовете и да измием остатъците от басейна: химикалите могат да изсушат косата или да предизвикат сърбеж на кожата, а бактериите от водата остават по тялото ни. Но има и още нещо и то не е свързано с хлора.   \"Басетите са хлорирани\", казва д-р Таня Елиът, алерголог и интернист, специалист по кожни заболявания и имунология. \"И както хлорът (основната съставка в избелването) убива микробите и бактериите, той може да раздразни и изсуши кожата и да доведе до зачервяване, сърбеж, екзема и обриви\". Ако някога сте усещали сърбеж по кожата след излизане, това е причината. Хлорът може да има различни ефекти върху нея, някои от които да станат по-късно видими. Но, според Морган Стат, изследовател по въпросите на здравето и безопасността, рисковете не спират там. \"Хлорът е известен дразнител, който може да причини по-лоши реакции, ако имате свръхчувствителност\", казва Стат. \"Продължителното стоене в басейни може да доведе дори до рак на пикочния мехур и астма.\" Той посочва проучване, което открива връзката не само между поглъщането на хлорна вода и рак на пикочния мехур, но и съприкосновението на хлор с кожата. Разбира се, има редица фактори, които влияят върху риска от подобно сериозно заболяване. Но направете си услуга и вземете душ след плуване в басейна. За да не бъде хлорът най – голямата опасност за здравето ви това лято.  Източник: profit.bg.", "date": "2018.08.26", "title": "Никога не пропускайте да направите това след басейн! Рискувате да си лепнете нещо сериозно"}
{"url": "https://www.blitz.bg/intsidenti/katastrofi/koshmarite-na-ptya-nyamat-kray-dve-smachkani-koli-blokirakha-trafika-kray-sadovo-snimki_news622883.html", "text": "Тежка катастрофа затруднява трафика по пътя от Пловдив за Хасково. Инцидентът е станал близо до разклона за град Садово. На шосето са се ударили две коли, като едната се е обърнала и е препречила движението. Части от смачканите коли са разпилени по асфалта, съобщава „Марица“, позовавайки се на очевидци на инцидента.   Екипи на Спешна помощ и полицията са на мястото на катастрофата.  Заради инцидента на пътя се е образувало задръстване. ОЧАКВАЙТЕ ПОДРОБНОСТИ В БЛИЦ! ", "date": "2018.08.26", "title": "Кошмарите на пътя нямат край! Две смачкани коли блокираха трафика край Садово (СНИМКИ)"}
{"url": "https://www.blitz.bg/obshtestvo/regioni/tova-e-perlata-na-rodnoto-chernomorie-prez-ptichi-pogled-snimkivideo_news622882.html", "text": "Курортът със световна известност Златни пясъци е разположен сред природен парк, който е съхранен в естествения си вид и достига до морския бряг. Сред такава китна зеленина и прохлада са разположени над 100 хотела, някои от които работят целогодишно, предава 24rodopi.com. Климатът тук е много близък до средиземноморския и средната температура през лятото не надвишава 27°С. Златистата плажна ивица е дълга близо 4 км и е покрита със златист фин пясък, който е дал и името на този лазурен бряг.", "date": "2018.08.26", "title": "Това е перлата на родното Черноморие през птичи поглед (СНИМКИ/ВИДЕО)"}
{"url": "https://www.blitz.bg/zdrave/prof-todor-kantardzhiev-posochi-za-kakvo-da-vnimavame-i-ot-kde-mozhe-da-doydat-bolesti-v-blgariya_news622853.html", "text": "Трябва да се проверява здравният статус на хората, които ще работят временно в България, защото могат да пренесат заразни болести. Това каза директорът на Националния център по заразни и паразитни болести и епидемиолог проф. д-р Тодор Кантарджиев, предава \"Фокус\".   По думите му от началото на годината в област Бургас има няколко случая на внос на морбили от граждани на държави с ниско имунизационно покритие. „Първо заболяха две украинки, едната при започване на работа в туристическия бизнес в България“, посочи той. Проф. Кантарджиев обясни, че след това заболялото момиче е заразило колежката си също украинка, която не е била имунизирана.  „Един месец по-късно заболя едно дете от Русия, след идването и започването на неговата почивка в България, което подсказва, че то е било заразено в Русия, а преди месец и половина е заболял един млад мъж, който също не е от България и беше заразен преди да започне работа тук“, отбеляза той.  Според него не се допуска разпространение на болестта сред българското население. „В момента е краят на лятото и трябва да се внимава с комарите и да се вземат мерки за недопускане да ни хапят, особено децата. Тези насекоми биха могли да пренасят болести“, посочи проф. Кантарджиев.  Той допълни, че децата не трябва да се водят на места, където се знае, че има комари, като езера, площи около блата и реки. „Искам да допълня, че лятото е периодът на отпуските и хората имат повече контакти. За това трябва да се обърне повече внимание на половите контакти и предаването на болести по полов път“, уточни той.  Според него полово предавани болести са основният виновник за безплодието в българските семейства и при млади желаещи да имат деца. ", "date": "2018.08.26", "title": "Проф. Тодор Кантарджиев посочи за какво да внимаваме и от къде може да дойдат болести в България!"}
{"url": "https://www.blitz.bg/obshtestvo/khapvayte-tezi-superplodove-za-superkozha_news622795.html", "text": "Знаете ли какво е общото между ябълките, нара, бананите, портокалите, авокадото, папаята и кайсиите? Те помагат на кожата ви да бъде здрава, блестяща и да запази младежкия си вид за по-дълго време. Не е тайна, че нашите ежедневни навици, особено тези, свързани с храненето, се отразяват на състоянието на кожата. Ако искате да имате суперкожа, вижте от кои суперплодове се нуждае тя: Грозде  Без значение дали обичате да хапвате бяло или червено грозде, вкусните зрънца са богати на ресвератрол  и антиоксиданти. Ресвератролът спомага за предпазването на кожата от увреждане от ултравиолетовите лъчи и намалява риска от меланом. Също така е богат източник на витамини С, К и фолиева киселина, калций, калий и фосфор. Праскови  Ако искате кожата ви да бъде по-блестяща, хапвайте повече праскови. Сочните плодове са богати на витамини А, С, Е и К и минерали като калций, магнезий, калий, фосфор. Освен това са добър източник на антиоксиданти, които спомагат за елиминирането на свободните кислородни радикали. Ананас  Пресният ананас ще ви осигури протеини, диетични фибри, витамини А, С, К, калций, калий и фосфор. Той съдържа ензим, наречен бромелаин, който има противовъзпалителни, противоракови и заздравяващи кожата свойства. Така например, прилагането на ананас върху повърхностни изгаряния, може да помогне за отстраняване на мъртвите клетки и да ускори нейното възстановяване. Сини сливи  Сините сливи изобилстват от фибри, витамини А, К, ниацин и минерали като калций, магнезий и калий. Консумацията им в свеж или сушен вид, спомага за облекчаване на запека. Когато имате проблеми с храносмилането, кожата ви също страда и изглежда вяла. Киви  Обичате ли киви? Ако той е сред любимите ви плодове, вероятно знаете, че е богато на  витамин С, който е мощен антиоксидант, намаляващ вредите на свободните радикали.   Освен това, редовната консумация на киви насърчава синтеза на колаген, който поддържа кожата красива и млада за по-дълго време. Манго  Ако харесвате екзотични плодове, добавете към менюто си и манго. Вкусно и с месеста текстура, мангото е невероятно, когато става въпрос за подмладяване на кожата. Консумацията му ще ви осигури витамини А, Е, С и К, флавоноиди, полифеноли, бета-каротин и ксантофили. Мангото спомага за предпазването на кожата от увреждане на ДНК и възпаление. Диня  Вкусна, сочна и освежаваща! Динята се грижи не само за нашата фигура, но и за кожата ни. Тя е богата на витамини С, А, В1 и В6, каротиноиди, флавоноиди и ликопен. Не съдържа мазнини и холестерол. Ликопенът помага при изчистването на свободните кислородни радикали и предотвратява увреждането на кожата. Този плод е особено полезен за по-мазните кожи.  Източник: az-jenata.bg.    ", "date": "2018.08.26", "title": "Хапвайте тези суперплодове за суперкожа!"}
{"url": "https://www.blitz.bg/zdrave/zdravni-novini/tezi-3-khrani-shche-vi-pomognat-da-se-spasite-ot-astmata_news622812.html", "text": "Въпреки че все още астмата не се лекува напълно, тя може да бъде контролирана и овладяна с определени медикаменти. Можете да се справите с това заболяване и с помощта на определени храни.    Авокадото е  отличен избор  за хората с астма, особено за тези, чи ето заболяване е   предизвикано от консумацията на ядки . Този плод съдържа глутатион – вещество предпазващо клетките от свободните радикали. Освен това притежава мощно детоксикиращо действие.", "date": "2018.08.26", "title": "Тези 3 храни ще ви помогнат да се спасите от астмата"}
{"url": "https://www.blitz.bg/kriminalni/sbra-im-ochite-blgarski-dzhigit-schupi-kilometrazha-na-srbska-magistrala-no-mu-se-sluchi-sluchka_news622595.html", "text": "Българин е бил задържан от сръбските власти заради шофиране с непозволена скорост по автомагистралата Белград – Нови сад. Нашенецът е шофирал с 235 км/ч, предадоха местни медии, цитирани от БГНЕС.  Мъжът бил задържан недалеч от пункта за тол такси в Стара Пазова.  Той е предаден на прокурор и е глобен със 130 хил. динара, което прави 1100 евро. Мъжът е с постоянно местожителство в Германия.  Максималната разрешена скорост по магистралите в Сърбия е 130 км/ч. ", "date": "2018.08.26", "title": "Събра им очите! Български джигит счупи километража на сръбска магистрала, но му се случи случка!"}
{"url": "https://www.blitz.bg/kriminalni/gdbop-s-golyam-udar-pri-spetsoperatsiya_news622816.html", "text": "Служители на Главна дирекция „Борба с организираната престъпност“ (ГДБОП) са задържали при спецоперация трима мъже за онлайн сексуална експлоатация на деца. Това съобщиха от пресцентъра на МВР.   Реализацията е на отдел „Киберпрестъпност“ в ГДБОП и колегите им от Плевен, Габрово и Велико Търново, проведена под ръководството на прокуратурата. В рамките на проведеното разследване, осъществено под наблюдението на Районна прокуратура-Никопол, на 22 август т. г. е задържан 20-годишен от село Черковица. Установено е, че използвайки програма, създадена за мобилни устройства, в група, включваща потребители от цял свят, той е споделял файлове, съдържащи брутални сцени на сексуално насилие на деца.  За да обменят своите „колекции“, въпросните потребители са използвали кратки текстови съобщения, вкл. т. нар. “кодови думи“, и посочвали линкове в акаунтите си в Dropbox. Ден по-късно друг негов „колега по интереси“ – 43-годишен жител на Севлиево, също е задържан в рамките на проведените оперативни действия, ръководени от Районна прокуратура-Севлиево.  В хода на операцията е задържан и 39-годишен рецидивист, също от Севлиево. Мъжът е с множество криминастически регистрации - за изнасилване през 2005 г. и за извършени две блудства с дете през 2007 и 2008 г.  Според събраните данни, използвайки ресурсите на социалната мрежа „Фейсбук“, той е установил целенасочени контакти с над 300 момичета на възраст 12 и 13 години, като ги склонявал в реално време да проследяват пред камера извратените му сексуални желания. С постановление на Софийската районна прокуратура на задържания е повдигнато обвинение по чл.155 б от НК и му е наложена мярка за неотклонение „задържане под стража“ до 72 часа. ", "date": "2018.08.26", "title": "ГДБОП с голям удар при спецоперация"}
{"url": "https://www.blitz.bg/kriminalni/prestplenie/serien-piroman-zadrzhakha-v-pazardzhik_news622809.html", "text": "46-годишен мъж от Разград е задържан за поредица палежи в района на ж.к. \"Орел\", съобщиха от ОД на МВР. Сигналът за пожара е подаден около 23.15 часа на 25 август.В близост до блоковете 17, 19, 20 и 22 били запалени 7 метални контейнера за смет.  В хода на предприетите бързи издирвателни действия е установен извършителят на деянието - С.Я. от Разград. Задържан е за срок от 24 часа в Районното управление.", "date": "2018.08.26", "title": "Сериен пироман задържаха в Пазарджик"}
{"url": "https://www.blitz.bg/kriminalni/nakazanie/podivyal-plovdivchanin-schupi-prstite-na-okhranitel-oshchipal-sprugata-mu_news622881.html", "text": "Три месеца условна присъда отнесе пловдичанин, пребил охрана в магазин за плод и зеленчук в центъра на града. Причината за побоя било ощипване на съпругата на нападателя от въпросния служител на търговския обет. Екшънът се разиграл в края на миналата година. Пловдивчанка посетила магазин за плод и зеленчук в централната част на Пловдив. Дамата решила да си подбере ябълки и започнала да рови в кашона, както разместила другите касетки в магазина. До жената се приближил служител, който отговарял за подредбата на стока и за охраната на обекта. Той обяснил на клиентката, че подобни действие са забранени. Клиент и служител влезнали в пререкание, като последния ощипал жената за рамото. Възмутена дамата поискала да говори с управителя, пише  .  Пред магазина клиентката била отново уведомена от супервайзъра, че практика на магазина е клиентъг да избира само от най – горе изложената стока, без да се местят кашони с друга такава.  В същото време охранителят бил пред търговския обект, седнал на стол.  Жената платила покупките си и си тръгнала. Разстроена от постъпката на служителите, пловдивчанката разказала всичко на мъжа си. Ядосан съпругът се върнал в магазина и поискал сметка от охранителя, защо е пипал жена му, но отговор не последвал. Това разярило още повече съпруга. Той забил шут в крака на седналия охранител. Служителят паднал, а когато се опитал да се изправи, нападателят го сграбчил за якето и го метнал на желязна маса. След това започнал да го удря в лицето и тялото.  Клиентите и управителката на магазина се намесили в скандала и разтървали двамата мъже. Била повикана и полиция.  Натупаният охранител потърсил и лекарска помощ. Медиците са констатирали, че два от пръстите на ръката му били счупени.  Служителят бил гипсиран и 60 дни не можел да ходи на работа.  Година по-късно нападателят получи наказанието си. През изминалата седмица мъжът се изправил пред Районен съд – Пловдив. По време на заседанието са били разпитани множество свидетели, сред които жертвата, управата на магазина и съпругата на нападателя. Изготвена е била съдебномедицинска експертиза, в която е описано, че на пребития мъж е нанесена средна телесна повреда изразяваща се в счупване на пръстите, което е довело до болка и страдание и  временна нетрудоспособност.  Пред магистратите обвиняемият не се признава за виновен. Той отрекъл да е удрял охранителя. Подобна версия е изложила и съпругата му, но твърденията им не са били зачетени. Всички останали свидетели и видео запис от камерите доказват обратното, а именно, че агресивният мъж е нападнал служителя на магазина.  В крайна сметка съдът  го наказа с условна присъда – 3 месеца с 3 години изпитателен срок. ", "date": "2018.08.26", "title": "Подивял пловдивчанин счупи пръстите на охранител, ощипал съпругата му"}
{"url": "https://www.blitz.bg/kriminalni/prestplenie/sled-kasapnitsata-kray-svoge-plevenski-politsai-predotvratikha-golyam-koshmar-s-ptnicheski-avtobus-kray-slavyanovo_news622891.html", "text": "Водач на автобус, който превозвал пътници, е бил заловен с положителна проба “алкохол“ на пътя Русе-София. Фирмата е изпратила друг шофьор, след което пътуването е продължило. Автобус на голяма фирма е бил спрян за проверка около 13:30 часа при разклона Славяново-Пордим на пътя Русе-София, съобщават от полицията в Плевен. Проверка на водача с дрегер показала употреба от на алкохол 0,8 промила. Незабавно е уведомена фирмата, която изпратила втори шофьор на автобуса. Той също бил проверен и след отрицателна проба, продължил изпълнението на маршрута на автобуса до София, информира БНР.  Издаден е талон за кръвна проба на шофьора, чиято проба е била положителна. От ОД на МВР съобщиха, че ежедневно правят проверки и от дълго време не се е случвало да заловят автобусен шофьор с алкохол. ", "date": "2018.08.26", "title": "След касапницата край Своге, плевенски полицаи предотвратиха голям кошмар с пътнически автобус край Славяново"}
{"url": "https://www.blitz.bg/analizi-i-komentari/ekspert-skochi-na-ani-salich-zaradi-vpros-za-avtobusa-kovcheg-a-posle-obyasni-koy-e-vinoven-za-tragediyata_news622905.html", "text": "Едно и също си говорим и една и съща тема въртим. Това заяви почти карайки се бившият шеф на отдела за разследване на аварии и катастрофи Георги Илиев на Ани Салич, коментирайки по-малко жертви ли е щяло да има, ако пътниците на автобуса-ковчег са били с предпазни колани.  \"Твърде малко ми е информацията, за да кажа точно каква е основната причина за този трагичен инцидент. В 99% от случаите виновни за ПТП-то се считат  водачите на превозните средства. Пътната обстановка също влияе на поведението на водача. Тя има скрити дефекти, които зад волана не биха могли да бъдат възприети от водача\", каза експертът.  \"Учудва ме фактът, че има няколко оплаквания до държавните институции срещу фирмата изпълнител и в продължение на месеци държавата не е могла да накара тази фирма да си свърши работата както трябва\", каза Илиев.   \"Техническата експертиза не знам кога точно ще бъде готова, тъй като тя ще бъде много сложна. Ще участват много вещи лица, но съм уверен, че следователите ще стигнат до истината\", завърши експертът. БЛИЦ припомня,  че вчера, малко след 17:00 часа, автобус, пътуващ за манастир \"Седемте престола\", с 34 души, излезе от път край Своге и падна от 20 метра височина. 13 души загинаха на място, а трима на път към болнични заведения. 18 души са ранени. Сред тях е и водачът на превозното средство. Той е контактен. Няколко души все още са в критично или много тежко състояние. Хората от автобуса са били предимно пенсионери от Световрачане, има и няколко души от Божурище. Сред жертвите на трагедията е и 13-годишно дете, пътувало заедно с баба си.    ", "date": "2018.08.26", "title": "Експерт скочи на Ани Салич заради въпрос за автобуса ковчег, а после обясни кой е виновен за трагедията"}
{"url": "https://www.blitz.bg/obshtestvo/treys-grup-progovori-za-remonta-na-ptya-ot-koyto-izletya-avtobust-kovcheg_news622908.html", "text": "В официално съобщение до медиите от фирмата „Трейс Груп Холд“ АД съобщиха подробности около рехабилитацията на пътния участък в Искърското дефиле, където в събота стана тежката катастрофа, при която загинаха 16 души. \"С настоящото писмо  ще Ви информираме за дейностите, които сме извършили като водещ партньор в обединение ДЗЗД “Трейс Своге“, изпълняващо рехабилитацията, стартирала на 29.09.2011 г.\", се посочва в писмото на дружеството.   \"Ремонтните дейности включват реконструкция и рехабилитация на 23 кръстовища, 5 тунела, 2 жп надлеза и 32 мостови съоръжения, възстановяване на пътната настилка и полагане на плътен асфалт по целия участък, допълнително монтиране и подмяна на предпазни съоръжения. Трасето преминава през 13 населени места.  Цялостната рехабилитация на пътя е извършена съгласно проекта и Техническата спецификация. Изпълнението е по стандарта на инженерите консултанти  FIDIC т.нар. Червена книга. По този стандарт изпълнителят е длъжен да съгласува всичко с Инженера- Mott macdonald Bulgaria. Рехабилитацията се извърши по проект “Транзитни пътища“, чийто инструментариум не позволява на проектантите да променят вече съществуващото трасе.  Асфалтовите настилки са   изпълнени през 2014 г., това е и годината , в която пътят е пуснат за експлоатация. Пътят е пуснат в експлоатация две години преди формалното му приемане. Гаранционните срокове обаче, както е регламентирано в Наредбата започват да текат от датата на подписване на Акт 16, което се случи през 2016 г. Рехабилитацията е осъществена без да бъде спирано движението по тежкото трасе\", посочват от „Трейс Груп Холд“ АД.  От там добавят, че не могат да вземат отношение по въпроса как е поддържан пътят в този период. \"АПИ избира фирма, която да осъществява тази задача. Нашият ангажимент е единствено свързан с дефекти, които се появяват по трасето в гаранционния двугодишен срок. Установените такива, за този четири годишен период не са определящи и възпрепятстващи движението.  Длъжни сме да подчертаем, че цялото движение на тежкотоварни автомобили, след стартиране на ремонтите по АМ “Хемус“ се пренасочи през Искърското дефиле.  По цялото трасе на второкласния път има поставена вертикална сигнализация и хоризонтална маркировка, указваща ограниченията на скоростта и опасностите по старопланинския път.  Ще окажем пълно съдействие на разследващите органи\", посочват от компанията.   От „Трейс Груп Холд“ АД изказват съболезнования на семействата на хората, които загинаха в тежката катастрофа по планинския път.  \"В такива необратими ситуации, в които се отнема човешки живот, ние разбираме ценността на всяка секунда. Поклон към хората, които изгубиха живота си\", пише още в позицията на компанията.     ", "date": "2018.08.26", "title": "\"Трейс груп\" проговори за ремонта на пътя, от който излетя автобусът ковчег"}
{"url": "https://www.blitz.bg/obshtestvo/kultura/pisatelyat-khristo-stoyanov-nie-se-prevrshchame-v-ofshorna-zona-za-krazhba-i-razprostranenie-na-knigi-muzika-i-filmi_news622876.html", "text": "Писателят Христо Стоянов разказа пред БЛИЦ какво го е накарало да внесе в парламента предложения за промяна в закона за авторското право и посочи недъзите на сегашния законВие внесохте в правната комисия на Народното събрание предложения за промяна в Закона за авторското право. На какъв етап е? Какъв бе поводът?  Документът чака своя ред да бъде разгледан.  Поводът? Преди няколко години разбрах, че книгата ми „Скритият живот на една помакиня“ се разпространява в интернет, но не обърнах внимание на това.  Разбира се, опитах с търсачката на Гугъл да открия къде може да има електронен вариант на книгата, но не намерих. Докато един ден моя позната пред очите ми я свали в телефона си. Цялата книга. При това с Айесбиена, получен от  Националната библиотека за хартиеното издание на романа. Винаги съм бил против подобен тип четения. Аз лично имам електронна книга, но книгите и авторите там са закупени. Не бих си позволил да открадна книга. Всъщност, не съм безгрешен. Като млад съм взимал книги от библиотеките и не съм ги връщал, но само когато не е имало отбелязано на тях дата за взимане. Т.е., когато тези книги не са четени с години. После съм ги плащал в петорен размер. Така се „сдобих“ със „Стихотворения“ и „Сатири“ на Константин Павлов. Дори му „подарих по два-три екземпляра, защото самият той бе останал без авторски бройки. Но и това не бе кражба, защото аз ги заплащах в петорен размер, за да ги дам на деца от кръжока, който водех, да ги прочетат. Тези книги с години никой не бе докосвал, но когато ги взех за няколко месеца вече бяха прочетени от стотици. Наистина стотици. Но тука нещата не стоят така. Оказва се, че нашето законодателство не е предвидило настъпването на модерния век, така ли?  Да, на електронните четци, на книгите електронен вариант. При темповете на развитие ще се окаже, че само след година-две , че писателският занаят ще се обезсмисли. Защото писателят, за да е професионалист, трябва да разчита и на доходи от своите книги. Постепенно графоманите ще изпаднат – сега се чете всичко поради „електронен глад за книги“, но когато пространството бъде запълнено и вече читателят ще има възможност да избира – тогава  ще настъпи ужас за пишещото войнство. Но това ще бъде и краят на писателите. И не само. Постепенно цели индустрии ще бъдат закрити. Представете си колко гори няма да бъдат изсечени, колко химически фабрики за печатарско мастило ще бъдат затворени, колко предприятия за производство на хартия ще бъдат закрити… Колко работници ще трябва да се преориентират – печатници ще затворят врати… Отчитам това и не съм против навлизането на електронната книга в бита ни. Казах, аз самият ползвам електронен четец, който е далеч по-удобен от хилядите (седем хиляди тома) в личната ми библиотека. Всичко това, което притежавам като книги и прашасващи рафтове вкъщи ще мога да си го нося във вътрешния джоб на сакото. Удобство. Ще мога да правя моментални справки, вместо да се ровя из библиотеката, ще мога да систематизирам тази електронна библиотека. Няма ли да кажат сега , че вие сте срещу неизбежното ново, което идва чрез електрониката?  Някои може да останат  с впечатлението, че съм изкукуригал старчок, който се съпротивлява на новото. А, видиш ли, тези, които крадат са носителите на новите идеи. Изпълнените със страст за четене, които биват спъвани единствено от мен и, ако се променят законите според тях, нас никой вече нямало да ни чете. Дрън-дрън. Има и честни хора, които искат да си купуват книги. Но тази пандемия – защото наистина взима размери на пандемия – да се крадат книги в интернет и да се „разменят“ между други, или с други крадци трябва да спре. Всяка болест – дори и ракът – има лекарство. Това, че не е открито още, не значи, че то не съществува. Винаги идва пролет и човекът вижда кокичето, което крие лекарството против рахит… Та, когато намерих моя книга – оказа се, че и други мои книги вървят в интернет – сезирах ГДБОП. Значи имало механизми. ГДБОП веднага се задейства и само след месец най-големият сайт за български книги без авторски права бе затворен. После последваха няколко файсбук страници. Те също бяха затворени. Разбира се, някои се преобразуваха на принципа „Пременил се Илия пак в тия“ и продължиха да си разменят книги. Но го правят в „лични съобщения“. Поне българските книги. Никой от тях обаче не си задава въпроса, че преводачите също хранят семейства. Голяма част от преводачите всъщност са писатели, които се опитват да си докарат по някой лев от преводи – я за ток, я за лекарства, я за внук Какво му липсва на днешният Закон за авторското право?  Промените, които бяха направени бяха корпоративни. Сегашният Закон за авторското право е изцяло корпоративен закон, който не защитава свободния автор, а защитава няколко сдружения. Всъщност решението е в промяна на Наказателния кодекс и такива промени предложих в Правната комисия на Народното събрание. Тъй като наказуемостта за подобна кражба е ниска, под три години, съд, прокуратура и следствие не могат да изземват в момента доказателствен материал. Не искам да се впускам в подробности, но, ако се завиши този праг над пет години, тогава вече могат да бъдат прилагани и специални средства. Другият проблем е  в големия брой разпространители на интернет – около сто и двадесет фирми в момента. Айпи адресите са динамични и след известно време се губи следата дори ако си качил не книга, а детска порнография. Колкото и странно да е, това е истината. Пък и самите разпространители не са задължени да проследяват трафика . В Германия например не е така. Там нерегламентирано качване на текстове, музика и филми веднага се хваща и на другия ден вече крадецът получава своя електронен фиш за 700 евро плюс предупреждение, че следващият път ще носи наказателна отговорност.  Попадал съм в тези групи на постове със следното съдържание: „Моля ви, теглете ми книги от България и ми ги пращайте по пощата, защото в Германия е невъзможно“. Ние постепенно се превръщаме в офшорна зона за кражба и разпространение на книги, музика и филми.  И третата промяна, която трябва да бъде приета. В Наказателния кодекс има член, който казва, че ако предоставяш собствено помещение за извършване на престъпление или проституция ти носиш наказателна отговорност. Ама ние вече живеем в един виртуален свят -  т.е.  тези виртуални помещения, които се отдават във фейсбук, инстаграм, торенти и т.н. защо не бъдат припознати като помещения, отдаване за престъпна дейност. Там се извършват престъпления – крадат се книги, разпространяват се, обират се хора. Внесох предложението в Народното събрание. Говорихме с Даниел Кирилов и  слава Богу, той реши да съдейства. Защото, ако не променим нещата сега, утре просто няма да има писатели в тази страна. Савка ЧОЛАКОВА, БЛИЦ       ", "date": "2018.08.26", "title": "Писателят Христо Стоянов: Ние се превръщаме в офшорна зона за кражба и разпространение на книги, музика и филми"}
{"url": "https://www.blitz.bg/obshtestvo/regioni/lyubiteli-vodolazi-ogledakha-potnaliya-kray-sozopol-korab-i-predupredikha-che_news622917.html", "text": "Изтичането на мазут от потъналия край Созопол кораб продължава, макар и в малки количества. Според любители водолази, които днес направиха оглед, гориво има не само в резервоарите, но и в други части от плавателния съд. Водолазите от Сдружение „Приятели на морето” първи забелязват разлива в потъналия кораб. Според тях причината мазутът да излезе на повърхността е по-високата температура на водата.  „Преди три седмици имаше голям щорм – долу на 33 метра беше 9 градуса. Тогава нямаше теч на мазут. Седмица след това открихме, че тече от всички шевове”, поясни пред bTV Пламен Тодоров от сдружението.  Днес групата влезе за нов обход на кораба – теч все още има, но не толкова интензивен.  Загражденията, поставени от Морската администрация ги няма. Водолазите установяват, че гориво има и във вътрешността на кораба.  Спектрален анализ може да установи дали мазутът по плажовете е от „Мопанг”, но до сега такъв не е направен. Кабинетът е заделил 2,5 млн. лв. за справяне с проблема.  Дългосрочните прогнози показват, че от средата на седмицата морето ще е благоприятно за операцията по източването на мазут. ", "date": "2018.08.26", "title": "Любители водолази огледаха потъналия край Созопол кораб и предупредиха, че..."}
{"url": "https://www.blitz.bg/kriminalni/nakazanie/vzrastna-burgazliyka-ostavi-maloletnoto-si-vnuche-da-krade-ot-magazin-i-szhali-zhestoko_news622920.html", "text": "Баба, която е оставила малолетното си внуче да краде от магазин в ж.к.”Меден рудник”, е глобена с 1000 лева от полицай от Четвърто РУП Бургас, защото не се е „грижила за детето и е създала опасност за неговото физическо и нравствено развитие”. Интересният случай е от масивите на Районния съд в Бургас.  Между кориците по делото става ясно, че кражбата е извършена на 8 май 2017 година в магазин в ж.к.”Меден рудник”. Детето с инициали С.А.Ф., което е под 12 години, е задигнало стока, извикана е полиция, както и неговата баба, като единствен настойник в България, и млади полицай от Четвърто РУП Бургас написал акт по Закона за закрила на детето.   Наказателното постановление е безпрецедентно. До този момент не е публично известно да има глобени родители или настойници в Бургас по този параграф, пише \"Флагман\".   Бабата е с инициали В.А.Т.  – не се уточнява етнос или образователен статус в публичната част на делото, е обжалвала постановлението пред Районен съд Бургас. Магистратите са разгледали внимателно казуса и са отменили постановлението по две причини – не е трябвало актът да бъде издаван на бабата, а да се издирят родителите и състави на тяхно име. Жената не е попечител на детето официално, а само го е гледала.  Другото нарушение е, че полицията е трябвало да извести Дирекция Социално подпомагане и Агенция за закрила на детето, които единствени имат правомощия да издават постановления по този закон. ", "date": "2018.08.26", "title": "Възрастна бургазлийка остави малолетното си внуче да краде от магазин и съжали жестоко"}
{"url": "https://www.blitz.bg/zdrave/vnimanie-dami-vizhte-koi-deynosti-spirat-proizvodstvoto-vi-na-zhenski-khormon_news622815.html", "text": "Здравето на жената, както и външният й вид, са силно зависими от нивото на естроген в организма.   Разбира се, всички знаят, че с напредването на възрастта синтезът  на женския полов хормон в дамския организъм намалява. Заради това е разумно да се елиминират страничните фактори, които са най-опасните му врагове. Непрекъснатите диети Изтощителното недохранване, водещо до болезненото отслабване в името на визията, никога не дава само положителни резултати. Нещо повече – отразява се негативно на синтеза на естроген, защото това се случва в мастната тъкан, където и се съхранява. Затова индекс на телесната маса под 18,5 се смята за нездравословна норма и е сигнал, че в организма може да настъпят хормонални отклонения.", "date": "2018.08.26", "title": "Внимание, дами! Вижте кои дейности спират производството ви на женски хормон"}
{"url": "https://www.blitz.bg/obshtestvo/regioni/prodlzhava-stroitelstvoto-na-am-struma-razkopkite-ne-sa-skaptopara_news622919.html", "text": "Бъдещето на археологическите разкопки край Благоевград е решено от експерти, нищо не пречи магистралата да мине през обекта.   Продължава строителството на АМ \"Струма\", защото разкопките не са Скаптопара, съобщава БТВ.   Археологическите край Благоевград, с 32 проучени сгради са най-големите за тази година, но не ценни, за да бъдат запазени там. Археолози предполагаха, че са открили стария Благоевград, но всъщност са се объркали и това е просто един римски вилен комплекс. На свое заседанието, междуведомствената комисия не одобрява нито едно предложение в разрез със строителството на магистрала \"Струма\" и се очаква строежът да продължи възможно най-скоро.", "date": "2018.08.26", "title": "Продължава строителството на АМ \"Струма\" - разкопките не са Скаптопара"}
{"url": "https://www.blitz.bg/politika/borisov-otmenya-poseshchenieto-si-v-albaniya_news622884.html", "text": "Министър-председателят Бойко Борисов отменя посещението си в Албания заради обявения в понеделник ден на национален траур в памет на жетвите от тежката катастрофа край Своге.   Българският премиер беше поканен да участва в неформалната среща на премиерите на шестте страни от Западните Балкани за регионалната икономическа интеграция. На форума в гр. Дуръс е предвидено да се обсъжда изработването на обща визия за Стратегията за интеграция на шестте страни от региона, както и създаването и укрепването на Регионалното икономическо пространство. Освен министър-председателите, в събитието участие ще вземат еврокомисарят по европейската политика за съседство и преговори за разширяване Йоханес Хан и президентът на Европейската банка за възстановяване и развитие Сума Чакрабарти.", "date": "2018.08.26", "title": "Борисов отменя посещението си в Албания"}
{"url": "https://www.blitz.bg/intsidenti/katastrofi/maykata-na-igumena-na-manastira-sedemte-prestola-razkaza-kakvo-sa-napravili-posledno-khorata-predi-da-nameryat-smrtta-si-do-svoge_news622793.html", "text": "Майката на игумена на манастира \"Седемте престола\" архимандрит Антим, Верка разказа в ефира на bTV какво последно е направила туристическата група в светата обител преди да се качи на автобуса, който катастрофира фатално до Своге. В резултат на трагедията загинаха 16 души. Много от ранените продължават да са в критично състояние. Във возилото е имало общо 33 души. \"Само видяхме, че е група. Застанахме си на местата, а те си купиха свещички. Отидоха в черквата, запалиха и свещичките и поседяха малко. В следващия момент започнаха да си тръгват, защото екскурзоводката им каза, че трябва да тръгват\", разказва Верка.   По думите на майката на игумена, екскурзоводката казала на групата, че хората трябвало да се качват и да тръгват, защото трябвало да посетят някакво място до Искрец. \"Повечето бяха на средна възраст. Имаше мъж и жена, която едва ходеха. Те сигурно са сред загиналите. Не съм видяла в групата да има дете. \", каза още Верка.   По думите ѝ, туристите от фаталния автобус ковчег са били много смирени, въобще не са вдигали шум, като останалите групи, които идват в светата обител. \"Много ми е зле. цяла нощ не съм спала. Всичките са пред очите ми\", казва още Верка. ", "date": "2018.08.26", "title": "Майката на игумена на манастира \"Седемте престола\" разказа какво са направили последно хората, преди да намерят смъртта си до Своге"}
{"url": "https://www.blitz.bg/layfstayl/skorost/zvezdite-sred-avtomobilite-koi-sa-nay-prochutite-i-elegantni-evropeyski-koli-snimki_news622750.html", "text": "Мерцедес и Ситроен, Ферари и Астон Мартин: Европа може да се похвали с немалко култови автомобили, които и до днес будят възхищение не само у ценителите.   ", "date": "2018.08.26", "title": "Звездите сред автомобилите: Кои са най-прочутите и елегантни европейски коли (СНИМКИ)"}
{"url": "https://www.blitz.bg/lyubopitno/ti-da-vidish-govoreneto-s-nepoznati-bilo-strashno-polezno_news622868.html", "text": "Ние сме едни от най-социалните същества на планетата. Но когато се качим в асансьор, влак или градски транспорт, това се променя. Случва се нещо странно с нас – умълчаваме се и напълно игнорираме хората около себе си. И едва ли се замисляме, че така пропускаме нов шанс да се почувстваме по-щастливи, пише Obekti.bg.   Учените Николас Епли и Джулиана Шрьодер провеждат няколко експеримента, чрез които доказват, че умишлено избираме усамотението. Причината? Защото погрешно мислим, че околните не биха искали да разговарят с нас. Учените започват своето проучване с около 100 души – доброволци, намиращи се на гарата в Хоумуд, Илинойс. Разделят ги на три групи. На участниците от първата група им се казва да установят контакт с непознати, на тези от втората – да се държат дистанцирано, а на хората от третата – да спазват обичайното си поведение. Втората експериментална група е помолена да попълни анкетна карта. В нея трябвало да предположи какво ще е нивото на щастие във всяка от трите ситуации. След експеримента се оказва, че участниците от първата група се чувстват по-продуктивни и имали много по-приятно пътуване в сравнение с останалите. Разговорът на всеки от тях продължил около 14 мин. Но интересното тук е, че прогнозите, които предварително били направени от втората група, не били позитивни. Според тях, разговорите с непознати биха направили деня по-неприятен, а хората – по-непродуктивни.    Епли и Шрьодер провеждат подобен експеримент и в автобус. Прогнозите на участниците и този път се различавали от действителността и били негативни. В друго изследване, проведено в чакалня, непознатите били интервюирани след това. Те споделили, че се почувствали по-щастливи от случайния разговор. Резултатите са публикувани в Journal of Experimental Psychology. Според учените ние се затваряме, когато сме сред множество непознати, защото не разбираме последствията от ангажиране с някого, когото току-що срещаме. Погрешно приемаме, че хората не желаят да контактуват с нас, затова намираме спокойствие в усамотението си. Авторите казват, че най-добрият вариант да се счупят тези комуникативни бариери е опитът. Колкото повече разговаряме с непознати, толкова по-малко се притесняваме от тях.  Така че следващия път, когато сте в асансьора, не се взирайте в краката си, а намерете обща тема с човека отсреща. Това ще е добре за вас.", "date": "2018.08.26", "title": "Ти да видиш! Говоренето с непознати било страшно полезно!"}
{"url": "https://www.blitz.bg/lyubopitno/uti-bchvarov-ostavi-kulinariyata-na-vtori-plan-veche-zhivee-za_news622851.html", "text": "Работата не е всичко за Ути Бъчваров. Когато не е на снимки за предаването си или на кулинарно турне из страната с огромните си казани и тигани, водещият на „Вкусно” е изцяло отдаден на невръстните си щерки. Че е баща за пример, „главният готвач на БНТ” доказа и преди няколко дни, извеждайки близначките си на разходка из София, пише \"Уикенд\".  В навечерието на първия рожден ден на Ружа и Далия,  Бъчваров направи няколко тура с количката  им в градинката пред Народния театър. Докато крачеше из парка, топ кулинарят тихичко пееше на момиченцата си, а те от своя страна издаваха радостни бебешки възгласи. Когато 48-годишният актьор и водещ се поумори, седна в кафене за кратък отдих. Той си избра една от най-крайните и затънтени маси, та останалите клиенти да не смущават девойчетата му с шумните си разговори. Количката Ути остави на една ръка разстояние от себе си, а междувременно близначките бяха заспали сладко-сладко.    В заведението тв звездата си поръча само малко шише с минерална вода. По някое време звънна телефонът му, но Бъчваров предвидливо бе поставил устройството на вибрация и звукът не събуди спящите бебета. Щом изпи съдържанието на бутилката, известният готвач и шоумен скочи пъргаво от стола и забута количката към дома си.  Ути обитава просторен апартамент на ул. „Стара планина”  с майката на щерките си Мария.    Откакто миналото лято стана баща за сефте,  кулинарният спец е свалил доста от наднорменото си тегло.  Днес той няма нищо общо с грамадата, която беше преди раждането на Ружа и Далия – явно грижите за двете госпожици се отразяват отлично и на външния му вид, и на здравето му. Междувременно стана ясно, че от есента Ути вече няма да се показва като водещ на кулинарното предаване по БНТ. Бъчваров ще стои в сянка, но ще продължи да обикаля из страната. ", "date": "2018.08.26", "title": "Ути Бъчваров остави кулинарията на втори план, вече живее за..."}
{"url": "https://www.blitz.bg/svyat/lekari-napravikha-spisk-na-neshchata-koito-otkrivat-v-otverstiyata-na-svoi-patsienti_news622753.html", "text": "Учените от Държавния медицински университет в Перм са проучили какво най-често лекарите откриват в ректума на пациентите си. Както се вижда от научната разработка, в продължение на 30 години в Клиничната болница в са попаднали 40 пациенти с много странен асортимент от предмети в ануса.  Сред тези продукти (краставици, моркови, ябълки), бутилки дезодорант (което е особено опасно: аерозолът може да експлодира директно в пациента, предупреждават учените), стъклени бутилки, пластмасови бутилки, вибратори, шишарки, дървена дръжка на чук, крушка, червило.  Най-популярни са краставиците - такива били измъкнати от петима пациенти. От четирима души лекарите извадили вибратори, а от още четирима - пластмасови бутилки.  Повечето от пациентите (34 от 40) са мъже. \"Чужди тела били открити в ректума по различни причини\", се казва в проучването. \"18 мъже са ги използвали за анална мастурбация, повечето от тях са имали хомосексуални наклонности при липса на постоянен сексуален партньор\".  При една от четири жени, субектът попада в \"екстаза на перверзен сексуален контакт\". Случвало се е да става въпрос за неумело поставени клизми по вина на медицинските сестри. Превод: БЛИЦ    ", "date": "2018.08.26", "title": "Лекари направиха списък на нещата, които откриват в отверстията на свои пациенти"}
{"url": "https://www.blitz.bg/lyubopitno/dnk-to-na-astronavta-keli-se-promeni-sled-godina-v-kosmosa_news622696.html", "text": "На 1ви март 2016 година американският астронавт Скот Кели се завърна на Земята след престой от 340 дни на борда на международната космическа станция (МКС). Престоят е имал за цел да тества границите на човешката издръжливост в среда на микрогравитация. В допълнение, експериментът, известен като Изследването на близнаците, е направил сравнение със състоянието на брата –близнак на Скот, Марк Кели, който е останал през това време на Земята.След като се е завърнал на Земята двамата братя-близнаци са били подложени на множество медицински тестове, за да се установят дългосрочните ефекти, които микрогравитацията е имала върху организма на Скот Кели. Финалните резултати са разкрили, че той е понесъл промени на генетично ниво. Данните от изследванията са показали, че Кели е имал показания за възпаления. Установени са промени в неговите теломери и телеомеразата – част от хромозомната система, която е свързана с остаряването.  Той е развил намаление на плътността на костите и е имал гастроинтестинални промени. Всички те са били очаквани от учените преди експеримента.  След периода на адаптация, който е протекъл на Земята учените са измерили, че 93% от гените на Скот Кели са се възвърнали в предишното състояние. Но останалите 7% - не. Оказва се, че дългосрочния престой в условия на микрогравитация е довел при него до “дълготрайни промени в гените, които са свързани с имунната система, поправянето на ДНК, мрежи за формиране на костите, хипоксия и хиперкапния”, заключават от екипа.  Източник: Science Alert", "date": "2018.08.26", "title": "ДНК-то на астронавта Кели се промени след година в Космоса!"}
{"url": "https://www.blitz.bg/zdrave/zdravni-novini/dori-ne-podozirate-kakvi-polzi-za-zdraveto-ima-tazi-lampa_news622813.html", "text": "Независимо какви усилия полагате, за да почистите дома си, винаги във въздуха остава малко количество бактерии, опасни за организма ви, които лампите от хималайска сол могат да намалят.   Чували ли сте някога за лампите от хималайска сол? Те представляват естествени твърди образования на повече от 250 хиляди години. Те нямат нищо общо със  солта , която използваме в кухнята.  Те произхождат от Хималаите и представляват необработено, кристализирало вещество  образувало се в залежите на скалите.", "date": "2018.08.26", "title": "Дори не подозирате какви ползи за здравето има тази лампа"}
{"url": "https://www.blitz.bg/intsidenti/katastrofi/loshi-novini-za-shofora-na-reysa-kovcheg-potopil-v-krv-iskrskoto-defile_news622904.html", "text": "Шофьорът на катастрофиралия край Своге автобус ще се сдобие с обвинение. Най-вероятно той ще бъде обвинен в причиняване на смърт по непредпазливост на повече от едно лице, съобщава bTV, позовавайки се на свои източници.   Вече са установени достатъчно нарушения, за да бъде повдигнато обвинение – Григоров се е движел се с по-висока скорост, липсва задължителен технически преглед и не е уведомил Автомобилна администрация за екскурзията, както е по закон.   По-рано днес главният прокурор Сотир Цацаров съобщи, че днес ще се прецени дали и какво обвинение да бъде повдигнато на водача.  Григор Григоров, който е и собственик на фирмата, е настанен за лечение в ИСУЛ. Той е с охлузни рани и комоцио. Именно сътресението на мозъка е причина разпита му от властите да бъде отложен.  В първите минути след катастрофата мъжът търсил вина в себе си и споделил, че е изгубил управление над автобуса.  Григоров е под постоянна полицейска охрана.  От утре с разследването на инцидента се заема Националната следствена служба. ", "date": "2018.08.26", "title": "Лоши новини за шофьора на рейса ковчег, потопил в кръв Искърското дефиле"}
{"url": "https://www.blitz.bg/intsidenti/katastrofi/mertsedes-i-toyota-se-udarikha-v-plovdiv-ima-postradal-snimki_news622923.html", "text": "Два автомобила са удариха на кръстовището на бул. „България” с моста на Адата, съобщава  .  Сблъсъкът е станал между \"Мерцедес\" и \"Тойота\" със старозагорска регистрация.   След удара двете коли са излезли от пътното платно, като старозагорският автомобил се е ударил в стълб.   При инцидента има пострадал, който е откаран с линейка. Не е ясно неговото състояние.  Движението в района не е затруднено, като на място има екип на Пътна полиция.", "date": "2018.08.26", "title": "\"Мерцедес\" и \"Тойота\" се удариха в Пловдив, има пострадал (СНИМКИ)"}
{"url": "https://www.blitz.bg/intsidenti/stikhii/zapochna-se-poroy-udavi-vratsa-snimki_news622869.html", "text": "Пороен дъжд, придружен с дребна градушка, се извиха над Враца преди минути. Стихията започна с поредица от гръмотевици, с които на практика започна обявената от метеоролозите драстична промяна на времето, пише \"Конкурент\". Канализацията в града изпитва сериозни затруднения да поеме огромното количество вода, изляло се за минути над града.  \"Добре, че спря да вали, иначе щяхме да вадим лодките\"у шегуват се други в социалните мрежи.  Жълт код е обявен за четири области в Северозападна България. Предупреждението е в сила за областите Видин, Монтана, Враца и София област. След обяд и до полунощ в тези райони ще се развива купеста и купесто-дъждовна облачност. Ще има валежи, придружени с гръмотевични бури. По-значителни ще са явленията в планинските райони на областта, където количествата ще са около 20 л/кв.м.    ", "date": "2018.08.26", "title": "Започна се! Порой удави Враца (СНИМКИ)"}
{"url": "https://www.blitz.bg/obshtestvo/regioni/voennosluzheshchi-ot-sukhoptnite-voyski-unishchozhikha-nevzriven-boepripas-kray-stara-zagora_news622838.html", "text": "Военнослужещи от Сухопътните войски разузнаха, извлякоха и транспортираха за унищожаване невзривен боеприпас в село Малка Верея днес, 26 август, съобщиха от пресцентъра на Министерството на отбраната.   При почистване на сграда в необитаем имот, собственика на имота е намерил силно корозирала ръчна граната без видима маркировка.  Под ръководството на капитан Росен Росанов, боеприпасът е извлечен и транспортиран за последващо унищожаване.  Модулното формирование за разузнаване и неутрализиране на невзривени боеприпаси от военното формирование 44 200 – Стара Загора беше задействано по заповед на заместник-командира на Сухопътните войски бригаден генерал Валери Цолов след подаден сигнал от МВР.  ", "date": "2018.08.26", "title": "Военнослужещи от Сухопътните войски унищожиха невзривен боеприпас край Стара Загора"}
{"url": "https://www.blitz.bg/obshtestvo/regioni/poreden-absurd-vv-varna-zatvorikha-ulitsa-izrovikha-ya-i-snimki_news622841.html", "text": "Община Варна даде нов повод за недоволство на гражданите си с поредното абсурдно решение за ремонт. В края на работната седмица ул. „Георги Бенковски” в центъра на града беше затворена и изровена. След това работата по нея беше зарязана за два дни, предава Петел бг.Ситуацията кара живеещите в района, а и много от шофьорите, които всекидневно ползват трасето, да се питат има ли изобщо някой в общината, който да разсъждава трезво.    „Защо не почнаха ремонта в понеделник, цяла събота и неделя никой не работи тук, само създават неудобство! То малко акъл трябва, ама да ти дойде навреме”, коментира варненка, която живее на разровената и зарязана улица.  Със сигурност работата през почивните дни оскъпява ремонта, но защо тогава графикът не е променен така, че да е поне малко съобразен с интереса на хората? Отговор на този въпрос няма, а  и вероятно няма да бъде даден. „Съзнаваме, че ремонтите създават затруднения, но те са необходими за решаването на проблемите”, това е мантрата, която кметът на Варна Иван Портних повтрая всеки път, когато някой му напомни, че градът никога не е бил толкова прашен, мръсен и задръстен, колкото това лято. Гостите на града също споделят това мнение – това не е Варна, която те харесват и в която идват с удоволствие. Крайният срок за приключване на ремонта на ул. „Георги Бенковски”, както и на повечето инфраструктурни обекти в т.нар. морска столица напоследък, е неизвестен. Варненци ще чакат, когато – тогава! През това време ще дишат праха от изровения асфалт и струпаните на камари инертни материали, ще се чудят откъде да минат и ще „благославят”строителната фирма и общината. Много е вероятно обаче поне част от тях и да се замислят за кого ще гласуват на кметските избори догодина.", "date": "2018.08.26", "title": "Пореден абсурд във Варна! Затвориха улица, изровиха я и... (СНИМКИ)"}
{"url": "https://www.blitz.bg/obshtestvo/regioni/prvo-v-blits-pak-spryakha-dvizhenieto-kray-svoge-eto-kakvo-se-sluchva_news622842.html", "text": "Движението в района на Своге отново е спряно. Причината е, че разследващи са започнали повторен оглед на мястото на трагедията, при която 16 души загинаха, а 21 други бяха ранени, научи БЛИЦ от местни граждани. По думите им огледът ще продължи около 2 часа, след което движението отново ще бъде възстановено.   В момента тече извънредно съвещание на МВР, след което се очаква повече информация за причините и обстоятелствата около тежката катастрофа в Своге с 16 загинали.  Автобусът, който падна в пропаст, най-вероятно не е минал на необходимия повторен технически преглед. Това показват първоначалните проверки на транспортното министерство.  Малко след 17 ч. вчера автобусът се удря в 3 коли, минава през мантинелата, преобръща се и пада върху площадка под пътя от Своге за София. В този момент вали проливен дъжд. Катастрофата е станала на 2 километра след Своге в посока София. Автобусът е бил с 33-ма пътници и един шофьор. Собственик е „Мобилукс-5”, шофирал е собственикът на фирмата. До момента тя е била с изрядни документи.  Местните са категорични, че този участък е рисков, а настилката – некачествена. Часове наред продължи огледът на място.  Понеделник е обявен за ден на национален траур с решение на Министерския съвет.    ", "date": "2018.08.26", "title": "Първо в БЛИЦ: Пак спряха движението край Своге, ето какво се случва!"}
{"url": "https://www.blitz.bg/analizi-i-komentari/ekspert-pri-dobro-stseplenie-na-ptya-mantinelata-e-tryabvalo-da-izdrzhi-avtobusa_news622810.html", "text": "Ако е имало добро сцепление на пътя, би трябвало мантинелата да издържи катастрофиралия край Своге автобус, колкото и да е бил тежък. Това обяви в сутрешния блок bTV Любка Маринова, експерт по пътна безопасност.  В този район има много инциденти и може би мантинелата трябва да е двойна, допълни тя. Според нея пострадалите и близките на загиналите пътници ще получат обезщетения. Те имат застраховки чрез билета или договора за превоз, но те покриват само случаите на смърт и инвалидност.  „Гражданска отговорност” покрива медицински разходи и неимуществени вреди. Според Маринова след този инцидент отново възниква въпросът за задължителните колани, в момента собствениците на стари автобуси не са длъжни да слагат допълнително колани, ако няма фабрично поставени. ", "date": "2018.08.26", "title": "Експерт: При добро сцепление на пътя мантинелата е трябвало да издържи автобуса"}
{"url": "https://www.blitz.bg/obshtestvo/predi-106-godini-rusenets-e-napravil-neshcho-veliko-za-koeto-v-nashi-dni-vsichki-sa-mu-blagodarni_news622803.html", "text": "Преди 106 години, на 26 август 1912 г. русенецът Симеон Петров полага основите на българската авиация. На този ден е сформирано аеропланно отделение в армията с единствен самолет „Блерио“. Негов пилот е поручик Симеон Петров, който извършва първия полет с първия самолет закупен от България “Bleriot XXI”. С това се поставят основите на българските военно въздушни сили, пише Дунав мост.Симеон Петров е роден на 1 септември 1888 г. в Русе. Служи в 4-ти артилерийски полк в София. След конкурс е изпратен в школата на Луи Блерио за обучение на пилоти.  Той е първият авиатор в световната история, който приземява самолет със спрял двигател. По повод на това геройство френските пощи издават картичка с лика му. Участва в Балканската война, като на 7 ноември 1912 г. става първия пилот, извършил нощна бомбардировка, а на 14 март 1913 г. пръв в света лети над противникова столица -Цариград.  Така поставя началото на стратегическите действия на авиацията. Симеон Петров конструира авиационните бомби тип „Чаталджа”, изключително успешна конструкция. Впоследствие чертежите са предадени на Германия и така бомбата е използвана от Централните сили до края на Първата световна война. През войната Симеон Петров е началник на II-ро аеропланно отделение.  След войната Петров се занимава с внос на спортни стоки и най-вече велосипеди, разказва TVN . Водач е на българския колоездачен отбор на Олимпийските игри в Берлин през 1936 г. През 1938 г. създава дружеството „СИМОНАВИЯ“ (от СИМеОН АВИАтора), което първоначално внася грамофонни плочи от Франция, а по-късно организира производството им в България. Марката на плочите е „Орфей“.  Дружеството записва повече от 5000 плочи, които са основа на репертоара на Радио София. През 1947 г. дружеството „СИМОНАВИЯ“ е национализирано и е преименувано „Балкантон“. Самият Петров става работник-бобиньор в софийския Силнотоков завод.  Умира, забравен от всички, през 1950 г. в София. ", "date": "2018.08.26", "title": "Преди 106 години русенец е направил нещо велико, за което в наши дни всички са му благодарни"}
{"url": "https://www.blitz.bg/goreshtite-novini/ogled-pokaza-frapirashchi-neshcha-v-rayona-na-katastrofata-mantinelata-e-kato-vaflena-korichka_news622802.html", "text": "„Когато стане такава трагедия, не трябва да се бърза със заключенията и обвиненията. Има много неизвестни. Още в началото на август получихме множество сигнали от граждани за тази пътна отсечка, че е проблемна. 2016 г. тя е ремонтирана и са дадени десетки милиони лева”, обясни за Нова тв Богдан Милчев от Института за пътна безопасност.  „Огледът на нашите експерти показа фрапиращи неща. Започнахме комуникация с Регионалното министерство и изпратихме становище до министъра с приложени снимки. Такива проблеми има по цялата страна”, каза още Милчев. След тежкия инцидент е сформиран екип от Института за пътна безопасност с представител от Австралия с дрон. Ще се направи обследване не само на пътя, а и на цялата катастрофа.  „Ще излезем с независимо и безпристрастно разследване на цялата катастрофа и ще информираме медиите за това”, каза още Богдан Милчев.  „Когато на такъв тежък инцидент няма експерти, а има политически лица, които от няколко години се занимават с пътна безопасност между другото, тогава сме свидетели на такива парадокси”, на мнение е той.  „Видяхме, че тази мантинела е като някаква вафлена коричка. Най-вероятно тя просто е била поставена, за да може да бъде приет пътят. Пропускаме много важен факт, а именно, че пътят е част от една система и тя се нарича човек-път-автомобил. Неслучайно човекът е поставен на първо място, защото той е в състояние да покрие част или всички останали недостатъци, за да се избегне катастрофа”, коментира от своя страна Красимир Георгиев от Асоциацията за квалификация на автомобилистите.  ", "date": "2018.08.26", "title": "Оглед показа фрапиращи неща в района на катастрофата, мантинелата е като вафлена коричка"}
{"url": "https://www.blitz.bg/intsidenti/katastrofi/uzhas-sled-katastrofata-do-ksno-snoshchi-khorata-ot-svetovrachane-trsyat-blizkite-si-no-informatsiya-nyama-video_news622787.html", "text": "Голяма част от пострадалите при автобусната катастрофа в Своге са от Световрачане. Цяла нощ близките им прекараха в кметството на селото,. за да научат нещо повече за своите близки. Съставен е списък на участвалите в екскурзията. \"Звъни по болниците, по МВР, събираме всякаква информация, каквото имаме\", каза кметицата на Световрачане Светла Николова, предава Нова телевизия. По данни на bTV седем от загиналите при катастрофата са от Световрачане.   От администрацията на кметицата казаха, че все още не разполагат с информация за всичките пътували.   \"Майка ми се обади, каза ми, че след малко ще пеят. Днес не ми беше добре\", сподели дъщеря, която търси майка си.   \"Постоянно звъня на спасителите, някой нещо да каже, обаче никой не вдига\", казва друга жена, която търси информация за свой близък, участвал в катастрофата.   Пътуването е организирано от местния пенсионерки клуб и списъкът е в автобуса. \"Всичко е било много хубаво, когато сме ходили\", разказва жена за организацията на екскурзиите на \"Мобилус 5\". Известно е, че е имало хора от Войняговци и Кубратово, сред тях е имало и едно дете.      ", "date": "2018.08.26", "title": "Ужас след катастрофата: До късно снощи хората от Световрачане търсят близките си, но информация няма (ВИДЕО)"}
{"url": "https://www.blitz.bg/obshtestvo/arkhimandrit-antim-dulev-bog-da-prosti-zaginalite-byakha-nashi-gosti_news622786.html", "text": "Бог да прости загиналите! Само час и половина преди това бяха наши гости! Съболезнования на семействата на загиналите! Това написа в личния си профил си във фейсбук Архимандрит Антим Дулев, игумен на Осеновлашкия манастир след катастрофата край Своге.   Хората, загинали и пострадали при тежката катастрофа, са посетили манастира по-рано през деня вчера.   Припомняме, че вчера около 17 часа автобус се вряза в три коли и се преобърна край Своге. Загиналите към момента са 16, като 21 души са в болници.  Някои от пострадалите са в критично състояние и се борят за живота си. Причините за адското меле все още се изясняват.    ", "date": "2018.08.26", "title": "Архимандрит Антим Дулев: Бог да прости загиналите, бяха наши гости!"}
{"url": "https://www.blitz.bg/goreshtite-novini/3-prekrasni-imena-tryabva-da-pocherpyat-dnes-pochitame-znaten-i-bogat-chovek-ot-vremeto-na-imperator-maksimian_news622773.html", "text": "На 26 август православната църква почита паметта на Светите мъченици Адриан и Наталия. Те са живели по времето на император Максимиан, който останал в историята с жестоки гонения срещу християните. Легендата разказва, че войниците на Максимиан намерили в една пещера 23 човека, които твърдо отстоявали своята вярва, войниците ги вързали и отвели при Максимиан, който опитал всичко за да ги склони да се откажат - закани, мъчения и жестоки изтезания.  На изтезанията станал свидетел Адриан, един на преторията, знатен и богат човек, близък с императора. Той бил езичник и много се впечатлил от необяснимото за него търпение на християните.  Адриан започнал сам да ги разпитва какво ще получат от своя Бог за тяхното страдание. В разговора с мъчениците, Божията благодат се докоснала до добрата душа на Адриан. Слушайки ги, той разбрал божествената истина, казал на писарите като записват осъдените на смърт да запишат и неговото име, заедно с имената на мъченици, защото и той повярвал в техния бог Христос и с радост искал да умре за него. Тази постъпка не останала ненаказана - императорът заповядал да го оковат във вериги и да го отведат в тъмница, където били затворени останалите мъченици.  Адриан имал млада жена - Наталия, която изповядвала християнството. Когато научила за мъченията, на които бил подложен мъжът ѝ, тя побързала да отиде при него в тъмницата, за да му даде сили. Тя прислужвала на мъчениците, грижела се за християните, а скоро след кончината на мъжа си и тя се споминала, като заспала вечния си сън до неговия гроб. На 26 август имен ден празнуват всички, които носят името Адриан, Адриана, Наталия.", "date": "2018.08.26", "title": "3 прекрасни имена трябва да почерпят днес, почитаме знатен и богат човек от времето на император Максимиан"}
{"url": "https://www.blitz.bg/obshtestvo/kultura/prochutiyat-blgarski-khudozhnik-nikola-manev-e-pochinal-v-parizh-sled-mozchen-udar_news622766.html", "text": "Именитият български художник Никола Манев почина в събота вечерта в Париж след боледуване, съобщава БТА ро информация от сина му Александър Манев.  В четвъртък художникът не се почувствал добре и тръгнал без придружител към болницата. На входа на болницата той припаднал пред лекарите с мозъчен инсулт, поясни синът му Александър. По думите му смъртта е настъпила в 22,15 ч. (бълг. време).  Никола Манев ще бъде погребан в България, съобщават още от семейството му.  На 28 август творецът трябваше да навърши 78 години.   Никола Манев е отрасъл в Чирпан, където в началото на новото хилядолетие създаде художествена галерия “Никола Манев”. Разположена е в стара възрожденска къща, построена през 1867 г. в горната махала на Чирпан в типичен пловдивски архитектурен стил от средата на ХІХ век със симетрично разположени вътрешни помещения.  През 2000г. художникът купува къщата и я дарява на общината. По негово настояване тя е реставрирана и превърната в галерия. При откриването й, Никола Манев дарява 20 от най- известните си творби, с което постави началото на нейния фонд.  Освен постоянната експозиция с творби на известния художник, в галерията е експонирана сбирка от кристали дарени от г-н Илия Делев - българин живеещ в Бразилия. Периодично се организират прояви съвместно с Общинска художествена галерия. Основен приоритет на галерията е даване на допълнителен тласък на културния живот в града и стимулиране работата на местните творци.     На въпросите кой ходи в Чирпан Манев отговаря следното: Тук на тази черна, хубава, магична земя е роден най-големият поет на България Пейо Яворов. И всеки трябва да стори тук поклон.  Своя хъс пък обяснява с чирпанската кръв в жилите си. \"Ако й се направи анализ под микроскоп, убеден съм, че там ще има 30 на сто повече червени кръвни телца, отколкото във всеки друг човек. Чирпан, това е българската Сицилия\", разпалено обяснява творецът, който живее и работи в Париж.  Бил съм в много страни - цяла Европа, Америка, Африка съм обиколил, но винаги в сърцето ми е земята на Чирпан, като мистично видение... Това е моята рехава горичка, която винаги е била пред очите на Майстора. Този чернозем край града, пресекох само тази година 20 пъти. Имам чувството, че земята е от шоколад, имам желание да сляза от колата и да ям от нея. Във Франция и Холандия земята няма тоя цвят.        Художествената галерия \"Никола Манев\" в Чирпан  Аз обичам Франция, не мога без нея, в Холандия са децата ми, но в българската земя има нещо толкова топло, толкова южно, че съм страшно щастлив дори когато си я представям. Някои викат: тоя е луд, какво гледа тия стърнища, тия кози... А на мен това ми е храната, това ми е Лувърът, това ми е Версай, тук ми е силата.   И си казах, ще си продам и последната риза, но тази къща, която аз обичам от детските си години, тази къща ще бъде моя, колкото и пари, каквато и жертва да направя. А бяха много пари, струваше 28 000 долара. Къщата беше пред разруха. За ремонт трябваше да се дадат горе-долу още толкова.   След 6 месеца дълги разговори с мои колекционери и приятели, тъй като аз пари нямам, моите пари са в картините, успях да ги запаля с идеята. Направих това дарение, понеже съм убеден, че любовта няма нужда от думи, а от доказателства.  На България не бива да обръщаме гръб, а да тръгнем с лице към нея. Много българи я загърбват - викат, мани я тая загубена страна, отиват в чужбина и мигновено я забравят. Аз не търся слава, нито искам да ми ръкопляскат. Честен кръст, правя го, защото дълбоко съзнавам, че всеки трябва да направи нещо за своята родина, и то да го направи с кеф. ", "date": "2018.08.26", "title": "Прочутият български художник Никола Манев е починал в Париж след мозъчен удар"}
{"url": "https://www.blitz.bg/goreshtite-novini/kray-na-lyatoto-nimkh-km-ban-obyavi-mnogo-mrachna-prognoza-za-polovin-blgariya_news622768.html", "text": "Днес ще е предимно слънчево. Около и след обяд над западните и централните райони ще се развива купеста и купесто-дъждовна облачност и на места там ще има краткотрайни валежи с гръмотевици. Ще духа слаб, в Източна България до умерен югоизточен вятър. Максимални температури, предимно между 31° и 36°, за София около 30°. Това съобщи дежурният синоптик Боряна Маркова от Националния институт по метеорология и хидрология (НИМХ) при Българската академия на науките (БАН).   По Черноморието ще бъде слънчево. Ще духа слаб до умерен вятър от изток-югоизток. Максималните температури ще са 27-29°. Температурата на морската вода е 26-27°. Вълнението на морето ще е около 2 бала.  В планините преди обяд ще бъде слънчево, но около и след обяд отново ще се развива купеста и купестодъждовна облачност и на много места ще има краткотрайни валежи с гръмотевици. Ще духа слаб до умерен юг-югоизточен вятър.  Максималната температура на височина 1200 метра ще е около 25°, на 2000 метра – около 17°. Атмосферното налягане ще бъде по-ниско от средното за месеца и през деня още ще се понижи.  ", "date": "2018.08.26", "title": "Край на лятото? НИМХ към БАН обяви много мрачна прогноза за половин България!"}
