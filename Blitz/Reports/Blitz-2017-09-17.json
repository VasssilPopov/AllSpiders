{"url": "https://www.blitz.bg/svyat/trmp-se-okaza-prav-politsiyata-e-bila-zadrzhala-atentatora-ot-london-dve-sedmitsi-predi-ogneniya-ad-no-posle-go-e-pusnala_news544191.html", "text": "18-годишният, задържан от полицията по подозрение в това, че е заложил бомбата в Лондонското метро, е бил също задържан две седмици преди атентата, при това точно на същата метростанция, в която избухна адската машина, но после е бил освободен. Това разкриха съседи, живеещи в близост до къщата убежище, която е приемала бежанци и е нея е живял джихадистът, пише в. \"Дейли Мейл\".\nТийнейджърът, който бе задържан при опит да напусне страната в пристанището на Доувър, се смята за „проблематично приемно дете“, което е било отгледано от двойката британски самаряни Пенелопи Джоунс (71) и съпруга ѝ Роналд.   Пени и Рон са награждавани от кралицата \nСерена Барбър, която познава от години двойката и живее до тях, разказва: „В момента при тях има две момчета, и двамата са чужденци. Единият е много тих и мил, другият, който е на 18 години, е ужасен.“. „Знам, че преди около две седмици той е бил арестуван от полицията в метростанцията „Парсънс Грийн“. Не знам за какво. Той бе върнат на Пени и Рон. След това Пени каза, че ще ѝ се наложи да спре да се грижи за него, че повече не може да го издържа“, каза още тя. \nРазкритието бе направено, след като президентът на САЩ Доналд Тръмп заяви в Туитър,  \nОт полицията заявиха, че „въпросът остава отворен“ относно възможността атентатът да е организиран от повече от един човек.   \nВчера в Сънбъри он Темз полицията проведе акция в дом във връзка с атаката. Това бе домът на Пенелопи и Рон, които са отдали живота си на грижите за деца, останали без родители. Двойката самостоятелно е отговорна за отглеждането и възпитанието на 268 деца. \nПолицаите нахлуха в дома около шест часа след новината, че за атентата има задържан заподозрян, който се е опитал да напусне страната през пристанището в Доувър. \nБлизък приятел на пенсионерите Пени и Рон каза, че двойката, която е силно уважавана в квартала заради добрите си дела, „са били вече на ръба“ с тийнейджъра. \nОколо 60 души бяха евакуирани от разположена до къщата им сграда. По думите на местните полицаите са намерили експлозиви в градината на къщата на Пени и Рон. Предполага се, че двойката не е имала никакво понятие какво се е случвало в техния имот. Превод и редакция: БЛИЦ \n", "date": "2017.09.17", "title": "Тръмп се оказа прав! Полицията е била задържала атентатора от Лондон две седмици преди огнения ад, но после го е пуснала"}
{"url": "https://www.blitz.bg/svyat/nelepo-uvolnikha-amerikanka-zaradi-menstrualniya-y-tsikl_news544101.html", "text": "Американка съди бившия си работодател, който я е уволнил заради \"непредсказуеми симптоми на менструация\". Това пише The Washington Post.\nАлиша Коулман работи като оператор на тел. 911 година в продължение на 10 години, но тя била дискриминирана от работодателя. \nСлед това жителката на щата Джорджия обжалвала пред организацията ACLU, която се съгласява да помогне на уволнената жена. Изявлението на съда пояснява, че решението на компанията нарушава Закона за гражданските права. \nПредставители на ACLU отбелязват, че работодателите не трябва да имат претенции относно \"женските тела\" и \"менструалния цикъл\". Превод и редакция: БЛИЦ \n", "date": "2017.09.17", "title": "Нелепо! Уволниха американка заради менструалния й цикъл"}
{"url": "https://www.blitz.bg/lyubopitno/evrika/farenkhayt-i-tselziy-podredikha-gradusite_news544170.html", "text": "\n Днес не можем без прогнозата за времето, в която най-подробно ни информират какви температури да очакваме през деня. Не много отдавна обаче хората не само че не са имали прогнози, но дори и не са знаели колко точно са градусите навън. Просто не са можели да ги измерят. Затова, за да изразят степента на студа или топлината, са сравнявали с други неща. Доста по-поетично е например да кажеш, че дървото и камъкът се пукат от студ, вместо че навън е минус 20 градуса. Изразите си съществуват и до днес, но са само за стилистични упражнения, пише obekti.bg. \n Съвременния термометър дължим на много научни експерименти. Най-значими сред тях са опитите на двама големи изследователи, които са дали и имената си на двете скали, използвани днес – германеца Даниел Габриел Фаренхайт и шведа Андерс Целзий. И двамата работят почти по едно и също време - в първата половина на 18. век. \n Даниел Габриел Фаренхайт е роден през 1686 г. в полския град Гданск в семейството на богат германски търговец. Той е най-голямото от пет деца. Когато е на 15 години, и двамата му родители умират в един и същи ден - на 14 август 1701 г., след като са яли отровни гъби. Даниел е изпратен в Амстердам, където започват да го обучават за търговец. Момчето обаче се интересува от съвсем друго – от все по-популярните научни инструменти и тяхното конструиране, и много скоро зарязва търговията. \n Около 1707 г. започва да обикаля най-големите пазари за такива инструменти в Европа. Посещава майстори в Берлин, Дрезден, Лайпциг, Копенхаген. Отива дори до Гданск, където все още живее брат му. Установява се в Хага и започва да работи като стъклодухач. В същото време майстори барометри, алтиметри и термометри. \n Фаренхайт създава термометри от 1714 г., \n като е първият, който използва в тях живак. \n При по-ранните термометри, конструирани от Галилео Галилей и от френския физик Гийом Амонтон, била използвана смес от алкохол и вода. С повишаването на температурата алкохолът се разширява и нивото на сместа в термометъра се покачва. Тези уреди обаче не били особено точни, тъй като показателите им много бързо се променяли със смяната на налягането във въздуха. \nУспехът на Фаренхайт се дължи на това, че създава метод, с който да пречиства живака. Така сребристият метал се покачва и смъква вътре в термометъра, без да полепва по стъклените му стени. Оказва се, че живакът е идеалното вещество за отчитане на температурата. Той увеличава обема си много по-плавно от алкохола и с него е възможно да се отчитат много по-високи и съответно по-ниски температури. \n Втората стъпка, която прави ученият, е да избере фиксирани ниска и висока точка за създаването на скала на температурата. В началото на 18. век е общоприето за висока точка да се избира температурата на човешкото тяло, а за ниска – температурата на замръзване на смес от лед и сол. Тогава се смятало, че това е най-ниската температура, постижима в лабораторни условия. Такава била и скалата на германския учен Клаус Рьомер, когото Фаренхайт посещава през 1701 г. Рьомер фиксира температурата на кръвта в човешкото тяло на 22,5 градуса, а точката на замръзване на чистата вода – на 7,5 градуса. \n Когато Фаренхайт създава своята схема, той подражава на Рьомер при определянето на фиксирани точки. Заради по-точния живачен термометър обаче успява да раздели всяко деление на 4. През 1724 г. Фаренхайт пише научна статия, в която официално представя скалата си.  \n Тя има три фиксирани точки. \n Най-долната съответства на най-ниската измерена температура през зимата на 1708-1709 г. в Гданск. По-късно Фаренхайт успява да я постигне със смес от лед, вода и амониев хлорид. Това се приема за нула градуса по Фаренхайт. Втората точка е избрана, когато термометърът е поставен в спокойна вода, която започва да замръзва на повърхността. Това е 32 градуса по Фаренхайт. Третата калибрираща точка е фиксирана на 96 градуса и е свързана с температурата на човешкото тяло, след като термометърът се постави в устата или под мишницата. \nФаренхайт отбелязва, че живакът кипи при 600 градуса по неговата скала. По-късно други изследователи показват, че водата кипи на около 180 градуса над точката на замръзване. След време скалата е предефинирана, така че разликата между точките на замръзване и кипене на водата да е точно 180 градуса, тъй като тази цифра била много по-удобна за работа. Заради тази промяна нормалната човешка температура по тази скала днес се смята за 98,6 градуса. \n Термометрите на Фаренхайт са много популярни за времето си. Освен че използва живак, ученият въвежда в употреба стъкленици с цилиндрична вместо с кръгла форма. Той ревниво пази тайната на направата на термометрите си и подробности за процеса стават известни чак след 18 години. \n От 1718 г. Фаренхайт чете лекции по химия в Амстердам. Посещава Англия през 1724 г. и същата година е избран за член на Кралското общество, което обединява научния елит в страната. На 16 септември 1736 г. изследователят умира в Холандия на 50-годишна възраст. Погребан е в Хага. Ученият работи до последния момент от живота си, като \n малко преди смъртта си подава иск за патент за машина, \n която изпомпва вода от дренираната почва в участъците в Холандия, които са под морското равнище. \n Колкото и да е популярна в Европа, скалата на Фаренхайт е лишена от строга формална логика и поради това постепенно е изместена от тази на Целзий. За ненаучни цели градусите по Фаренхайт все още се използват в САЩ и в някои други страни като Белиз. Използват се понякога и в Канада и Великобритания. \nКонкурент на Фаренхайт в отчитането на градусите се оказва шведският астроном, математик и физик Андерс Целзий, живял от 1701 до 1744 г. За краткия си жизнен път развива блестяща научна дейност и дава името си на една от най-ефикасните скали за измерване на температурата. Роден е в шведския град Упсала в лютеранско семейство. Баща му Нилс Целзий е професор по астрономия. Единият му дядо, Агнус Целзий, е математик, а другият - Андерс Споле – астроном. Логично е младият Андерс Целзий да избере научната кариера. Още от малък той е много талантлив математик. Следва в Университета на Упсала, където баща му чете лекции. През 1730 г. младият Целзий също става преподавател по астрономия там. \n Първият труд на Целзий е метод за определяне на разстоянието от Земята до Слънцето. В ранните години изследва северното сияние и е първият учен, който предполага връзка между него и промените в магнитното поле на Земята. \n В началото на 30-те години на 18. век Целзий пътува често из Европа. Посещава повечето големи обсерватории в Германия, Италия и Франция. В Париж той \n настоява за измерване на кривата на меридиана, минаващ през Лапландия. \n През 1736 г. Целзий участва в научна експедиция, организирана с тази цел от Френската академия на науките. Пътуването доказва теорията на Исак Нютон, че Земята има елипсовидна форма, леко сплесната при полюсите. \n Участието на Целзий в експедицията прави голямо впечатление на шведското правителство и \nму помага много да убеди властите да дадат средства за построяването на съвременна обсерватория в Упсала. Ученият успява с проекта си и открива обсерваторията през 1741 г. Тя е оборудвана с уреди, купени при дългите му пътувания в чужбина. \nПо-късно Целзий става първият учен, който извършва и публикува резултати от добре подготвени експерименти, чиято цел е да се дефинира международна температурна скала на научна основа. В една от статиите си описва експерименти, с които проверява теорията си, че точката на замръзване на водата е независима от атмосферното налягане. При експериментите си той установява и зависимостта на точката на кипене на водата от налягането, като тази зависимост е формулирана изключително точно дори според съвременните научни стандарти. \nУченият предлага температурната скала с неговото име в статия до Кралското общество на науките в Упсала. \n Неговият термометър е обърнат – \n точката на замръзване на водата е 100 градуса, а точката на кипене - 0 градуса. Първоначално Целзий нарекъл термометъра си „Сентигрейд” – от латинското название „сто стъпки”. Години наред след това хората го наричат просто „шведския термометър”. \n През 1745 г., една година след смъртта на учения, скалата му е обърната от шведския ботаник Карл Линей за по-практични измервания в неговите парници. Първият съвременен документ, който показва използването на скалата на Целзий, е именно на Линей от 16 декември 1745 г. В него обяснява каква трябва да е температурата в оранжерията на ботаническата градина на Университета на Упсала. \n Заниманията на Целзий са разностранни. Той прави и много географски замервания за общата карта на Швеция и е един от първите, които забелязват, че голяма част от Скандинавския полуостров бавно се надига над морското равнище. През 1725 г. Целзий става секретар на Кралското общество на науките в Упсала. Той е и един от основателите и първи членове на Кралската шведска академия на науките в Стокхолм. \n Талантливият учен работи едновременно над много задачи, има открит характер и поддържа връзки с много колеги и приятели. На 25 април 1744 г. обаче умира само на 43 години от туберкулоза. Той е започнал много научни проекти, но успява да довърши малко от тях. Сред документите му има и ръкопис на научнофантастичен роман, част от действието на който се развива на звездата Сириус. \n \n", "date": "2017.09.17", "title": "Фаренхайт и Целзий подредиха градусите"}
{"url": "https://www.blitz.bg/svyat/krv-i-trupove-sled-moshchna-eksploziya_news544173.html", "text": "\n Най-малко четирима души загинаха и 14 бяха ранени при бомбен атентат в град Хост в Афганистан. Експлозивът бе взривен на пазара в града, уточни телевизия \"Толо нюз\". \nСпоред местни медии взривът се е случил в подземната част на пазара „Хамам“. \n Според директора на отдела за здравеопазване на града Хабиб Шах Ансари жертвите са 4, докато ранените 14. Той добави, че всички ранени получават медицинска помощ. \nЗасега нито една групировка не е поела отговорност за терористичния акт. \n", "date": "2017.09.17", "title": "Кръв и трупове след мощна експлозия!"}
{"url": "https://www.blitz.bg/svyat/imalo-bomba-v-samoleta-na-british-erueyz_news544174.html", "text": "\n Самолетът на „Бритиш Еъруейз”, който бе принудително свален на земята в Париж, е бил заплашен от терористична атака. Машината е била заобиколена от полиция и пожарникари. Самолетът е бил евакуиран, а багажите им са били претърсени. \n Смята се, че сигнал за бомба е бил подаден по телефона.  \n Кучета са претърсвали куфарите на пътниците за взривни устройства. \n \n", "date": "2017.09.17", "title": "Имало бомба в самолета на \"Бритиш Еъруейз\"?"}
{"url": "https://www.blitz.bg/svyat/britanski-klimatolozi-idvashchata-zima-shche-bde-nay-studenata-za-poslednoto-stoletie_news544070.html", "text": "Британски учени заявиха, че задаващата се зима ще бъде най-студената за последните 100 години, съобщават английски медии.\nСпоред специалистите, Земята е встъпила в нов климатичен цикъл, който ще бъде съпроводен с понижение на слънчевата активност. \nЗа последен път такова явление се е наблюдавало през 1950 г. \nЕкспертите по климатология съветват жителите на Европа да се запасяват с топли дрехи, тъй като още от  средата на октомври ще започнат рекордно ниски температури. Превод: БЛИЦ \n", "date": "2017.09.17", "title": "Британски климатолози: Идващата зима ще бъде най-студената за последното столетие"}
{"url": "https://www.blitz.bg/layfstayl/ptuvane/v-koy-aziatski-grad-da-otidem-mesets-po-mesets_news544177.html", "text": "\n Една от ключовите части от самото пътуване е планирането. Правилното разграфяване на ваканцията – настаняване, свободно време, бюджет и т.н., гарантира прекрасни спомени, пише profit.bg. \nНе всеки сезон обаче е подходящ за пътуване, особено когато дестинацията е непозната и далечна. \n В следващите редове ще ви посочим 5 азиатски града и най-удачното време за посещаването им: \n Тайпей, Тайван \n Най-доброто време за посещение: април - ноември \n През април в Тайван е късна пролет. Това означава, че ще имате сухо време, но не и прекалено влажно. Климатът ще е топъл, но не толкова горещ, колкото през летните месеци. \n Тайпей е познат с уличната храна. Затова задължително отделете време, за да вкусите от специалитетите. \n Хонконг \n Най-доброто време за посещение: октомври - декември \n Хонконг е популярен сред туристите целогодишно. Ние препоръчваме да посетите града в периода между октомври и декември. Тогава тълпите не са така гъсти, а климатът е приятелски настроен. \nОпитайте се да пропуснете първата седмица от октомври, тогава е много натоварено. Местните празнуват своя национален ден. \n Макао \n Най-доброто време за посещение: септември - декември \n Макао е на един час път с ферибот от Хонконг. Двата града споделят едно и също време, през което може да се насладите на приятна почивка. Задължително си вземете пуловер, тъй като вечерите стават доста студени през есента. \n Шанхай \n Най-доброто време за посещение: март - май \n Посетете Шанхай през този период, за да усетите пролетта по тези ширини. Избягвайте юни, юли и август – тогава напливът от туристи е невероятно голям. \n Сеул \n Най-доброто време за посещение: март – май \n Този град е популярен с красивата си пролет, благодарение на цъфтящите черешови дървета. \nПрез посочения период времето е приятно, докато през септември, октомври и ноември предлагат относително по-ниски разходи за настаняване, сравнено с останалите месеци от годината. \n", "date": "2017.09.17", "title": "В кой азиатски град да отидем месец по месец"}
{"url": "https://www.blitz.bg/svyat/shok-bashcha-prodade-bebeto-si-na-nepoznati-za-da-mozhe-da-si-kupi-piene-i-telefon-snimka_news544169.html", "text": "Закъсал татко продаде 11-месечното си бебе на непознати, а с парите си купи алкохол и нов телефон. Престъплението е извършено в индийския щат Одиша, пише The Sun.\nМъжът, който работел като чистач, изтъргувал рожбата си срещу 270 паунда, които изхарчил за алкохол, нов телефон и гривна за 7-годишната си дъщеря. Освен бебето и малкото момиченце, индиецът имал и 10-годишен син. \nМестната полиция не изключва и съпругата на индиеца да е замесена в престъплението.  \nКупувачите на 11-месечното бебе са 60-годишни съпрузи, които през 2012 година загубили 24-годишния си син. Двамата така и не успели да преживеят загубата. Почернената майка изпаднала в тежка депресия, а таткото заръчал на познати да им търсят дете. Превод: БЛИЦ \n", "date": "2017.09.17", "title": "Шок! Баща продаде бебето си на непознати, за да може да си купи пиене и телефон (СНИМКА)"}
{"url": "https://www.blitz.bg/layfstayl/khoroskop/golyama-novina-za-4-zodii-prez-sledvashchata-sedmitsa_news544141.html", "text": "\n Няма да повярвате какво ви чака през новата седмица. Тези 4 зодии ще получат много вълнуваща новина, която може да промени живота им. \n \nЕто кои са те и какво ги чака:\n Телец \n Някои Телци имат шанс да уцелят джакпота... буквално, а други – джакпота в любовта. Ето какво чака Телците през новата седмица. Една част ще се радват на пари, а други – на нова и вълнуваща връзка, която ще преобърне представите им за любовта. Все сте давали и рядко сте получавали любов в размерите, от които сърцето ви има нужда, за да тупти щастливо. Всичко това ще се промени. Заслужавате го напълно и не пазете сърцето си – този човек има сериозни намерения към вас и общото ви бъдеще.  \n Рак \n Ще научите може би най-вълнуващата новина през живота ви. Много интересни случки ви очакват през новата седмица, но една от тях ще промени живота ви завинаги. Към края на работната седмица ще научите, че вие и вашата половинка ще ставате родители. Радост, която не може да бъде описана! Дори да не сте женени, не се тревожете. Това е само формалност, която търпи отлагане. Много от вашите близки и приятели ще бъдат толкова щастливи за вас, че ще усетите подкрепа отвсякъде. Дали самите вие сте готови? Първоначално може и да не ви се стори така, но след няколко дни ще свикнете с вълнуващата мисъл. \n Стрелец \n Новината, която ще получите през новата седмица, е свързана с личния ви живот. Дали ще се впуснете в нова връзка или сегашната ви връзка ще ви предложи развитие... зависи от етапа, в който се намирате в любовта. Предложение за брак? Може би! Ако сте заедно повече от 2 години, има голяма вероятност човекът до вас вече да е готов за тази връзка. Ако все още сте в нова любовна история, може да очаквате предложение за съвместно съжителство. Вълнуващо, нали? Ако не се чувствате готови, не отказвайте веднага, защото просто страхът може да говори вместо вас. Ще бъде прекрасно, уверяваме ви. \n Скорпион \n Някои Скорпиони имат много колебливи връзки, които не им дават мира. Това е така, защото единият от двамата обича по-малко или просто двойката има връзка от разстояние. Това ще свърши веднъж завинаги. Очаква ви голямо преместване и край на връзката от разстояние! Тези представители на зодията, които нямат такива проблеми – могат да очакват много вълнуваща новина в професионален план. Ще имате увеличение за заплатата, което ще дойде в много подходящ момент. Радвайте се! \n", "date": "2017.09.17", "title": "Голяма новина за 4 зодии през следващата седмица!"}
{"url": "https://www.blitz.bg/svyat/yldrm-predupredi-referendumt-za-nezavisimost-na-irakski-kyurdistan-zastrashava-turtsiya_news544108.html", "text": "\n Турският премиер Бинали Йълдъръм предупреди, че референдумът за независимост на Иракски Кюрдистан застрашава националната сигурност на Турция. По думите му, Турция ще направи всичко, за да не се проведе това допитване, предаде БНР.  \nМинистър-председателят е цитиран от местни медии, позоваващи се на източник близък до Йълдъръм, да допълва, че никой не бива да се съмнява, че Турция ще предприеме всякакви стъпки по този въпрос. Темата е бил обсъдена на среща между премиера и президента на Турция и ще бъде разглеждана и на предстоящите на 22 септември заседания на Съвета за национална сигурност и Министерския съвет. Това изявление е поредното предупреждение на Турция към президента на кюрдската автономия в Северен Ирак Масуд Барзани. По-рано президентът на Турция Реджеб Ердоган определи хода като “политическа неопитност“. \nАнкара и Багдад координират на различни нива реакциите си. Съобщава се, че американският представител за борбата с групировката „Ислямска държава“ Брет МакГърк и командирът на иранския Корпус на гвардейците на ислямската революция Касем Сулеймани също са отправяли предупреждения към ръководството в Ербил. Турция защитаваше позицията за ненарушаване териториалната цялост на Ирак и при военните конфликти през 1991 г. и 2003 г., опасявайки се от възникване на независима кюрдска държава.​\n", "date": "2017.09.17", "title": "Йълдъръм предупреди: Референдумът за независимост на Иракски Кюрдистан застрашава Турция"}
{"url": "https://www.blitz.bg/svyat/v-nadprevara-ss-sashch-pod-prikritieto-na-solntsepek-i-ruskata-aviatsiya-tigrite-prodlzhavat-podgotovkata-za-forsirane-na-efrat_news544092.html", "text": "За развитие на успеха в Дейр ез-Зор на сирийската армия й е жизнено необходимо в най-скоро време да се прехвърли на левия бряг на Ефрат. Тази отговорна задача е възложена на един от героите на Сирия знаменития генерал Сухейл, съобщи x-true.info.\nОтрядите на „Тигрите” вече са усилени с тежка техника. На север от Дейр ез-Зор в района Айяш са разположени системи за залпов огън „Град”, значителен брой артилерия и тежки огнеметни системи ТОС-1А „Солнцепёк”. \n  \nВ разпореждане на щурмовите групи пристигнал понтонно-мостови батальон от сирийската армия, който се подготвя за десантирането. \n  \nЗа сега реката е премината от малки отряди на армията – щурмови подразделения, които удържат плацдарм за стоварване на основните сили. Точно срещу града е подготвена вертолетна площадка, на която очакват своя час военнотранспортни вертолети Ми-8. \n  \nФорсирането на Ефрат ще стане не само голяма победа на правителствените войски над групировката ИД, но и ще предотврати придвижването на кюрдите покрай левия бряг на реката, което значително ще намали влиянието на САЩ в Сирия. \n  Превод и редакция: БЛИЦ \n \n", "date": "2017.09.17", "title": "В надпревара със САЩ: Под прикритието на „Солнцепёк” и руската авиация „Тигрите” продължават подготовката за форсиране на Ефрат"}
{"url": "https://www.blitz.bg/svyat/17-godishna-prodadena-za-robinya-v-italiya-uspya-da-izbyaga-s-pomoshchta-na-onlayn-igra_news544095.html", "text": "Едно 17-годишно момиче успя да избяга от плен във Флоренция, изпращайки съобщение чрез телефонна онлайн игра. Тя била затворена в малка стая, пише DailyBeast.\nБащата на момичето я пусна за продан, а французин се съгласил да плати необходимата сума - около 15 000 евро. Предполага се, че \"робинята\" щяла да стане съпруга на сина на купувача. \nЧовекът позволил на девойката да играе по телефона, в който не е инсталирана SIM карта. Тя успяла да се свърже с отворена WiFi точка, но момичето нямало контакти, на които да съобщи за пленяването. Публикацията отбелязва, че е успяла да пише на непознати в онлайн играта. \nПолицейските служители взели под внимание докладите и освободили робинята. Превод и редакция: БЛИЦ \n", "date": "2017.09.17", "title": "17-годишна, продадена за робиня в Италия, успя да избяга с помощта на онлайн игра"}
{"url": "https://www.blitz.bg/svyat/izvnredno-trupove-i-raneni-pri-strelba-v-bar-v-germanskiya-grad-traunroyt_news544116.html", "text": "\n Двама души бяха убити и двама бяха ранени, след като мъж откри огън в бар в баварския град Траунройт вчера вечерта, съобщи ДПА.  \nМъжът влязъл в бара в 10.30 часа местно време /20.30 ч по Гринуич/ и застрелял двама мъже. Две жени също били тежко ранени при стрелбата, но са в стабилно състояние в болницата, посочи полицейски говорител. \nПолицията издирва нападателя, който е на възраст между 50 и 60 години. Мотивите за стрелбата не са известни. \n", "date": "2017.09.17", "title": "Извънредно! Трупове и ранени при стрелба в бар в германския град Траунройт"}
{"url": "https://www.blitz.bg/intsidenti/katastrofi/rusiya-preduprezhdavala-pilotite-ot-sashch-da-ne-povtaryat-tekhnite-figuri-ot-pilotazha-na-su-27_news544118.html", "text": "Почетният президент на международния авиосалон МАКС летецът-изпитател Магомет Толбоев заявил, че лично предупреждавал американския пилот Ерик Шулц за опасностите при повтаряне на фигурите от висшия пилотаж на руските асове. Разговорът се състоял преди месец, пише in24.org\nТолбоев казал, че Шулц бил опитен пилот. „Аз просто ги предупреждавах, че не трябва да правят това. Разликата била „един градус, точно един градус”. \n  \nАмериканските и британските пилоти са много опитни професионалисти, но при Су-27 имало някои тънкости. \n  \n„Казах му: „Ще загинеш, не трябва да правиш това, което аз правя”. Това е граница” – го убеждавал руският изпитател. \nРазбилият се Су-27 САЩ го придобили от Украйна още през 2006 г. /  БЛИЦ \n", "date": "2017.09.17", "title": "Русия предупреждавала пилотите от САЩ да не повтарят техните фигури от пилотажа на Су-27"}
{"url": "https://www.blitz.bg/svyat/frenskata-politsiya-bie-trevoga-evropa-da-se-gotvi-za-novi-atentati_news544120.html", "text": "Генералната дирекция на Националната полиция на Франция предупреди за опасността от терористични атаки по железопътни линии в цяла Европа, както и за планове на екстремисти да организират поредица от горски пожари и отравяне на хранителни продукти. Това съобщава вестник Le Parisien, позовавайки се на секретен документ на ведомството, с който разполага.\nДокладът от седем страници, според публикацията, е изготвен в началото на септември. \"Особено внимание трябва да се обърне на всякаква информация, свързана с проникването или опит за саботаж на линиите за движение на влакове\", цитира изданието документа. \nВ доклада се казва, че вероятността от терористични актове във Франция \"остава много висока\" и следователно френските правоприлагащи органи планират да преразгледат антитерористичния план в светлината на новите реалности. \nСпоред изданието, с оглед на заплахата от нови атаки, френската полиция е решила да засили защитата на железниците, училищата, университетите и туристическите обекти. Генералната дирекция на Националната полиция също припомня заплахата от атаки с автомобили и призовава за \"незабавно съобщаване за всяко подозрително поведение\" и \"за всякакви кражби на транспортни средства\". Източник: БГНЕС \n", "date": "2017.09.17", "title": "Френската полиция бие тревога: Европа да се готви за нови атентати"}
{"url": "https://www.blitz.bg/svyat/spasikha-bebe-kit-do-bregovete-na-krit_news544127.html", "text": "\n 5-метрово бебе-кит, забелязано от гражданин рано в петък сутринта на плажа Каравоврски, Крит, беше спасено от местната брегова охрана, пише \"Български новини\". \nМалкият бозайник, който беше ранен в опашката., беше изгубил пътя си и се озовал на критския плаж, и рискуваше да пострада в плитките води. След часове на борба, в опит да помогнат на раненото бебе, членовете на местната брегова охрана заедно с доброволци успяха да го спасят и в крайна сметка го заведоха обратно в дълбоките води. \nИнцидентът не е единствен за района. Преди време, по същия начин бе спасено и бебе алигатор.\n", "date": "2017.09.17", "title": "Спасиха бебе-кит до бреговете на Крит"}
{"url": "https://www.blitz.bg/layfstayl/shoubiznes/galena-s-evtin-trik-opvat-ya-sreshchu-1500-leva_news543997.html", "text": "Наблюдателен фен на Галена изпрати снимки, на които певицата няма нищо общо с визията, която постига след обработка с фотошоп програмата. Той твърди, че фолкаджийката си плаща за обработка на всяка снимка, която публикува на страницата си в социалните мрежи, пише hotarena.net\n Ето какво пише той:  \n\"Позастаряващата певица от Смядово наскоро отбеляза, че не е модел и затова хората не бива да я съдят за начина по който изглежда. Въпреки това Галена нае момче, на което плаща 1500 лева на месец, за да оправя всички нейни снимки от участия с фотошоп. Поп-фолк изпълнителката също сподели наскоро в ефир, че коментари от типа „див тюлен“ не я засягат. Очевидно съдейки по силно тушираните снимки в страницата и във фейсбук, певицата вместо или да отслабне, или да се примири с промяната, използва най-евтиния трик, а именно фотошопа. Можете да видите разликата между реалните снимки и качените в страницата на певицата. \nНа страницата на благоевградско заведение са качени снимки на изпълнителката, които нямат нищо общо с кадрите в страницата й във фейсбук\".\n", "date": "2017.09.17", "title": "Галена с евтин трик: Опъват я срещу 1500 лева!"}
{"url": "https://www.blitz.bg/svyat/umrya-98-godishen-marshal-na-vvs-na-indiya_news544073.html", "text": "Премиерът на Индия Наренда Моди съобщи в Туитър за кончината на 98-годишния маршал на ВВС на страната Арджан Сенгх. Сърцето на високопоставения военен спряло в болница.\nКакто заяви главата на правителството, съотечествениците няма да забравят блестящото командване на Сингх през 1965 г., когато Индия воювала с Пакистан. Моди изразил своите съболезнования на близките и роднините на починалия. Превод: БЛИЦ \n \n", "date": "2017.09.17", "title": "Умря 98-годишен маршал на ВВС на Индия"}
{"url": "https://www.blitz.bg/svyat/yu-tu-anulira-kontsert-v-seynt-luis-zaradi-razmiritsi_news544081.html", "text": "Ирландската рокгрупа Ю Ту отмени планирания си за тази вечер концерт в американския град Сейнт Луис, в щата Мисури, 10 часа преди започването му. Причина за решението са избухналите вчера размирици, след като местен бял бивш полицай бе оправдан от съда за застрелването на чернокож заподозрян през 2011 г.\n \"Не можем да рискуваме безопасността на привържениците си. Съжаляваме за това решение, но смятаме, че то е единствено правилното\", се казва в изявление в сайта на групата. Отбелязва се, че градската полиция е уведомила музикантите, че не може да гарантира сигурността на концерта. \n Закупените билети ще бъдат компенсирани в пълен размер. Полицията на Сейнт Луис съобщи, че десет полицаи са били ранени на вчерашните протести, в които участваха стотици души. Арестувани са няколко десетки души. \n", "date": "2017.09.17", "title": "Ю Ту анулира концерт в Сейнт Луис заради размирици​"}
{"url": "https://www.blitz.bg/svyat/oon-dava-72-mln-na-kuba_news544085.html", "text": "Световната продоволствена програма на ООН ще отпусне 7,2 милиона долара на Куба под формата на продоволствена помощ.\n Островът на свободата пострада в края на миналата седмица от опустошителния ураган \"Ирма\", съобщи в Хавана изпълнителният директор на организацията и бивш губернатор на Южна Каролина Дейвид Бейзли. \n Според него в подобни моменти трябва да се загърбят политическите различия и да се работи за благото на пострадалите. \n Отпуснатата помощ  ще помогне на 664 000 кубинци  през следващите четири месеци. \n Русия също помогна на Куба. \n", "date": "2017.09.17", "title": "ООН дава $7,2 млн. на Куба"}
{"url": "https://www.blitz.bg/svyat/na-kamchatka-be-registrirano-zemetresenie-s-magnitud-56_news544087.html", "text": "Пожарни и спасителни екипи оглеждат съоръженията и социално значимите обекти в руския град Петропавловск-Камчатский, след като в района бе усетено земетресение. Земният трус се е случил в акваторията на Авачинския залив, заявиха от Главното управление на руското Министерство на извънредните ситуации за Камчатския край.\n„Оперативни групи от пожарникари и спасители, оглеждат сградите, съоръженията и социално значимите обекти в Петропавловско-Камчатския градски окръг. По данни на сеизмологичния център „Петропавловск“, земетресението се е случило в 9:00 местно време. Трусът е бил с магнитуд 5,6 по скалата на Рихтер“, заявиха в съобщение от руското Министерство на извънредните ситуации. \nВластите добавиха, че няма опасност от цунами. \n \n", "date": "2017.09.17", "title": "На Камчатка бе регистрирано земетресение с магнитуд 5,6"}
{"url": "https://www.blitz.bg/svyat/v-yaponiya-otmenikha-570-poleta-zaradi-tayfuna-talim_news544090.html", "text": "Поне 573 полета са отменени в Япония заради мощния тайфун „Талим“, който се очаква да премине през югозападния остров Кюсю предава телевизионният канал NHK .\nПочти всички компании, който летят от различните части на Япония до Кюсю, отмениха полетите си. \nДвижението на експресни влакове между Кумамото и Кагасимо, също е отменено. \nПо данни на Японската метеорологическа агенция, към момента тайфунът се намира на няколко десетки километра от южния бряг на Кюсю, и се движи на североизток със скорост от 30 метра в час. \nСиноптиците твърдят, че скоростта му, може да се вдигне до 50 метра в час. \n \n", "date": "2017.09.17", "title": "В Япония отмениха 570 полета заради тайфуна „Талим“"}
{"url": "https://www.blitz.bg/svyat/ruski-politik-obvinyavayki-rusiya-za-udarite-po-sdf-sashch-da-si-spomnyat-kak-bombardirakha-siriyskata-armiya_news544088.html", "text": "Министерството на отбраната на Русия опроверга изявлението на Пентагона за удари на ВКС по сирийската опозиция. „Това не е възможно. Защо да ги бомбардираме?” – заявил официалният представител на МО Игор Конашенков за агенция France Presse.\nСъщевременно руският сенатор Алексей Пушков напомнил Twitter за атаките на американците по позиции на сирийските правителствени войски и как въоръжаваха джихадистите с 2,5 млрд долара. \n  \nНа свой ред Газета.ru съобщи, че Алексей Пушков реагирал остро относно критиките по плана на Русия за миротворците в Донбас. / БЛИЦ \n \n", "date": "2017.09.17", "title": "Руски политик: Обвинявайки Русия за ударите по SDF, САЩ да си спомнят как бомбардираха сирийската армия"}
{"url": "https://www.blitz.bg/intsidenti/stikhii/nova-strashna-burya-se-zavikhrya-v-atlanticheskiya-okean_news544100.html", "text": "\n В Атлантическия океан в близост до бреговете на Южна Америка и Карибско море, се формира тропическата буря \"Мария\". Това съобщават от Американския център за ураганите. \nБурята понастоящем се движи на запад със скорост около 32 км / ч. \nОсвен това метеоролозите издадоха прогноза за засилването на бурята. В началото на следващата седмица, \"Мария\" ще се засили до ураган и ще засегне Вирджинските острови и Пуерто Рико в Карибско море. \n", "date": "2017.09.17", "title": "Нова страшна буря се завихря в Атлантическия океан!"}
{"url": "https://www.blitz.bg/svyat/v-pentagona-smyatat-che-rusiya-sznatelno-e-bombardirala-zona-v-koyato-deystvat-siriyskite-demokratichni-sili_news544079.html", "text": "Руските изтребители, които нанесоха удари източно от река Ефрат и близо до Даир аз Зават в Сирия, са знаели, че в района действат „Сирийските демократични сили“ и военни съветници от коалицията, заявиха от Пентагона, цитирани от Reuters.\n„Руските муниции, засегнаха зона, в която руснаците знаеха, че има части на Сирийските демократични сили и коалиционни съветници“, заявиха от Пентагона в изявление. САЩ добавиха, че „няколко бойци от СДС са ранени“ след руската атака. \n \n", "date": "2017.09.17", "title": "В Пентагона смятат, че Русия съзнателно е бомбардирала зона, в която действат „Сирийските демократични сили“"}
