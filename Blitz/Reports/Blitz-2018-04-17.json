{"url": "https://www.blitz.bg/obshtestvo/stolitsa/mrezhata-zavrya-i-se-pita-kakvi-sa-tezi-komandoski-koito-zadrzhakha-skandalnata-kmetitsa-snimki_news594173.html", "text": "Интернет пространството ври и кипи заради горещите командоски, които днес закопчаха в центъра на София кметицата на район \"Младост\" Десислава Иванчева. Блондинката бе обградена от две коли с буркани днес около 13,30 часа при Спортната палата в столицата. След внезапен обиск в автомобила й по първоначална информация са намерени 70 000 евро, които се предполага, че са първи транш от 250 000 евро. Тази сума Иванчева трябвало да получи в замяна на даване на право за строеж в района й.     Мрежата буквално завря и всички се питат защо са там и кои са тези горещи командоски, които неотлъчно стояха до арестуваната.  , дивят се потребители.    Зашеметяващите форми на униформените мадами се подчертаваха от черните дрехи, с които те бяха облечени. Надолу пък дрескодът на всички бяха джинсите. Прави впечатление, че маските им не са като на мъжете с дупки за очите, а само косите им са покрити и долната част от лицето до очите. Командоските бяха в услуга постоянно на Иванчева - носеха й водата, че дори й побутваха очилата нагоре, когато й падаха.    ", "date": "2018.04.17", "title": "Мрежата завря и се пита какви са тези командоски, които задържаха скандалната кметица (СНИМКИ)"}
{"url": "https://www.blitz.bg/politika/angelkova-se-sreshchna-s-printsa-na-sauditska-arabiya-za-da-mu-govori-za-snimki_news594139.html", "text": "Министърът на туризма Николина Ангелкова днес се видя и разговаря с принца на Саудитска Арабия Султан бин Салман бин Абдулазиз Ал Сауд.Двамата са обсъдили възможностите за сътрудничество между България и Саудитска Арабия. Ето какво призна самата Ангелкова в социалната мрежа:    ", "date": "2018.04.17", "title": "Ангелкова се срещна с принца на Саудитска Арабия, за да му говори за... (СНИМКИ)"}
{"url": "https://www.blitz.bg/obshtestvo/stolitsa/goreshchi-novini-za-advokata-na-kmetitsata-na-mladost_news594137.html", "text": "Адвокатът Върбан Върбанов вече е допуснат до мястото, където се обискира колата на кмета на район „Младост“ Десислава Иванчева, предаде Агенция \"Фокус\". Пред журналисти по-рано Върбанов заяви, че не е допуснат до Иванчева и не знае по чие нареждане.  Ето какво точно каза той япред журналисти по-рано днес: \"Преди час ми се обадиха и ми казаха, че се извършват процесуално-следствени действия.\" Това каза пред журналисти Върбан Върбанов, адвокат на арестуваната показно днес в центъра на София кметица на район \"Младост\" Десислава Иванчева.  \"Към момента нищо не знам. Все още не е ясно в какво е обвинена клиентката ми\", заяви адвокатът.  \"В момента дори следователката, която ми се обади, не си вдига телефона\", посочи адвокат Върбанов.", "date": "2018.04.17", "title": "Горещи новини за адвоката на кметицата на \"Младост\""}
{"url": "https://www.blitz.bg/analizi-i-komentari/udart-po-siriya-rusiya-i-koalitsiyata-na-sashch-izigrakha-ugovoren-mach_news593960.html", "text": "Пентагонът се отчете пред данъкоплатците, че за удара на 14 март в Сирия само за крилати ракети са похарчени 130,3 млн долара за 66 броя „Томахоук” с морско базиране и за първи път 19 най-нови ракети с авиационно базиране AGM-158B JASSM-ER от бомбардировача В-1В. Франция се охарчи по-малко - 21,6 млн долара. Фрегатата тип FREMM пусна три нови крилати ракети MdCN, а петте изтребители Rafale – 9 ракети Scalp-EG.     Най-големи скъперници се оказаха британците – техните четири изтребителя-бомбардировача пуснали 8 крилати ракети Storm Shadow на обща стойност 11,2 млн долара.     Общо са изстреляни 105 ракети, от които са ранени само трима сирийци. САЩ твърдят, че всички техни ракети са поразили целите, Дамаск оспорва. Истината е някъде по между.     Успешните действия на сирийската ПВО се обясняват с три обстоятелства: Първо, руските военни предавали на сирийците информация, получавана от техните по-съвършени радари. Второ, руските комплекси за радиоелектронна борба („Москва-1”, „Красуха-2” и „Борисоглебск-2”) работили на пълна мощност. Трето, американците подцениха възможностите на старите съветски ЗРК.     Освен старите едноканални С-200, от 2008 г. на въоръжение в сирийската армия са ЗРК последна модификация „Печора-2М” с нова ракета и с апаратура за РЕБ, поразяващ цели на дистанции до 32 км. Един дивизион съпровожда до 16 цели. Сирийците имат от 2013 г. 18 ЗРК „Бук- М2Э” за обектово прикритие с радиус на въздействие до 45 км. За още по-близко прикритие (20 км) през последното десетилетие Сирия е получила 36 бойни машини от зенитния ракетно-артилерийски комплекс „Панцир-С1” и според руското МО те са се справили отлично.     Хвалбите на Тръмп за „умните ракети” не подхождат съвсем за „Томахоук”: далечина на действие – 1600 км, вероятно кръгово отклонение – 10-15 м, максимална скорост - 880 км. Податливи са на електронни смущения и особено над еднообразния сирийски релеф имат склонност да се забиват в земята с блокирана бойна част. САЩ имат големи запаси от „томахавките” и ги използват при всеки удобен случай.     Далеч „по-интелигентна” е авиационната ракета AGM-158B JASSM-ER, за чието първо бойно използване БЛИЦ информира преди два дни. Нейната далечина е увеличена от базовия вариант от 360 на 980 км. Външно прилича на „Томахавка”, също използва за насочване инерциална система с корекции от сигнала на GPS обзора на релефа на местността. Добавена е инфрачервена глава за самонасочване. Повишена е точността. Максималната скорост е 1000 км/час. Маса на бойната част – 450 кг.     Френската крилата ракета с въздушно базиране Scalp-EG и британската Storm е една и съща ракета, съвместна разработка на двете страни, но са с различни названия. По управление е аналогична на американската AGM-158В. По далечина обаче чувствително и отстъпва. Височина на полета – 30-40 м. Маса на бойната част – 450 кг.     Важно е да се отбележи първото участие в бойни действия на новата френска крилата ракета с морско базиране MdCN. В производство е от 2 години. Говори се, че е направен опит за пресъздаване на руската „Калибър”, но не я достига по параметри: далечина 1000 км срещу 2600 км на „Калибър”. Маса на бойната част – 300 кг. Скоростта е дозвукова с огъване релефа на местността. Способът за насочване към целта не е известен. Цената е съществено по-висока от Scalp-EG – френското военно министерство ги купува по 2,5 млн евро за брой.     Възможно е тази ракета да притежава по-големи възможности да преодолява ПРО, защото и трите изстреляни ракети MdCN от борда на фрегатата D653 Languedoc са достигнали целите си.    Публикацията е подготвена от Ганчо КАМЕНАРСКИ, БЛИЦ    ", "date": "2018.04.17", "title": "Ударът по Сирия: Русия и коалицията на САЩ изиграха уговорен мач"}
{"url": "https://www.blitz.bg/layfstayl/skorost/bmw-m5-mercedes-amg-4matic-porsche-panamera-i-cadillac-cts-v-koy-vdiga-300-kmch-nay-brzo-video_news594123.html", "text": "Немското списание Sport Auto сравни ускорението на BMW M5 (F90) Mercedes-AMG E 63 S 4Matic+, Porsche Panamera Turbo S E-Hybrid и Cadillac CTS-V от 0 до 300 км/ч. И четирите автомобила са оборудвани с осемцилиндрови двигатели с принудително пълнене и мощност между 600 и 680 к.с., пише Факти бг.Новата M-петица има 4.4-литров мотор с 600 к.с., а E 63 S 4Matic+ залага на 4.0-литров V8 с 612 коня. Най-голям двигател има CTS-V. 6.2-литровият агрегат на американеца е единственият с механичен компресор и развива 649 к.с., а хибридната силова установка на Panamera генерира 680 коня.  На пръв поглед мощността дава очевидно предимство на последните два модела. На практика обаче се оказва, че конските сили не са от чак такова значение за преодоляването на границата от 300 км/ч.      ", "date": "2018.04.17", "title": "BMW M5, Mercedes-AMG, 4Matic, Porsche Panamera и Cadillac CTS-V: Кой вдига 300 км/ч най-бързо? (ВИДЕО)"}
{"url": "https://www.blitz.bg/obshtestvo/stolitsa/spetschengeta-s-kachulki-okupirakha-kmetstvoto-v-mladost-snimki_news594099.html", "text": "Служители на КПКОНПИ и полицията са окупирали сградата на кметството в столичния район „Младост”. Това става ясно от съобщение, което се появи във фейсбук групата „Видяно в София”. Според информацията, служителите на общината не се допускат до сградата, а тези, които са вътре, не могат да излязат. Служителите на реда не дават никакви обяснения.  Събират документи и проверяват данните на хората. В сградата има и служители на комисията “Антикорупция”.  Акцията в кметството е във връзка с ареста на кметицата на района Десислава Иванчева, която бе закопчана малко преди 14 часа този следобед пред сградата на Спортната палата.  От думите на говорителя на главния прокурор Сотир Цацаров – Румяна Арнаудова, стана ясно, че специализираната прокуратура провежда разследване за корупционни престъпления в Община Младост. Разследването се извършва съвместно с Комисията за противодействие на корупцията и за отнемане на незаконно придобито имущество (КПКОНПИ). В момента се извършват претърсвания и разпити на свидетели.  По непотвърдена информация, Иванчева е задържана със 70 000 лева подкуп.       ", "date": "2018.04.17", "title": "Спецченгета с качулки окупираха кметството в \"Младост\" (СНИМКИ)"}
{"url": "https://www.blitz.bg/kriminalni/nakazanie/skandalno-varnenskiyat-sd-namali-prisdite-na-zhestokite-ekzekutori-na-nyagol-petrov_news594084.html", "text": "Варненският окръжен съд осъди на общо 31 г. и 4 м. затвор тримата охранители, които пребиха до смърт 52-годишния Нягол Петров във варненския Гранд мол.Наказанията на Ангел Николов, Красимир Димитров и Цветан Маринов - съответно 11 г. и 4 м. затвор и по 10 години затвор, бяха намалени, след като тримата се признаха за виновни и поискаха съкратен процес,  Това бе вторият път, в който окръжните магистрати гледат делото, след като преди година друг състав на Варненския окръжен съд присъди общо 49 години затвор на Николов, Димитров и Маринов за убийството на Нягол, извършено в съучастие, по хулигански подбуди, с особена жестокост и по особено мъчителен за жертвата начин.     Процесът обаче бе върнат на първа инстанция и сега съдът намали наказанията и определи и на тримата да бъдат приспаднати трите години престой в ареста.   Магистратите не удовлетвориха първоначално исканото от Петър Петров - брат на Нягол Петров, парично обезщетение в размер на 450 хил. лв. Ангел Николов ще трябва да изплати 50 хил. лв, а Красимир и Цветан по 30 хил. лв.  Жестокото убийство бе извършено на 14 март 2015 г.   Тогава Ангел Николов и Красимир Димитров получили сигнал от охранителната фирма „Джи Ем секюрити“ за клошар, който проси пари от посетителите в мола. Двамата открили човека и го повели към ескалатора, за да го изведат от търговския център. Преди това Нягол бил отведен до залата за видеонаблюдение в изпълнение на устни разпореждания на ръководството на Гранд мола, което забранявало лица с неподходящ външен вид да влизат в търговския център.     Според обвинението именно в тази зала охранителите започнали посегателствата спрямо жертвата. Побоят над Нягол, който страдал от психично заболяване, без да е агресивен, продължил 15 минути, а някои от издевателствата подсъдимият Николов снимал с мобилния си телефон.   При всеки опит на жертвата да се изтръгне от охранителите, побоят над него с ритници и юмруци по цялото тяло продължавал със значителна сила и агресия. По запис на охранителните камери, около 12,26 ч. пострадалият все още се намирал в мола, като се олюлявал и бил видимо дезориентиран. Минути след това жена подала сигнал за човек, паднал по гръб пред магазин в търговския център. Пристигналият медицински екип само констатирал смъртта на Нягол.   Тройната съдебномедицинска експертиза, назначена по време на разследването, е преброила близо 57 удара по тялото на убития.  ", "date": "2018.04.17", "title": "Скандално! Варненският съд намали присъдите на жестоките екзекутори на Нягол Петров"}
{"url": "https://www.blitz.bg/obshtestvo/stolitsa/govoritelyat-na-tsatsarov-povdigna-zavesata-okolo-spetsaktsiyata-sreshchu-kmetitsata-na-mladost-desislava-ivancheva-snimki_news594096.html", "text": "Специализираната прокуратура провежда разследване за корупционни престъпления в Община Младост. Това съобщи за „Фокус“ говорителят на главния прокурор Румяна Арнаудова. „Разследването се извършва съвместно с Комисията за противодействие на корупцията и за отнемане на незаконно придобито имущество (КПКОНПИ). В момента се извършват претърсвания и разпити на свидетели. Повече информация ще бъде представена утре, в 11.00 часа, в Съдебната палата“, коментира прокурор Арнаудова.  Арестът е извършен на на кръстовището на бул. \"Васил Левски\" и ул. \"Ген. Гурко\" пред Министерство на спорта.   Иванчева била хваната с крупна сума пари - 70 000 евро. Това била само първата вноска от поискани от кметицата 250 000 евро за издаване на разрешително за строеж.   При акцията били задържани и заместничка на Иванчева и посредници за предаването на подкупа.   Движението е затруднено, регулира се от пътни полицаи. На място има и линейка.   Иванчева стои права до полицейски автомобил. Полицейското присъствие е засилено. Пространството около мястото на акцията е заградено.   Очевидец на екшъна изпрати до редакцията на БЛИЦ снимки от мястото на събитието.  По думите му, в района пред Спортната палата имало барети, спецчасти и много полицаи.     ", "date": "2018.04.17", "title": "Говорителят на Цацаров повдигна завесата около спецакцията срещу кметицата на \"Младост\" Десислава Иванчева (СНИМКИ)"}
{"url": "https://www.blitz.bg/svyat/22-godishna-devstvenitsa-reshi-da-stane-nay-skpata-prostitutka-zaradiokolosvetsko-pteshestvie-snimki-18_news594058.html", "text": "Португалска моделка смята да продаде девствеността си на търг, а с печалбата да се отправи на околосветско пътешествие. 22-годишната Пенелопа се надява да получи 1 млн. паунда от богат купувач, но към момента най-щедрото предложение, което е получила, е едва 220 000. Това обаче не отчайва момичето и тя продължава да вярва, че ще получи желаната сума, пише „Дейли мейл”.  Младата дама, която в момента учи в университета в Париж, е предоставила свои снимки, на които лицето й не се вижда, защото се опасява от реакцията на семейството си.     „Моето семейство е много консервативно, никога не са ми разрешавали да се срещам с момчета. Растях много потисната. През цялото време по-големият ми брат, който винаги е правил каквото си иска, ме следеше изкъсо, което е несправедливо”, споделя Пенелопа.     С търга се занимава специализираната агенция Puremodelsclub. Купувачът трябва да предостави депозит преди самата продажба. Срещата ще се състои в Германия, Швейцария или Холандия, а Puremodelsclub ще получи 20% от печалбата по сделката.  „Това със сигурност ще бъде удивителна нощ. Обичам да се грижа за себе си, занимавам се с танци и зная как трябва да се движи тялото ми. Мъжете искат девственици, защото те са чисти и недокоснати. Това е нещо, което трябва да се помни за цял живот”, казва още младата жена.     „Пазя го в тайна от всички и трябва да съм сигурна, че никой няма да разбере за това. Когато получа парите, ще отида на околосветско пътешествие, ще посетя САЩ. И още нещо – искам да си купя апартамент в Португалия”. Превод: БЛИЦ          ", "date": "2018.04.17", "title": "22-годишна девственица реши да стане най-скъпата проститутка заради...околосветско пътешествие (СНИМКИ 18+)"}
{"url": "https://www.blitz.bg/lyubopitno/nauka-i-tekhnologii/asteroid-s-razmerite-na-ayfelovata-kula-priblizhava-zemyata-s-byasna-skorost_news594009.html", "text": "Астероид с размерите на Айфеловата кула лети към Земята със скорост от 8 км/сек. Очакванията са небесното тяло да бъде най-близо до нашата планета на на 29 април. Астероидът 2013 US3, открит през 2013 година, е включен в списъка на потенциално опасните небесни тела. Според предварителните данни, размерите му са съизмерими с тези на Айфеловата кула в Париж.  Учените изчислиха, че 2013 US3 се движи около Земята и ту се отдалечава на 213 млн. км, ту се приближава на 160 млн. км.  Следващото подобно събитие ще се случи след 29 години. Превод: БЛИЦ", "date": "2018.04.17", "title": "Астероид с размерите на Айфеловата кула приближава Земята с бясна скорост"}
{"url": "https://www.blitz.bg/obshtestvo/strakhovit-intsident-v-dupnitsa-detski-pistsi-oglasikha-parkinga-na-golyam-khipermarket_news593980.html", "text": "Третокласник от Дупница е транспортиран в „Пирогов” с тежки изгаряния по гърба. Криминалисти разследват как се е стигнало до огнения инцидент и кой е подпалил момчето. Вчера в късния следобед малчуганът и баща му били пред магазин в Дупница. Изведнъж детето започнало да пищи, а минаващи покрай магазина дупничани видели как гори като факла, съобщава  .  Дрехите на деветгодишното момче горели на гърба му. Бащата свалил връхната си дреха и я хвърлил върху пищящото от болка дете. Клиенти на магазина също се опитали да помогнат. От болка детето се свлякло на земята.  Някои от свидетелите на инцидента се обадили на тел 112. На място пристигнали екип на Спешен център – Дупница и криминалисти. Подпаленото дете е закарано в Спешен център и след консултация с хирург е транспортирано за „Пирогов“. То е с 10-15 процента дълбоко изгаряне по гърба. От Спешния център съобщиха, че лечението на момченцето ще трае дълго и ще е много болезнено. Пристигналите на място криминалисти изясняват причините за инцидента.  До късно снощи нямаше яснота как са пламнали дрехите на ученика.", "date": "2018.04.17", "title": "Страховит инцидент в Дупница, детски писъци огласиха паркинга на голям хипермаркет"}
{"url": "https://www.blitz.bg/layfstayl/skorost/lada-predstavi-vsdekhoden-sedan-snimki_news594054.html", "text": "АвтоВАЗ добавя четвърти модел в семейството на Lada Vesta. След като комбито се сдоби с модификация Cross, сега и седанът получава модификация с увеличен клиренс със същото име, пише Факти бг.Vesta Cross е дълга 4 410, широка 1 785 и висока 1 526 мм при междуосие 2 635 мм. В сравнение със стандартния седан широчината и височината са увеличени с 21 и 29 мм, а клиренсът вече достига 203 мм (+25 мм), известна заслуга за което имат 17-цоловите колела. От АвтоВАЗ все още мълчат по въпроса с двигателите, но те най-вероятно ще бъдат абсолютно същите като на комбито. Vesta SW Cross се предлага с 1.6- и 1.8-литрови четирицилиндрови двигатели с мощност съответно 105 и 122 к.с., съчетани с петстепенна ръчна скоростна кутия или робот със същия брой предавки. Салонът на седана е декориран изцяло в сиво и неговите нюанси. Между предните седалки има подлакътник с жабка, а приборният панел свети в оранжево. Тапицерията е от изкуствена кожа.", "date": "2018.04.17", "title": "Lada представи всъдеходен седан (СНИМКИ)"}
{"url": "https://www.blitz.bg/kriminalni/prestplenie/eto-kak-tsveta-taskova-koyato-okrvavi-am-trakiya-navrkh-fatalniya-petk-13-i-probva-da-fintira-sda-i-da-otrve-aresta_news593968.html", "text": "29-годишната Цвета Таскова, която предизвика зловещото обръщане на автобус на автомагистрала „Тракия”, взело шест жертви, поиска да я пуснат от ареста, защото има астма. Плевенчанката бе задържана, след като навръх фаталния петък 13-и се блъсна с реното си в рейса на „Юнион Ивкони”. При инцидента пострадаха 26 души, а вчера младата жена се изправи пред Софийския окръжен съд, където се гледа мярката й за неотклонение, пише „Телеграф”.     Болестта на Таскова бе първият довод на адвоката й Георги Динев шофьорката да бъде освободена. „Това не е тежка диагноза. И в ареста има лекари”, бе отговорът на прокурора Мирослав Ангелов.  Според обвинението Цвета е извършила неадекватни действия при управлението на колата си, с които е предизвикала тежката катастрофа. „Това се доказва и от свидетелските показания на мъжа, който се возел в реното до нея по време на удара. „Направи рязък завой вдясно и последва силен удар в автобуса”, цитира прокурор Ангелов.     Версията на всички пътници в рейса се разминавала. Някои твърдят, че не чули удар, а автобусът изведнъж започнал да криволичи, други директно се събудили при обръщането, а трети усетили жесток сблъсък на колата в рейса. „Без резултат от техническа експертиза на превозното средство на „Юнион Ивкони” няма как да знаем дали Цвета е предизвикала обръщането”, категоричен бе Георги Динев.     По думите му тя е с обвинение след 10-минутен оглед на колата й „Рено Меган” след инцидента. „Направен е общ визуален технически преглед за това дали има течове от автомобила и проблеми по ходовата част. Това не е достатъчно”, отсече защитникът на Цвета. Обвинението обаче смята, че проверката на возилото доказва, че по него няма технически неизправности и поведението й е причина за катастрофата.     Докато защитата настояваше Цвета да бъде пусната от ареста, защото е с астма, лошо психическо състояние, с висше образование, не е осъждана и имала златен талон от КАТ, преди да я спрат пияна зад волана, прокуратурата поиска да остане зад решетките.  Магистратите й наложиха най-тежката мярка за неотклонение „задържане под стража”, защото Цвета Таскова не проявила съобразителност.    ", "date": "2018.04.17", "title": "Ето как Цвета Таскова, която окървави АМ \"Тракия\" навръх фаталния петък 13-и, пробва да финтира съда и да отърве ареста"}
{"url": "https://www.blitz.bg/layfstayl/skorost/volkswagen-s-ogromna-promyana-na-koyato-ochite-vi-nyama-da-povyarvat-a-na-motiva-oshche-poveche-snimki_news594064.html", "text": "Volkswagen планира сериозни промени в \"прекалено немския\" си имидж в опит да направи продукцията си по-привлекателна за купувачите. Догодина ще бъде представено ново лого, което ще бъде \"радикално различно\", обяви маркетинговият директор на компанията Йохен Сенгпил, пише Факти бг.\"Марката Volkswagen не е в най-добрата си форма. Брандът е загубил част от своята емоционална привлекателност, защото се стреми да бъде прекалено германски. И проблемът не е само в \"Дизелгейт\". Искаме хората да се веселят с нас. Трябва ни повече цвят\", обяснява Сенгпил.  Според мениджъра основната цел е да се създаде по-открит и не толкова суров имидж. За да се оправдае високата цена на автомобилите пък е необходимо да се подчертава значението на новите технологии. Във Volkswagen вярвали, че радикалната промяна ще помогне на компанията да се приспособи към новата епоха на електромобилите и да се изчисти репутацията на марката след \"Дизелгейт\".", "date": "2018.04.17", "title": "Volkswagen с огромна промяна, на която очите ви няма да повярват! А на мотива, още повече... (СНИМКИ)"}
{"url": "https://www.blitz.bg/obshtestvo/sluzhbite-podslushvali-petima-montanchani_news593988.html", "text": "Общо 5 са исканията от прокурорите в Монтана до Окръжния съд за прилагане на специални разузнавателни средства през изминалата 2017 година. И петте искания са били уважени, като единствено е отхвърлено искането за продължаване на срока за прилагането на СРС. В сравнение през 2016 година до съда са отправени две искания, като и двете са били на окръжната прокуратура в Монтана, толкова са били поискани и през 2015 година, пише BulNews.bg.   Данните сочат увеличение на използваните и прилагани СРС спрямо двата предходни периода. Според магистратите от съда в Монтана това обстоятелство следва да се разглежда като положителна характеристика, макар че използването на СРС е извънреден и краен способ и се прилага само в случаите на невъзможност да бъдат събрани доказателства по друг ред.  През миналата година прокурорите от региона са отправили до съда 663 искания за предоставяне на данни по Закона за електронните съобщения срещу 609 за 2016 година и 478 през 2015 година. Увеличението по този показател е над 8% спрямо предходния период.  Впечатление прави, че три четвърти от общия брой искания са подадени от прокурорите в районната прокуратура в Монтана – 538 броя. ", "date": "2018.04.17", "title": "Службите подслушвали петима монтанчани"}
{"url": "https://www.blitz.bg/layfstayl/shoubiznes/niki-iliev-nanese-nov-udar-na-krekhkata-sanya_news593900.html", "text": "След шест години брак Ники Илиев изпъди съпругата си Саня Борисова, а нейното място в сърцето и леглото зае любовницата му - звездата от сериала „Скъпи наследници” Даяна Ханджиева, изпорти близък приятел на актьора. Извънбрачната връзка между сина на дерматоложката от ВМА проф. д-р Мирослава Кадурина и Даяна започнала в началото на годината. Отношенията им тръгнали от невинен флирт, но прераснали в страстна секс афера. 26-годишната лекарка Катерина в „Скъпи наследници” дори се изнесла от дома на родителите си в столичния кв. „Борово”, за да заживее в дома на синеокия режисьор, пише \"Таблоид\".     В арт гилдията са наясно, че отношенията между съпрузите Саня и Ники куцат от години, а скандалите се превърнали в ежедневие. През последната година семейство имало сериозни проблеми, Саня и Ники се дърляли с и без повод, което е една от причините за раздялата. Главната обаче е намесата на по-младата и красива Даяна.     „Не е ясно дали аферата й с режисьора ще доведе до развод или още има шанс Ники да спаси брака си със Саня”, обясни очевидецът на драмата. „Макар че официално се водят семейство и често могат да бъдат забелязани на публични места като двойка, връзката им е пирамида от карти, която поддържат единствено в името на общите им проекти”, тъжен е информаторът ни.      В началото на март синеоката Саня остана без работа, защото нейният бивш свекър Бойко Илиев - режисьор на спектакъла „Поручик Бенц” по романа на Димитър Димов, я уволни от единствената пиеса, в която участваше. В театралните среди се шушука, че русокосата красавица се разделила с единствената си театрална роля именно заради финала на отношенията й с Ники Илиев.     Бившият манекен вече се носел на крилете на любовта с младата Даяна, по която е хлътнал до уши. Режисьорът не спирал да глези брюнетката, дори приготвял закуска, която романтично поднасял в леглото. Нищо чудно в следващия му филм главната роля да отиде у Даяна, след като бившата му вече е прокудена.      Прави впечатление, че Ники лайква всички снимки и споделяния на новата си в социалните мрежи. Не така стояха нещата със Саня Борисова – палавият режисьор не харесваше почти нищо, публикувано от съпругата му. Според запознати, властната майка на Ники е най-доволна от ситуацията – тя никога не е уважавала снаха си и дори публично се изразяваше ехидно по неин адрес.  ", "date": "2018.04.17", "title": "Ники Илиев нанесе нов удар на крехката Саня"}
{"url": "https://www.blitz.bg/svyat/siriyskata-armiya-v-khama-minala-prez-teroristite-kato-valyak_news593956.html", "text": "Сирийската армия вече не провежда постоянно мащабни операции – за сметка на това те ги започват внезапно на сравнително локален терен против отделна групировка. В стремежа за оцеляване останалите не се намесват. Осведомителните агенции съобщават за ново настъпление на САА в югоизточната част на провинция Хама, при което са освободени два големи града.     Отначало начело с 4-а и 11-а дивизии са прогонени джихадистите от градчето Салим, а после като валяк те са премазани в съседния град Хамрат. На тях им предложили или да сложат оръжие или да напуснат града, в противен случай ги чакат тежки последствия. Те не се вслушали и били наказани.     На сирийската армия били необходими само няколко часа, за да установят контрол над град Хамрат. /  БЛИЦ    ", "date": "2018.04.17", "title": "Сирийската армия в Хама минала през терористите като валяк"}
{"url": "https://www.blitz.bg/svyat/erdogan-blagodari-na-borisov-za-sreshchata-vv-varna_news594015.html", "text": "Президентът на Турция Реджеп Тайип Ердоган изрази благодарност към министър-председателя Бойко Борисов за провеждането на срещата на върха между ЕС и Турция във Варна на 26 март. В писмо до премиера Борисов Ердоган определя срещата като „важен етап от взаимните усилия за преодоляване на трудния и неспокоен период в отношенията между Турция и ЕС“, съобщиха от правителствената пресслужба. „Активната позиция и далновидното лидерство, което показахте в рамките на Българското председателство, са достойни за уважение“, посочва той.  Реджеп Тайип Ердоган изразява надежда, че и обстойните разговори, проведени преди Срещата на върха, също ще бъдат повод за положителни процеси в двустранните отношения, а близкото сътрудничество на регионално и международно ниво ще продължи да се задълбочава.       ", "date": "2018.04.17", "title": "Ердоган благодари на Борисов за срещата във Варна"}
{"url": "https://www.blitz.bg/svyat/shche-te-napravya-izvestna-kaza-chernokozh-lyubovnik-na-gadzheto-si-i-ya-zastrelya-pred-ochite-na-blizkite-y-vv-feysbuk-video-18_news593828.html", "text": "36-годишен мъж от Луизиана застреля приятелката си след скандал. Хладнокръвното убийство бе излъчвано на живо във Фейсбук, съобщава \"Мирър\".Между Джонатан Робинсън и 27-годишната Ранита Уилямс избухнал скандал. На видеото се вижда как Джонатан иска извинение от младата жена, а след това й казва: \"Искаш ли да станеш известна? Ще те направя известна\" и открива огън.   Каква е причината за конфликта между двамата, все още не е известно.    След като убил любовницата си, Джонатан се барикадирал в дома й, открил стрелба срещу пристигналите на място полицаи и даже ранил един от тях. След като престъпникът се предал, лекарите опитали да помогнат на Ранита. Момичето било закарано в болница, но малко по-късно издъхнало от раните си.  Превод: БЛИЦ", "date": "2018.04.17", "title": "\"Ще те направя известна\", каза чернокож любовник на гаджето си и я застреля пред очите на близките й във Фейсбук (ВИДЕО 18+)"}
{"url": "https://www.blitz.bg/kriminalni/prestplenie/vratsa-pod-obsada-gdbop-i-zhandarmeriya-zavardikha-vsichki-izkhodi-na-grada-ima-zadrzhani_news594012.html", "text": "Операция на ГДБОП, подкрепена от жандармерията, се провежда във Враца. Акцията е започнала в 5 часа сутринта с блокиране на всички изходи на областния център. По неофициална информация са атакувани 3 адреса, на които има задържани 3 лица. Два от апартаментите са в блокове на Стария пазар, а третият е в ж.к. „Дъбника“, съобщава , научи ексклузивно агенция BulNews.bg  Акцията все още не е приключила и по тази причина липсва официална информация от полицията във Враца, която оказва само логистична подкрепа. По тази причина няма потвърждение за арестуваните лица.  На този етап е повече от сигурно, че задържаните са братята Манчо и Анри Ковачеви, както и техния близък приятел Николай Георгиев-Ники Циганчето. Очевидно арестите са внимателно планирани, тъй като Манчо Ковачев в събота се прибра от Египет, а Анри и Ники Циганчето пътуват често в страната и чужбина.  Групата стана популярна след разследване на сайта „Биволъ“, в което се твърдеше за организиран от тях канал за наркотрафик от Южна Америка към Европа. Братята обаче категорично отрекоха да се занимават със забранени от закона неща. Официалните причини за задържането им се очаква да станат известни по-късно днес.", "date": "2018.04.17", "title": "Враца под обсада! ГДБОП и жандармерия завардиха всички изходи на града, има задържани"}
{"url": "https://www.blitz.bg/kriminalni/prestplenie/gdbop-udari-prestpna-banda-deystvala-v-pernishko-tartort-y-biznes-dama-s-bogato-dosie_news594038.html", "text": "Служители на ГДБОП неутрализираха организирана престъпна група, занимавала се с неправомерно усвояване на средства от еврофондове на територията на Пернишка област. Операцията е проведена под ръководството на Специализираната прокуратура, на трима участници в престъпната схема са повдигнати обвинения, съобщават от пресцентъра на МВР. При специализирана операция на ГДБОП и Специализираната прокуратура, проведена на територията на Перник, Радомир и с. Ракеловци, са претърсени  пет адреса. Оттам са  иззети множество документи, печати на нотариуси и други доказателства за престъпната дейност на организираната престъпна група. Според събраната до момента информация, тя е създадена през 2015 г., а неин лидер била бизнесдама от Перник, неколкократно осъждана, в т.ч. за злоупотреби с фондове от ЕС.  Дамата  е организирала регистрацията на лица от ромски произход като земеделски производители, изработвала проектите и всички други необходими документи, за да кандидатстват и да спечелят финансиране по мярка 112 на „Програма за развитие на селските райони“ – „Създаване на стопанства на млади фермери“. В случая - целта е била европейско финансиране за производство на биохумус чрез преработка на почвата с калифорнийски червеи. Въпросният биотор все по-често се използва от българските фермери за производството на разсад.  Със съдействието на ръководителката на групата седем подставени бенефициенти сключили договори за финансиране по програмата с по 48 000 лв. за организиране на производството (в повечето случаи върху земеделски площи, собственост на майката на ръководителката на групата).     След първоначалната подготовка на лехите за биотор „производителите“ получили преводи на първите траншове от по 24 000 лева, като на един тях било предоставено пълното финансиране от 48 000 лв. Изненадваща проверка по изпълнението на договорите обаче установила, че след отпускането на общо 192 000 лв., не е извършвана никаква дейност. Разследващи разкрили, че ръководителката е получила сумите от наетите бенефициенти, платила им по свое усмотрение, а огромната част от средствата разпределила между участниците в групата.     На обвинените са наложени мерки за неотклонение „парична гаранция“, в размер съответно на 50 000 лв., 25 000 лв. и 5000 лв. ОЧАКВАЙТЕ ПОДРОБНОСТИ В БЛИЦ    ", "date": "2018.04.17", "title": "ГДБОП удари престъпна банда, действала в Пернишко, тарторът й - бизнес дама с богато досие"}
{"url": "https://www.blitz.bg/svyat/rusiya-be-obvinena-ot-sashch-i-velikobritaniya-otnosno-globalna-kiber-ataka_news593949.html", "text": "САЩ и Великобритания обвиниха Русия в понеделник за стартирането на кибер атаки срещу компютърни рутери, защитни стени и друго мрежово оборудване използвано от правителствени агенции, бизнеси и жизненоважни инфраструктурни оператори около света, съобщава Reuters, цитирана от \"Фокус\". Вашингтон и Лондон излязоха с обща изявление, че кампанията на подкрепени от руското правителство хакери е имала за цел да продължи шпионирането, краденето на интелектуална собственост и други „злонамерени“ действия и може да бъде ескалирана към отправянето на още атаки. Изявлението беше последвано от предупрежденията на Западните правителства, че Москва седи зад поредицата от кибер атаки. ", "date": "2018.04.17", "title": "Русия бе обвинена от САЩ и Великобритания относно глобална кибер атака"}
{"url": "https://www.blitz.bg/lyubopitno/nauka-i-tekhnologii/otvapyat-izoctavena-tsentpala-v-avctpiya-koyato-shche-ppoizvezhda-tok-za-kopaene-na-bitkoyni_news593936.html", "text": "Πoтpeблeниeтo нa тoĸ c цeл ĸoпaeнe нa битĸoйни вeчe дocтигнa тaĸивa нивa, чe изглeждa e cпocoбнo дa \"въpнe ĸъм живoтa\" изocтaвeни и зaбpaвeни eлeĸтpoцeнтpaли. Toчнo тaĸъв e cлyчaят c ĸoмпaния в Aвcтpaлия, тyĸo-щo пoдпиcaлa cпopaзyмeниe зa дocтaвĸa нa eлeĸтpoeнepгия нa \"миньop\" нa ĸpиптoвaлyти. И зa цeлтa дpyжecтвoтo щe дaдe втopи шaнc нa зaтвopeнa въглищнa цeнтpaлa, пише Мъни бг. Bcичĸo зaпoчвa пpeз янyapи, ĸoгaтo ĸитaйcĸитe \"ĸoпaчи\" нa битĸoйни, paзбиpaт зa плaнoвeтe нa Πeĸин дa oгpaничи дocтaвĸитe нa тoĸ oт въглищнитe цeнтpaли зa тяx. Toгaвa ĸoмпaниитe в aзиaтcĸaтa cтpaнa, зaнимaвaщи ce c тaĸaвa дeйнocт, peшaвaт дa тъpcят възмoжнocти зa пpeмecтвaнe или зa paзшиpявaнe нa дeйнocттa cи в чyжбинa.  Caмoтo ĸoпaeнe нa битĸoйни пoглъщa мнoгo eнepгия. Πpи тaзи ĸpиптoвaлyтa \"миньopитe\", paзпoлaгaщи c пoвeчe изчиcлитeлни мoщнocти, имaт пo-гoлям шaнc дa cпeчeлят пoвeчe дигитaлни мoнeти oт ĸoнĸypeнтитe cи. C нapacтвaнeтo нa цeнaтa нa ĸpиптoвaлyтaтa ca cĸoчили и инвecтициитe в тaзи тexнoлoгия, ĸoятo oт cвoя cтpaнa имa нyждa oт пoвeчe тoĸ, зa дa paбoти.  B peзyлтaт нa нoвaтa пoлитиĸa нa Πeĸин нaй-гoлямaтa ĸoмпaния зa ĸoпaeнe нa ĸpиптoвaлyти Віtmаіn oтĸpи xъб в Швeйцapия. Eнepгийнитe ĸoмпaнии в Иcлaндия пъĸ пoтвъpдиxa зa нapacнaл интepec oт cтpaнa нa тeзи фиpми ĸъм зaĸyпyвaнeтo нa тoĸ.  Cлeдвaщa e Aвcтpaлия cъc cвoятa минa Rеdbаnk Роwеr Ѕtаtіоn, ĸoятo щe зapaбoти oтнoвo. Toвa e пъpвaтa пoдoбнa cдeлĸa c \"миньopи\" нa ĸpиптoвaлyти, ĸaтo cпopeд плaнoвeтe нa eнepгийнoтo дpyжecтвo Нuntеr Еnеrgу фиpмитe щe мoгaт дa ce пoлзвaт oт ocoбeнo пpeфepeнциaлни цeни - eдвa 0,08 aвcтpaлийcĸи дoлapa зa ĸилoвaт чaca пpeз дeня и 0,05 дoлapa пpeз нoщтa.  Cпopeд изчиcлeниятa дpyжecтвaтa дa ĸoпaeнe нa дигитaлни пapи щe пoлзвaт 20 мeгaвaтa oт oбщият ĸaпaцитeт oт 150 мeгaвaтa нa цeнтpaлaтa. ", "date": "2018.04.17", "title": "Oтвapят изocтaвeнa цeнтpaлa в Aвcтpия, ĸoятo щe пpoизвeждa тoĸ зa ĸoпaeнe нa битĸoйни"}
{"url": "https://www.blitz.bg/svyat/raketnata-ataka-v-siriya-e-bila-sreshchu-dve-bazi_news593954.html", "text": "Военното летище Думейр на север от сирийската столица Дамаск също е било атакувано с ракети по времето, когато подобно нападение имаше и срещу летище \"Шайрат\" в град Хомс, съобщава \"Ройтерс\" ПВО на Сирия е успяло да свали 9 ракети, които са нарушили въздушното пространство на страната при двата инцидента.  Посочва се също така, че няма жертви при инцидента.  Пентагонът заяви, че Съединените щати не са участвали в ракетния удар по военната база \"Шайрат\" в сирийската провинция Хомс.  Запитан за ракетната атака, израелски военен говорител каза: \"Ние не коментираме такива съобщения\", информира \"Ройтерс\". Превод и редакция: БЛИЦ", "date": "2018.04.17", "title": "Ракетната атака в Сирия е била срещу две бази"}
{"url": "https://www.blitz.bg/svyat/dron-koyto-snimal-dreven-zamk-sluchayno-zapechatal-prizrak-na-ritsar-na-kon-video_news593951.html", "text": "41-годишният Томас Арнолд използвал своя дрон, за да снима панорамен видеоклип на древния замък Бъркли, Глостършир. Британецът, както и потребителите в социалните мрежи, обаче, били шокирани, когато видели записаното, съобщава \"Дейли Мейл\". Вече у дома, преглеждайки кадрите, Томас забелязал на видеото бял силует, напомнящ за ездач. Мъжът разказва, че в някакъв момент той загубил контрол над дрона, но след това успял да си възвърне управлението му. Той е уверен, че именно в този момент призракът е преминал покрай крепостта.  \"Когато го видях си казах: \"Боже мой, какво е това\", споделя Томас Арнолд  Британецът твърди, че и по-рано е вярвал в призраци, но сега е успял да се убеди лично в съществуването им. Според него, нищо друго не може да представлява фигурата на записа - наблизо е нямало източници на дим, а вятърът е духал в обратната посока. Превод и редакция: БЛИЦ     ", "date": "2018.04.17", "title": "Дрон, който снимал древен замък, случайно запечатал призрак на рицар на кон (ВИДЕО)"}
{"url": "https://www.blitz.bg/svyat/trmp-zapochna-aktivno-da-sbira-pari-za-preizbiraneto-si-sled-dve-godini-i-polovina_news593952.html", "text": "Кампанията за преизбиране на американския президент Доналд Тръмп след две години и половина е вече в ход и е набрала 10 млн. долара през първите три месеца на тази година. Така заедно с останалите от миналата кампания 22 млн. долара, тя е натрупала вече общо 28 млн., разкри днес ръководството на кампанията, цитирано от Ройтерс. Част от събраните пари - около близо 4 млн. долара, Тръмп е изразходвал за юридически услуги, включително във връзка със специалното разследване за връзките на неговата предизборна кампания с Русия.  За разлика от други действащи президенти преди него, Тръмп реши да започне активно набиране на средства много по-рано през първия си мандат, отбелязва Ройтерс. Той може да използва някои от събраните средства, за да помогне на своите съпартийци републиканци в междинните избори за Конгрес през ноември тази година.  Източник: БНР ", "date": "2018.04.17", "title": "Тръмп започна активно да събира пари за преизбирането си след две години и половина"}
{"url": "https://www.blitz.bg/svyat/senatort-dzhon-makeyn-pretrpya-nova-tezhka-operatsiya_news593953.html", "text": "Американският сенатор Джон Маккейн е претърпял операция на червата и се намира в стабилно състояние. Това се съобщава на личния му уебсайт. \"В неделя сенатор Маккейн беше хоспитализиран в клиника във Финикс, Аризона и претърпя операция за лечение на чревна инфекция, свързана с дивертикулит. Той е в стабилно състояние \", се казва в съобщението.  В изявлението също така се отбелязва, че 81-годишният Маккейн и семейството му са благодарни на лекарите за \"отличните грижи\" и че \"оценяват подкрепата, която получават от хората в цялата страна\".  През юли 2017 г. Маккейн бе в Аризона за лечение на рак на мозъка. Превод и редакция: БЛИЦ    ", "date": "2018.04.17", "title": "Сенаторът Джон Макейн претърпя нова тежка операция"}
{"url": "https://www.blitz.bg/svyat/vizhte-kak-siriyskata-vzdushna-otbrana-unishchozhava-raketi-v-nebeto-nad-damask-i-khoms-video_news593955.html", "text": "Сирийската ПВО е успяла да отблъсне ракетния удар, насочен към въздушните бази \"Шайрат\" и \"Думейр\", съобщават осведомителните агенции. Според предварителните данни, сирийската противовъздушна отбрана е поразила 6 ракети, летящи към военното летище \"Шайрат\", както и три ракети, насочени към \"Думейр\". Превод и редакция: БЛИЦ        ", "date": "2018.04.17", "title": "Вижте как сирийската въздушна отбрана унищожава ракети в небето над Дамаск и Хомс (ВИДЕО)"}
{"url": "https://www.blitz.bg/svyat/krvozhadna-akula-napadna-turist-nalozhi-se-da-mu-amputirat-kraka-snimkivideo-18_news593957.html", "text": "Пабло де Мела плувал на североизточното крайбрежие на Бразилия, когато изведнъж бил атакуван от акула. Двама очевидци, които рискували живота си, успели да отблъснат хищника и да изтеглят 34-годишният пострадал на плажа. Спасителният екип оказал първа медицинска помощ, след което Пабло бил спешно хоспитализиран, съобщава \"Дейли Мейл\". \"Някой започна да крещи \"Акули!\", опитвайки се да предупреди хората във водата. Работя на този плаж в продължение на 25 години и през това време станах свидетел на серия от брутални нападения. Беше ужасна гледка. Всеки път е много страшно и тъжно\", каза продавач в местен магазин.  На Пабло, който се намирал на брега със семейството си, му била направена четиричасова операция и лекарите по чудо успели да спасят живота му, но с цената на ампутирането на десния крак на пациента. Сега той е в интензивното отделение и състоянието му се оценява като тежко.  Съобщава се, че отначало акулата го захапала за краката и след това се насочила към ръцете му. На мястото, където туристът плувал, имало предупредителен знак относно опасността. Превод и редакция: БЛИЦ     ", "date": "2018.04.17", "title": "Кръвожадна акула нападна турист, наложи се да му ампутират крака (СНИМКИ/ВИДЕО 18+)"}
{"url": "https://www.blitz.bg/svyat/erdogan-provede-telefonen-razgovor-s-merkel-eto-kakvo-sa-obsdili-dvamata-lideri_news593961.html", "text": "Президентът на Турция Реджеп Тайип Ердоган и германският канцлер Ангела Меркел са провели телефонен разговор в понеделник във връзка с последното развитие на действията в Сирия, предава Anadolu Agency, цитирана от \"Фокус\" Според президентските източници, двамата лидери са се фокусирали върху осигуряването на териториалната цялост на Сирия и политическия процес в раздираната от военни действия държава.  Ердоган и Меркел също така са споделили възгледите си относно въздушните удари на САЩ, Франция и Великобритания на 13 април. ", "date": "2018.04.17", "title": "Ердоган проведе телефонен разговор с Меркел, ето какво са обсъдили двамата лидери"}
{"url": "https://www.blitz.bg/stsena/rapr-poluchi-nagrada-pulitsr_news593962.html", "text": "Рапърът Кендрик Ламар получи наградата \"Пулицър\" за албума DAMN като стана победител в категорията \"Музика\". Организаторите нарекоха албума \"виртуозна колекция от песни, обединени от искреността на простонародния език и ритмичната динамика, обрисуващи съставящите компоненти на съвременния живот на афроамериканците\".  Официалната церемония се проведе в \"Колумбийския университет\" в Ню Йорк. Наградата се присъжда в 21 категории: освен журналистите, също така музикантите и  и авторите на литературни произведения също са отличавани с нея. Превод и редакция: БЛИЦ", "date": "2018.04.17", "title": "Рапър получи награда \"Пулицър\""}
{"url": "https://www.blitz.bg/svyat/bezposhchadni-ruskite-sluzhbi-razbikha-teroristichna-kletka-na-id-glavataryat-se-vzrivi-video_news594069.html", "text": "Руската Федерална служба за сигурност (ФСБ) разби клетка на терористичната организация \"Ислямска държава\", планирала атентати с експлозиви и огнестрелни оръжия в Ростовска област по указания на емисари в Сирия. Това съобщи пресцентърът на ведомството. В момента на акцията лидерът на клетката се е самовзривил; други трима терористи са задържани, посочва ФСС. Антитерористите са иззели от задържаните автомат АК-74, боеприпаси, ръчни гранати, инструкции за направа на взривни устройства, пропагандни материали на електронни носители и средства за свръзка.     \"Федералната служба за сигурност на Русия разкри и прекъсна дейността на законспирирана клетка на поддръжници на международната терористична организация \"Ислямска държава\", които по указания на своите емисари, намиращи се в Сирия, са планирали извършването на резонансни терористични актове на територията на Ростовска област\", се казва в съобщение на местните власти.         Уточнява се, че терористите са планирали да извършат терористични актове \"с употребата на огнестрелно оръжие и самоделни взривни устройства\". Задържани са трима членове на клетка на ИДИЛ. Иззето е оръжие, готови самоделни взривни устройства, средства за връзка, материали, пропагандиращи идеологията на ИДИЛ.  Превод и редакция: БЛИЦ    ", "date": "2018.04.17", "title": "Безпощадни! Руските служби разбиха терористична клетка на ИД, главатарят ѝ се взриви (ВИДЕО)"}
{"url": "https://www.blitz.bg/svyat/rogozin-prizna-sram-ni-e-no-shche-izpolzvame-tekhnicheski-resheniya-na-ilon-msk_news594074.html", "text": "Руският вицепремиер Дмитрий Рогозин заяви, че руските инженери ще използват технически решения на Илон Мъск. \"Като цяло, аз смятам, че към него (Илон Мъск) хората трябва да се отнасят много сериозно. Някои негови технически решения аз, например, внимателно съм анализирал с нашите специалисти и мога да кажа, че нас ни е срам, но ние ще използваме някои от тях\", каза той. Рогозин също заяви, че смята Мъск за \"много талантлив инженер и блестящ специалист по пиар\". При това руският вицепремиер отбеляза, че от време на време пиарът подкопава авторитета на Мъск като добър инженер, защото той \"започва понякога да се изхвърля\".  Илон Мъск е шеф на компаниите SpaceX и Tesla. Едно от последните му постижения е изстрелването на ракетата Falcon 9 със спътници на борда, които трябва да осигурят достъп до интернет на всички жители на Земята. В рамките на проекта Мъск планира в орбита да бъде изведено цяло \"съзвездие\" от телекомуникационни сателити.  ", "date": "2018.04.17", "title": "Рогозин призна: Срам ни е, но ще използваме технически решения на Илон Мъск"}
{"url": "https://www.blitz.bg/svyat/estonski-ministr-podade-ostavka-sled-kato-go-khvanakha-piyan-zad-volana_news594083.html", "text": "Министърът на държавната администрация на Естония Яак Ааб съобщи на специална пресконференция, че подава оставка. Причината е, че висшият чиновник бе заловен зад волана с признаци на алкохолно опиянение. \"Съжалявам за станалото. Надцених се и няма да се оправдавам. Такова поведение е недопустимо. Получих урок\", каза Ааб, цитиран от сайта на Естонската телевизия и радио И Ер Ер.  Министърът съобщи, че на 11 март полицията го е спряла за превишена скорост, на връщане от Тарту за Талин. Ааб каза, че се е движил със скорост 73 км/ч. в участък, където максималната разрешена скорост е под 50 км/ч. Полицаят, спрял министъра, установил, че съдържанието на алкохол в кръвта му е 0,28 промила. ", "date": "2018.04.17", "title": "Естонски министър подаде оставка, след като го хванаха пиян зад волана"}
{"url": "https://www.blitz.bg/svyat/zhiviyat-ken-stava-prosyak-sled-zhestokoto-otmshchenie-na-bashcha-mu-miliarder-snimki_news594044.html", "text": "34-годишният Родриго Алвес, известен като „живата кукла Кен”, рискува да остане без наследство, след като през есента обяви намерението си, че малко преди 50-ата си годишнина възнамерява да си смени пола. Баща му, който притежава милиарди, заяви, че ако Родриго продължи да се облича с женски дрехи, ще го зачеркне от списъка с наследници, съобщава „Дейли мейл”. През февруари тази година Родриго, който понякога се нарича Джесика, участва във фотосесия, прославяща феминизацията на мъжете.     Родриго се определя като \"джендър неутрален\" и с удоволствие се облича както с женски, така и с мъжки дрехи.  Сега младият мъж, който е похарчил над 700 000 долара за пластични операции, рискува да остане без наследство.  Баща му е вдигнал ръце от развлеченията на сина си и го е заплашил, че ако не престане да се облича с женски дрехи, няма да види и цент от богатството му.     Самият Родриго, който в момента разпуска в Марбея, все още не е коментирал думите на богатия си родител. Всъщност, на последните снимки той позира, облечен в мъжки дрехи.  Като нищо заплахите, отправени от баща му, да са подействали. Превод: БЛИЦ", "date": "2018.04.17", "title": "„Живият Кен” става просяк след жестокото отмъщение на баща му милиардер (СНИМКИ)"}
{"url": "https://www.blitz.bg/svyat/razdadokha-prestizhnite-nagradi-za-zhurnalistika-pulitsr_news593942.html", "text": "\"Ню Йорк Таймс\" и \"Вашингтон пост\" получиха най-престижната журналистическа награда \"Пулицър\" за разследванията им за руска намеса в президентските избори в Съединените щати, предаде Ройтерс. Вашингтонският вестник беше отличен и за разкриването на сексскандал около републиканския кандидат Рой Мур на специалните избори за американския Сенат от щата Алабама.  \"Ню Йорк таймс\" сподели още една награда \"Пулицър\" - със списание \"Ню Йоркър\", за разкриването на серията от сексуални посегателства на холивудския продуцент Харви Уайнстийн. Трети \"Пулицър\" за тази година \"Ню Йорк таймс\" спечели в категорията за редакционна карикатура.  А Ройтерс беше отличена за разкриването на връзки между филипинския президент Родриго Дутерте и полицейските отряди на смъртта, преследващи наркодилъри и трафиканти. Агенцията получи награда и за фотожурналистика - за отразяването на бежанската криза с мюсюлманите рохингя в Мианмар. ", "date": "2018.04.17", "title": "Раздадоха престижните награди за журналистика \"Пулицър\""}
{"url": "https://www.blitz.bg/svyat/sergey-lavrov-razkaza-za-vazhen-komunikatsionen-kanal-poddrzhan-ot-voennite-na-sashch-i-rusiya-otnosno-siriya_news593943.html", "text": "Военните на Русия и Съединените щати имали канал за връзка и своевременно премахване на възникнали възможности и причини за конфликти между двете страни в Сирия в последните дни. Това заяви руският външен министър Сергей Лавров в интервю за BBC. \"Според данните на нашите военни, каналът (за евентуални конфликти и ситуации) е бил използван през цялото това време. Има един канал за комуникация директно между столиците - Москва и Вашингтон, както и \"на място\" в Сирия \", отбеляза руският външен министър.  Лавров също така добавя, че според него военните обсъждали американските действия по отношение на Сирия и други въпроси много професионално, осъзнавайки \"опасността от подобно приключение\".  Решението на сегашната кризисна ситуация в Сирия, според министъра, \"зависи от онези, които я създадоха\". Превод и редакция: БЛИЦ", "date": "2018.04.17", "title": "Сергей Лавров разказа за важен комуникационен канал, поддържан от военните на САЩ и Русия относно Сирия"}
{"url": "https://www.blitz.bg/svyat/uzhasyavashch-ekshn-mzh-razmakha-machete-na-ulitsata-i-se-nakhvrli-vrkhu-grupa-ot-20-dushi-vizhte-kakvo-se-sluchi-snimkivideo-18_news593944.html", "text": "Страховито меле се е случило в английския град Бирмингам, буквално на няколко метра от известния стадион \"Вила Парк\". Минувачите са снимали конфликта между мъж, въоръжен с мачете и група от други 20 души, съобщава \"Дейли Мейл\". За известно време въоръженият с огромен нож млад мъж успявал да задържи противниците си на разстояние, но скоро той бил повален на земята, а след това жестоко пребит с удари с крак.  Полицията дошла след сигнал на един от минувачите, но била закъсняла - всички участници в ожесточената битка, включително собственикът на мачетето, успели да се скрият.  Британските медии твърдят, че престъпленията във Великобритания, в които е използвано мачете, се извършват приблизително на всеки половин час. Превод и редакция: БЛИЦ     ", "date": "2018.04.17", "title": "Ужасяващ екшън! Мъж размаха мачете на улицата и се нахвърли върху група от 20 души, вижте какво се случи (СНИМКИ/ВИДЕО 18+)"}
{"url": "https://www.blitz.bg/svyat/seksi-madama-po-prashki-smaya-shoforite-s-erotichniya-si-tants-na-ulitsata-video-18_news593933.html", "text": "Полугола мацка спретна истинско шоу на улицата в руския град Самара. Видео, запечатало изпълнението й, е на път да се превърне в истински хит в мрежа. На кадрите младата дама, която е само по черен сутиен и прашки в същия цвят, танцува пред смаяните погледи на шофьорите.  „Момиче, танцуваш прекрасно!”, възхищава се операторът на клипа.  Въпреки комплиментите, полуголата танцьорка се държи доста агресивно, обижда и моли публиката си да си ходи.  В мрежата предполагат, че момичето е на няколко чашки, а танцът й на улицата е заради загубен бас или спор. Едни я укоряват за поведението, а други се възхищават на фигурата и пластичните й движения.    Превод: БЛИЦ", "date": "2018.04.17", "title": "Секси мадама по прашки смая шофьорите с еротичния си танц на улицата (ВИДЕО 18+)"}
{"url": "https://www.blitz.bg/svyat/protestirashchi-v-erevan-blokirakha-tsentralnite-ulitsi-video_news593945.html", "text": "Участниците в митинг срещу номинирането на бившия президент Серж Саркисян за поста на премиер започнаха да блокират централните улици на столицата на Армения. Опозиционерите изграждат барикади в Ереван, като използват коли, градски пейки и кофи за боклук. Движението в града е парализирано, съобщават информационните агенции. Обсъждането и гласуването на кандидатурата за министър-председателя ще се проведе на 17 април в арменския парламент. Лидерът на опозиционната партия \"Граждански договор\" Никола Пашинян призовава да бъдат блокирани улиците и пътищата не само в Ереван, но и в други градове на страната.  Протестите срещу кандидатурата на бившия президент не отслабват в Армения вече втори ден. Министерството на здравеопазването на страната съобщи, че десетки хора са били ранени след сблъсъци с полицията. Превод и редакция: БЛИЦ        ", "date": "2018.04.17", "title": "Протестиращи в Ереван блокираха централните улици (ВИДЕО)"}
{"url": "https://www.blitz.bg/svyat/poreden-udar-siriyskata-pvo-otblsna-nova-raketna-ataka_news593946.html", "text": "Сирийската система за противовъздушна отбрана е свалила ракети близо до град Хомс в центъра на Западна Сирия, информира \"Ройтерс\". Също така се съобщава, че ракетната атака е била насочена срещу военната авиационна база Шайрат. Уточнява се, че всички ракети са били свалени при приближаването.  Засега не е ясно дали това е нова атака от страна на Съединените щати, Великобритания и Франция, или този инцидент е свързан с дейността на терористични организации. Превод и редакция: БЛИЦ    ", "date": "2018.04.17", "title": "Пореден удар! Сирийската ПВО отблъсна нова ракетна атака"}
{"url": "https://www.blitz.bg/svyat/pentagont-izyasni-dali-sashch-sa-svrzani-s-udara-sreshchu-siriyskata-baza-shayrat_news593947.html", "text": "Пентагонът заяви, че Съединените щати не са участвали в ракетния удар по военната база \"Шайрат\" в сирийската провинция Хомс. \"В момента няма никаква американска военна дейност в този район\", заяви официалният представител на Пентагона Ерик Пахон. Той е добавил, че засега отбранителното ведомство няма друга информация по този въпрос.  Припомняме, че  , сирийската система за въздушна отбрана тази нощ е свалила ракети близо до град Хомс в центъра на Западна Сирия.  Авиационната база \"Шайрат\" бе атакувана миналата година при ракетна американска военна акция в отговор на химическа атака, която уби най-малко 70 души, включително деца.  Израел многократно е удрял обекти на сирийската армия, както и конвои и бази на подкрепяни от Иран милиции, които се борят заедно със силите на сирийския президент Башар ал Асад.  Запитан за ракетната атака, израелски военен говорител каза: \"Ние не коментираме такива съобщения\", информира \"Ройтерс\". Превод и редакция: БЛИЦ", "date": "2018.04.17", "title": "Пентагонът изясни дали САЩ са свързани с удара срещу сирийската база \"Шайрат\""}
{"url": "https://www.blitz.bg/kriminalni/prestplenie/ekshn-kray-isperikh-politsai-v-gonka-s-piyan_news594102.html", "text": "След преследване полицаи успяха да арестуват пиян шофьор край исперихското село Тодорово. Пътният екшън се е разиграл вчера по обед, когато катаджии са подали сигнал със стоп-палка на шофьор. Той обаче вместо да спре продължил към село Окорш. Полицаите подкарали след него със светлинна и звукова сигнализация, успели да настигнат шофьора и да го спрат до селскостопанската кооперация в Окорш.  Оказало се, че той е мъж на 40 години от същото село, криминално непроявен, неосъждан.  Пробата му с дрегер отчела 3,21 промила алкохол.  Транзитните табели на автомобила пък били с изтекъл срок на валидност.    ", "date": "2018.04.17", "title": "Екшън край Исперих! Полицаи в гонка с пиян"}
{"url": "https://www.blitz.bg/kriminalni/prestplenie/kachulkite-nad-chas-tarashat-kolata-na-skandalnata-kmetitsa-desislava-ivancheva_news594106.html", "text": "От близо час се извършва оглед на колата на Десислава Иванчева, предаде \"Фокус\". Пред журналисти административният ръководител на Специализирана прокуратура Иван Гешев помоли разследващите да бъдат оставени да си свършат работата. Той уточни, че утре в 11.00 ще бъде даден брифинг, на който ще се даде информация за случая. Гешев заяви, че в момента не може да каже нищо повече, защото може да попречи на разследването. Все още няма официална информация дали има и други задържани.", "date": "2018.04.17", "title": "Качулките над час тарашат колата на скандалната кметица Десислава Иванчева"}
{"url": "https://www.blitz.bg/kriminalni/prestplenie/fandkova-razkri-za-oshche-izdnki-na-skandalnata-kmetitsa-desislava-ivancheva_news594111.html", "text": "Нямам информация все още, освен от медиите, така че не бих могла да коментирам. Това каза пред журналисти кметът на София Йорданка Фандъкова във връзка с ареста на кмета на Район „Младост“ Десислава Иванчева, предаде „Фокус“. „Кметовете се избират мажоритарно, включително и районните. Отговорността е голяма“, изтъкна тя. Попитана получавала ли е сигнали за нередности в район „Младост“ кметът посочи: „Имали сме сигнали за забавени преписки, които съм изпращала на вниманието на кмета на „Младост“, за да предприемане на действия. Разглеждани са и на комисия, но при мен са идвали само сигнали и оплаквания за забавени преписки в района“.    В отговор на въпрос получавани ли са сигнали от строителни фирми Йорданка Фандъкова уточни: „Сигналите, които съм получавала, са само за забавени преписки по административни дейности, които сме искали да бъдат процедирани, така както закона изисква“.  Попитана как ще реагира на ареста на кмета на район „Младост“ в качеството си на неин шеф столичният кмет коментира: „Не съм шеф на районните кметове. Подчертавам, че всички районни кметове са избрани мажоритарно от гражданите на съответния район. Имаме само координационни взаимоотношения. Доста често се бърка, че съм шеф на районните кметове, но това не е така. Шефове са им гражданите, които са ги избрали“.  В отговор на въпрос сблъсквала ли се е с проблеми в тези координационни взаимоотношения с Десислава Иванчева Йорданка Фандъкова посочи: „Проблемите са със забавени процедури по различни теми, включително и дейности на общината. Опитвали сме се да помагаме на район „Младост““. „Не деля кметовете нито по партиен, нито по друг признак. Хората в районите очакват и от мен като кмет на града да свършим работа по ремонти, поддръжка на района и инвестиции. В „Младост“ изграждаме голяма детска градина. Очаквам да започне и първият етап на парк „Въртопо“ всеки момент. Взаимоотношенията ни са чисто служебни“, каза още кметът.", "date": "2018.04.17", "title": "Фандъкова разкри за още издънки на скандалната кметица Десислава Иванчева"}
{"url": "https://www.blitz.bg/kriminalni/prestplenie/arestuvali-i-dyasnata-rka-na-kmetitsata-na-mladost_news594128.html", "text": "Освен арестувана кметица на столичната община \"Младост\" Десислава Иванчева, задържан е и заместник-кмет на общината, твърди БНР. Специализираната прокуратура провежда разследване за корупционни престъпления в Община Младост. Това съобщи по-рано говорителят на главния прокурор Румяна Арнаудова.  „Разследването се извършва съвместно с Комисията за противодействие на корупцията и за отнемане на незаконно придобито имущество (КПКОНПИ). В момента се извършват претърсвания и разпити на свидетели. Повече информация ще бъде представена утре, в 11.00 часа, в Съдебната палата“, коментира прокурор Арнаудова. Арестът е извършен на на кръстовището на бул. \"Васил Левски\" и ул. \"Ген. Гурко\" пред Министерство на спорта.   Иванчева била хваната с крупна сума пари - 70 000 евро. Това била само първата вноска от поискани от кметицата 250 000 евро за издаване на разрешително за строеж.  При акцията били задържани и заместничка на Иванчева и посредници за предаването на подкупа.  ", "date": "2018.04.17", "title": "Арестували и дясната ръка на кметицата на \"Младост\""}
{"url": "https://www.blitz.bg/kriminalni/prestplenie/izvnredno-skandalnata-kmetitsa-na-mladost-s-prvi-dumi-sled-aresta-ivancheva-kreshchi-km-mediite_news594125.html", "text": "Над четири часа продължават процесуално-следствените действия пред Спортната палата в центъра на София след зрелищния арест на кметицата на столичния район \"Младост\" Десислава Иванчева. Преди минути самата Иванчева се обърна към медиите с викове \"Няма пари, няма пари\". Арестувана съм, но не знам за какво, стоя вече часове без адвокат, каза Десислава Иванчева пред bTV.  На мястото все още е и шефът на Специализираната прокуратура Иван Гешев. Все още е и значително затруднен автомобилният трафик в района.       Специализираната прокуратура провежда разследване за корупционни престъпления в Община Младост. Това съобщи по-рано говорителят на главния прокурор Румяна Арнаудова. „Разследването се извършва съвместно с Комисията за противодействие на корупцията и за отнемане на незаконно придобито имущество (КПКОНПИ). В момента се извършват претърсвания и разпити на свидетели. Повече информация ще бъде представена утре, в 11.00 часа, в Съдебната палата“, коментира прокурор Арнаудова.  Арестът е извършен на на кръстовището на бул. \"Васил Левски\" и ул. \"Ген. Гурко\" пред Министерство на спорта.  Иванчева била хваната с крупна сума пари - 70 000 евро. Това била само първата вноска от поискани от кметицата 250 000 евро за издаване на разрешително за строеж.  При акцията били задържани и заместничка на Иванчева и посредници за предаването на подкупа.     ", "date": "2018.04.17", "title": "Извънредно! Скандалната кметица на \"Младост\" с първи думи след ареста! Иванчева крещи към медиите!"}
{"url": "https://www.blitz.bg/intsidenti/katastrofi/tantsorkata-gabriela-koyato-pomlya-10-avtomobila-v-plovdiv-ako-khorata-chetyakha-misli-shchyakh-da-yam-mnogo-boy_news593973.html", "text": "Танцьорката Габриела Медарова, която помля с джипа си 10 автомобила до комплекс \"Оазис 4\", изучава маркетинг във Пловдивския университет „Паисий Хилендарски”. В профила във Фейсбук има снимка с джипа БМВ-Х5, с който направи белята. На кадъра си личи, че дамата искрено се кефи, докато шофира. Габриела е обвързана, като приятелят  се занимава с автомобилен бизнес. Още от статуса  във социалната мрежа личи, че обича показността. На един от фотосите се е щракнала с фолкпевеца Азис, пише \"Марица\".   \"Животът е само един. Правете това, което ви прави щастливи, с тези, които ви карат да се усмихвате\", \"Човек не може да живее за любовта, за друг човек обаче - може!\", \"Ако хората можеха да четат мисли... Щях да ям много бой\", са само част от снимките с мисли на страницата й във Фейбсук.", "date": "2018.04.17", "title": "Танцьорката Габриела, която помля 10 автомобила в Пловдив: Ако хората четяха мисли, щях да ям много бой"}
{"url": "https://www.blitz.bg/foto/vizhte-ema-i-lizi-koito-mogat-da-sbdnat-vashite-fantazii-snimki-18_news594100.html", "text": "В събота ще пуснем промоцията и ще разкрием дамите, които разполагат с абсолютно всичко, за да напълниш буркана с фантазии. Нека бъдем честни Ема Глоувър и Лизи Кънингам ще внесат малко радост във вашите дневни занимания, обещаваме!", "date": "2018.04.17", "title": "Вижте Ема и Лизи, които могат да сбъднат вашите фантазии (СНИМКИ 18+)"}
{"url": "https://www.blitz.bg/daydzhest/sladk-koker-odra-stopanina-si-i-go-prevrna-v-invalid-za-tsyal-zhivot-snimki-18_news593635.html", "text": "Психиатър остана инвалид след игра с домашния си любимец. Сладкият кокер шпаньол леко одрал ръката на 50-годишния д-р Джако Нел и предизвикал сепсис, който едва не отнел живота му, пише „Дейли мейл”. Мъжът решил, че драскотината не е опасна и я игнорирал. „Играехме си и той леко ме ухапа по ръката. Измих се и забравих за случилото се”, разказва д-р Нел.  Две седмици по-късно обаче при лекаря се появили симптоми, наподобяващи грип: втрисало го, а след това започвал да се поти. Той се прибрал вкъщи и решил да се наспи добре. На сутринта обаче състоянието му се влошило и не могъл да стане от леглото. Пристигналите на място спешни медици забелязали по кожата му подозрително петно и го хоспитализирали. „Не можех да се изправя, ръцете ми не работеха както трябва, говорех много трудно”, казва още психиатърът.  Лекарите взели решение да го поставят в медикаментозна кома, за да може организмът му да има сили да се бори с болестта. Така успели да спасят живота, но не и здравето на д-р Нел. В реанимацията 50-годишният мъж развил гангрена.  „Лежах в болницата и гледах черните си гангренясали крака и пръсти. Гледах надолу, знаейки, че ще загубя всичко това”, добавя той.     Лекарите обяснили на пациента, че сепсисът му е бил предизвикан от бактерии в слюнката на четириногия му приятел. С огромна мъка мъжът взел решение да приспи кучето, което внезапно се оказало потенциална опасност за околните.     \"Това е много тъжно, но ние се притеснявахме, че кучето може да зарази и други хора. Ами ако беше заразил малко дете? Това би било ужасно”, споделя Джако Нел.     Четири месеца по-късно лекарите ампутирали краката, пръстите на дясната ръка, част от носа и устните на 50-годишния мъж. Сега той се учи да живее новия си живот. Нел вече се е примирил с протезите, но все още е може да свикне с новото си лице.    Превод: БЛИЦ", "date": "2018.04.17", "title": "Сладък кокер одра стопанина си и го превърна в инвалид за цял живот (СНИМКИ 18+)"}
{"url": "https://www.blitz.bg/svyat/velikobritaniya-s-novi-razkritiya-za-veshchestvoto-s-koeto-be-otroven-skripal_news594118.html", "text": "Нервнопаралитичното вещество, използвано за отравянето на бившия руски шпионин Сергей Скрипал и дъщеря му Юлия, е било доставено в течна форма и ще бъдат необходими месеци, докато се премахнат всички следи от него, заявиха днес британските власти, предава БТА. Според британското министерство на околната среда девет места се нуждаят от \"почистване от специалисти\", включително ресторант, посетен от Сергей и Юлия Скрипал на 4 март - деня, когато двамата били открити в безсъзнание на пейка в парк.  Министерството каза, че 190 специално обучени войници помагат на служители по околна среда, здравеопазване и отбрана за почистването в английския град Солсбъри.  Според британските власти Сергей и Юлия Скрипал са били отровени с произведено в Русия бойно нервнопаралитично вещество, сложено на дръжка на врата на дома на Сергей Скрипал.  Юлия Скрипал е изписана от окръжната болница в Солсбъри, където баща й все още е лекуван. ", "date": "2018.04.17", "title": "Великобритания с нови разкрития за веществото, с което бе отровен Скрипал"}
{"url": "https://www.blitz.bg/svyat/kakvo-stava-kitay-vdigna-po-trevoga-strashna-armada-ot-korabi-podvodnitsi-i-iztrebiteli-video_news594079.html", "text": "Докато светът е съсредоточен върху Близкия Изток, доста интересни събития се развиват и в Далечния Изток. Пекин се готви за мащабни военни учения в Южнокитайско море, при което до бреговете на спорния Тайван. Китай е решил да повиши бдителността по бреговете си в отговор на агресията на САЩ в Сирия. Почти 150 кораба и подводници, над 70 изтребители и 10 000 моряци са задействани по тревога, подадена от китайския президент, предават световните информационни агенции.\"Трябва да реализираме изцяло идеите на Комунистическата партия за изграждането на силни и верни въоръжени сили, за укрепването им посредством реформи и технологии, да ги управляваме в съответствие със закона. Трябва неотклонно да се придържаме към процеса за модернизация на ВМФ на Китай, длъжни сме да въвеждаме иновации и да се стремим към превръщането на нашия флот в сила от световно равнище\", заяви Си Дзинпин.   Вдъхновяващата реч лидерът на Комунистическата партия произнесе пред моряци на палубата на най-новия самолетоносач \"Ляонин\". Главнокомандващият призова военните да бъдат лоялни на партията и правителството на страната и да стоят на стража в името на сигурността на родината. Ученията на ВМФ на Китайската народно-освободителна армия започват на фона на изострянето на отношенията със САЩ, информират държавните китайски медии.  В последните месеци властите на САЩ нагнетяват обстановката около Тайван. Съгласува се договор почти за милиард и половина долара, в рамките на който Вашингтон трябва да достави съвременно въоръжение на Тайпе. Това, на свой ред, разпалва стария конфликт. Така, на 18 април китайският флот ще се приближи до Тайванския пролив, където ще се състои и основната фаза на ученията. Една от причините за военните маневри са действията на САЩ в Сирия. Според редица чуждестранни политолози, Китай в качеството си на стратегически партньор на Русия по този начин се стреми да подкрепи Москва при решаването на световните конфликти.   Според военните експерти, Китай с мащабните учения иска да покаже мощта на своя флот, който в последните години е подложен на интензивни реформи. Основно се залага на внедряването на супер модерни оръжия.   Също така, Китай е обявил така наречените \"червени линии\", чието преминаване той не би позволил, стягайки мускули до границите на стратегическите партньори на Вашингтон.  Превод и редакция: БЛИЦ       Превод и редакция: БЛИЦ", "date": "2018.04.17", "title": "Какво става?! Китай вдигна по тревога страшна армада от кораби, подводници и изтребители (ВИДЕО)"}
{"url": "https://www.blitz.bg/ikonomika/roden-ekspert-germanskite-stari-dizeli-trgvat-km-blgariya-povishavaneto-na-ekotaksite-e-spravedlivo_news594050.html", "text": "Евентуалното повишаване на екотаксите за автомобилите в България е добър ход. Това коментира в ефира на Bloomberg TV Bulgaria Веселин Грозданов от клъстер \"Зелен транспорт\". Той обясни, че в действителност се очаква старите дизелови коли от Германия да поемат към България. „Едно рециклиране на автомобил там е скъпо и германците предпочитат да продадат автомобилите, макар и на безценица, само и само да се освободят от тях“, уточни Грозданов.  Според него е напълно справедливо предложението на министъра на екологията Нено Димов да се плаща най-висока такса за стара (над 10-годишна) бензинова или дизелова кола, а за хибридните автомобили таксата да падне двойно.   „В България има 3,3 млн. регистрирани автомобили към 2017 г., като от тях 1,480 млн. са бензинови и 1,6 млн. са дизелови. Колите с по-екологично чистото гориво газ са 200 хил., а хибридните – 3 653. Електрическите коли са едва 391. Това говори, че в България основно използваме бензинови и дизелови автомобили. Когато в Европа в големите градове забранят да се движат дизеловите автомобили, те няма да изчезнат, а ще дойдат към България“, коментират още от клъстер \"Зелен транспорт\" . Грозданов смята, че трябва да има регионални мерки. „В първите пет най-големи града в България има регистрирани най-много автомобили, докато в градове като Кърджали и Смолян колите са значително по-малко и хората са с по-ниски доходи\", коментира той. \"Това, което се предлага, трябва да бъде и спрямо мястото на регистрация на автомобила. Автомобилите, които имат стикери за стандарта „Евро“ 4, 5, 6, могат да навлизат в центъра на града, а които нямат – да си оставят колата в буферните паркинги. Това е решението да не минаваме между капките – да регистрираме в по-малко населено място автомобила си, а да го използваме в по-големия град“, допълни Грозданов.", "date": "2018.04.17", "title": "Роден експерт: Германските стари дизели тръгват към България, повишаването на екотаксите е справедливо"}
{"url": "https://www.blitz.bg/obshtestvo/sheft-na-kevr-nyakoi-ot-poiskanite-uvelicheniya-na-toka-sa-stryaskashchi-no_news594133.html", "text": "Някои от поисканите увеличения на тока са стряскащи, но бизнесът и потребителите нямат основания за притеснения. Това каза председателят на Комисията за енергийно и водно регулиране доц. Иван Иванов на последното заседание на Временната комисия за ЧЕЗ, предаде агенция „Фокус“. Той поясни, че КЕВР ще продължи да спазва своята консервативна политика за недопускане на резки промени. „Някои от дружествата за моя неприятна изненада, заличавайки чувствителната търговска информация, са заличили предлаганата крайна цена, за която те искат утвърждаване. Комисията публикува всичките крайни цени на тези дружества“, каза Иванов.  Председателят на КЕВР заяви, че през 2017 г. с нарочна заповед е извършена проверка за реализиране на инвестиционната програма на ЧЕЗ \"Разпределение\" и на другите две разпределителни дружества.  По думите му поради неизпълнение на прогнозните инвестиции ЧЕЗ \"Разпределение\" е било глобено. \"С моя заповед буквално от 18 април тази година до 15 май ще бъде извършена проверка отново за целия тригодишен регулаторен период и на трите електроразпределителни дружества\", заяви Иванов. Той подчерта, че към момента лицензираните дружества на ЧЕЗ \"Разпределение\" и ЧЕЗ \"Електро\" са в добро финансово състояние. ", "date": "2018.04.17", "title": "Шефът на КЕВР: Някои от поисканите увеличения на тока са стряскащи, но..."}
{"url": "https://www.blitz.bg/layfstayl/ptuvane/prvo-v-blits-sheft-na-ptishchata-otgovori-udarno-na-prezidenta-za-magistralite_news594122.html", "text": "Председателят на Управителния съвет на АПИ инж. Дончо Атанасов отговори подобаващо на критиките на президента Румен Радев за строенето на магистрали. Публикуваме цялата позиция без редакторска намеса:Председателят на Управителния съвет на Агенция „Пътна инфраструктура“ инж. Дончо Атанасов изпрати книгата „Пътищата на България“ на началника на кабинета на президента на Република България Иво Христов и на секретаря по регионално развитие на президента Цвета Тимева. В писмото си до тях инж. Атанасов посочва, че през последните 7-8 години са построени над 300 км автомагистрали, което е почти два пъти повече отколкото съществуващите автомагистрали до влизането на България в ЕС през 2007 г.  Благодарение на финансирането от европейските фондове и националното съфинансиране са доизградени автомагистралите „Тракия“, „Марица“, „Люлин“, продължава и изграждането на АМ „Струма“. Рехабилитирани са и повече от 900 км второкласни и третокласни пътища. В писмото си инж. Атанасов подчертава, че финансирането с европейски средства се извършва по строги регламенти и средствата се сертифицират. Новопостроените участъци имат необходимите гаранционни срокове от 5 години за пътната част и 10 години за съоръженията и мостовете. АПИ като възложител, Управляващите органи на Оперативните програми, Сертифициращите органи, в лицето на Националния фонд, както и ИА „Одит на средства от ЕС“ извършват строг контрол на финансираните от тях проекти, включително и на проведените обществени поръчки. Инж. Атанасов посочва още, че системното недофинансиране на пътния сектор води до влошаване на състоянието на републиканските пътища и немалка част от тях не са основно ремонтирани повече от 30 години, но с въвеждането на тол системата предстои в близките години да се повишат приходите в бюджета на пътната агенция, което ще доведе до трайното подобряване на тяхното състояние.", "date": "2018.04.17", "title": "Първо в БЛИЦ! Шефът на пътищата отговори ударно на президента за магистралите"}
{"url": "https://www.blitz.bg/obshtestvo/regioni/rodopskata-shamanka-emine-abla-imanyarite-umirat-do-40-iya-den-sled-golemiya-si-udar_news592913.html", "text": "Емине Абла, известна още като леля Еми, е една от малкото родопски шаманки, посветени в тайнството на иманярството. Пред „ШОУ” ясновидката за първи път разкрива потресаващи факти за този древен и опасен занаят. „Особено напоследък иманярите се нароиха като гъби след дъжд. Ръшкат се навсякъде из Родопите”, подхваща Емине Абла. В Кърджалийско и Крумовградско има много старинни монети. Край Подкова и Кирково е заровено имането от бягащи турски паши и бейове по време на Балканската война. Дисаги със злато и казани с пендари има край гръцката и турската граница. Закопани в земята, хвърлени в дълбоки бунари, укрити в зидове на стари къщи, джамии и църкви, оставени в дънери на черници. Всичките с нишан. Стара турска карта върху овча кожа достига хилядарка, въпреки че за стотина години местността се е променила до неузнаваемост. Малцина намерят, що намерят, продадат го и продължават, без да знаят, че скъсяват дните си. В Корана има специална молитва за изкарване на заровени пари. Иманяри повеждат по късна доба старците с чалми. Те баят на потайни места, за да неутрализират тъмните сили и да предпазят клиентите си, които им плащат добре. Всяко заровено съкровище си има дух-пазител. Той се материализира най-често в змия. Какво се получава, ако имамът не даде едно рамо? Барабите бъхтат,  блесне златото,  а върху него съскащи пепелянки с размери, непознати на човешкото око. Малджиите хукват през глава. Духът-закрилник може да вземе образа и на друго животно, но пак с необичайна големина. То изкарва извън релси здравия разум, човек изперколясва.   Има и истински змии, те се увиват около парите, заради излъчваната от тях топлина. През лятото златото поема слънчевата светлина, а в студените дни става като акумулираща печка. Пълзящите твари прекарват там зимния си сън.   Над заровените пари тегнат заклинания, ходжите знаят как да ги неутрализират къде с молитви, къде с ишарети. Духовете се подчиняват на тайнствените слова и ритуали. Става въпрос за така нареченото имане, което „не се дава”. Малджиите копаят, а златото все в по-ниското отива, потъва като в блато. Имането често се превръща и в пепел. Пари, жълтици, пендари държат в ръцете си, в миг изтичат като пясък през пръстите им. Човекът превърти от яд, зареже всичко, понеже не знае поверието. Ако се сбере „пепелта” в една торба, след първи петли тя отново се превръща в злато. По същия начин окото се лъже с мишки, змии, гущери, те пък се разбягват. Но успее ли иманярят да ги скатае в един мендил /домашна престилка/, на утрото ще бара жълтици. По закон Божи това са пари, които не ти се полагат, те са прокълнати. Радостта от тях трае от ден до пладне.  Най-тежкото проклятие – родовото, с времето се изчиства, докато прокълнатото злато не прощава никому. Нито ходжа, нито врачка може да помогне. Заклинанието над благородния метал гони до дупка, по-страшно е и от черната магия. Предишният му собственик е изрекъл думите: „Ако аз не си взема един ден имането, който го намери, хаир да не види, в деветия кръг на ада да потъне!”  Изкарат ли се пари, обезателно се дава дял на земята. Щом си взел от нея, върни й дължимото, но то не се заравя. Остава на открито. Това е като да сториш добро на сакат, слепец, вдовица.  Има и лесни пари, върху тях е отправена анатема, изоставени са от бягащи хора с намерението скоро да се върнат за тях. „Невинно” е и златото, укрито в сгради, духове-пазители в тях няма. Подобни пари често се присънват къде точно са укрити. „Дадат” ли ти се насън, не носят нещастие, не пречат никому, дошло е времето им да излезнат от скривалището си. Най-често ги получават хора с добра душа, бедняци, които няма да се възгордеят от забогатяването. Но всичко не идва даром, трябва да се знае едно важно условие – споделиш ли с някого, имането се отнема. Попита ли те някой по късна доба къде си се юрнал с кирка и лопата, отговориш ли му, магията се разваля.  Опасности има дори и в намирането на лесни пари. Дълго време те са престояли херметически затворени, при съприкосновение с въздуха се отделя отровен газ. Неутрализира се с оцет, работи се с маска, или пък се изрича тайнствено заклинание, което отвежда отровата в друга посока. Но само една ясновидка може да надникне в невидимото, да прозре какво застрашава човека с буйна кръв. В една могила например има безброй капани, понеже в нея е извършено ритуално погребение. Жреците никога не са отдавали толкова голямо значение на атрибутите, колкото на душата на мъртвия, тя трябва да остане неприкосновена. И след столетия външният натрапник изневиделица пропадне в земята, стрела се забие право в сърцето му, примка стегне шията му. Шаманката влиза в контакт с тайнствените сили, може да се „договори” с тях, да ги парира, зависи на какво ниво е.  Освен молитва за вадене на пари има и молитва, с която се търсят пари. Тя се окачва на шията на черен петел. По него не трябва да има нито едно светло перце. В района, където иманярят се съмнява, че има богатство, птицата започва да кълве. Духът, вселен в молитвата, води животното на точното място. Така са откривани богатства още преди да се е родила най-съвършената металотърсаческа техника.  И други прастари чалъми има. Ако имането е заровено плитко, върху него никога не се задържа сняг. През лятото тревата не зеленее, почвата е топла 365 дни в годината. Пари често се укриват и в дънер на черница, защото хралупата й е като кошница. Корените на дървото не позволяват съкровището да се измести от другите пластове, от подпочвените води.    Често се говори и за иманярския огън, появява се веднъж в годината, най-често на Еньовден. Съвсем ненадейно, святка и угасва, блести с невероятна красота. Връхчетата му се пукат като горящи шишарки. Казва се: „Парите горят!”    Все повече иманяри търсят злато не като количество, а заради нумизматичната му стойност. Съдете сами – една 7-грамова турска лира, с която се кичат булките на мюсюлмански сватби, на дребно върви към 120 лв., нагоре цената й достига към 8000 лв. Старото злато тежи много. Пълен догоре меден бакър за вода с жълтици пък излиза към 100 кг. Поколения иманяри сънуват и търсят казан със 7 дръжки. Попадне ли в ръцете на свестни политици, дереджето на България одма се оправя.       ", "date": "2018.04.17", "title": "Родопската шаманка Емине Абла: Иманярите умират до 40-ия ден след големия си удар!"}
{"url": "https://www.blitz.bg/ikonomika/dobra-novina-za-gurbetchiite-zaplatite-na-ostrova-rastat-i-nashentsite-tam-mozhe-da-namazhat_news594088.html", "text": "Зaплaтитe във Beлиĸoбpитaния ce yвeличaвaт c нaй-бъpзи тeмпoвe зa пocлeднитe пoчти 3 гoдини, дaвaйĸи пoлoжитeлни изглeди зa ĸpaя на cвивaнeтo нa жизнeния cтaндapт. Гoдишният pъcт нa зaплaтитe, бeз бoнycитe, ce ycĸopи дo 2.8% пpeз тpитe мeceцa дo фeвpyapи. Инфлaциятa нa пoтpeбитeлcĸитe цeни e cpeднo 2.9% пpeз cъщия пepиoд и ce oчaĸвa дa пaднe дo 2% пpeз тaзи гoдинa, oтчитa oфициaлнaтa cтaтиcтиĸa, пише Мъни бг. Цифpитe мoгaт дa зacилят cпeĸyлaциитe, чe Aнглийcĸaтa цeнтpaлнa бaнĸa oтнoвo щe пoвиши лиxвeнитe пpoцeнти пpeз cлeдвaщия мeceц, въпpeĸи чe иĸoнoмиĸaтa имaшe пpoблeми зapaди лoшoтo вpeмe пpeз пъpвoтo тpимeceчиe.  Длъжнocтнитe лицa ce oпacявaт, чe вътpeшният инфлaциoнeн нaтиcĸ ce зacилвa, тъй ĸaтo нeдocтигът нa paбoтнa pъĸa ĸapa фиpмитe дa ce бopят дa зaпълнят cвoбoднитe paбoтни мecтa.  Зaeтocттa ce e пoвишилa дo peĸopднo виcoĸи cтoйнocти мeждy дeĸeмвpи и фeвpyapи, cлeд ĸaтo иĸoнoмиĸaтa e дoбaвилa 55 000 нoви paбoтни мecтa. Бeзpaбoтицaтa cпaдa дo 4.2%, нaй-ниcĸaтa oт 1975 г. нacaм и пoд oцeнĸaтa нa цeнтpaлнaтa бaнĸa зa paвнoвecния пpoцeнт.  Heyбeдитeлнo  Πepcпeĸтивaтa зa вpъщaнe ĸъм pъcтa нa peaлнитe дoxoди e дoбpa нoвинa зa финaнcoвo зaтpyднeнитe дoмaĸинcтвa, cлeд ĸaтo пoвeчe oт гoдинa зaплaтитe изocтaвaxa oт цeнитe. Изпoлзвaйĸи мяpĸa зa инфлaция, ĸoятo вĸлючвa paзxoдитe зa жилищнo нacтaнявaнe нa coбcтвeницитe и oбитaтeлитe, pacтeжът нa зaплaтитe нaдxвъpля инфлaциятa мeждy дeĸeмвpи и фeвpyapи.  Maлцинa oбaчe oчaĸвaт нeзaбaвeн eфeĸт, ĸaтo пoтpeбитeлcĸитe paзxoди - и иĸoнoмиĸaтa ĸaтo цялo - пpoгнoзиpaт пpeз 2018 г. нaй-cлaбият pacтeж oт гoдини.  Peдoвнитe зaплaти в чacтния ceĸтop нapacнaxa c 2.9% нa гoдишнa бaзa пpeз пocлeднитe 3 мeceцa, a caмo пpeз фeвpyapи - c 3%.  Πpeз фeвpyapи бeзpaбoтицaтa cпaднa дo нaй-ниcĸoтo нивo oт 4%. Tя нaмaля c 16 000 дyши дo 1.42 млн. дyши. Πpeз пocлeднитe 3 мeceцa, a пpoцeнтът нa нeaĸтивнитe ce пoнижи дo peĸopднo ниcĸo нивo.  Cпopeд пpoyчвaнe вce oщe имa знaчитeлeн бpoй xopa, ĸoитo тъpcят пoвeчe paбoтни чacoвe, ĸoeтo oзнaчaвa, чe бeзpaбoтицaтa мoжe дa пaднe пoд 3%, пpeди pъcтът нa зaплaтитe дa дoвeдe дo cepиoзнo cцeплeниe. ", "date": "2018.04.17", "title": "Добра новина за гурбетчиите! Заплатите на Острова растат и нашенците там може да намажат"}
{"url": "https://www.blitz.bg/ikonomika/germaniya-iska-da-zapazi-balansa-na-interesite-po-otnoshenie-na-severen-potok-2_news594048.html", "text": "Целта на Германия по отношение на планирания нов газопровод \"Северен поток 2\" от Русия за Западна Европа е да даде възможност за частни инфраструктурни проекти, като същевременно бъдат защитени интересите на Украйна. Това заяви в понеделник германският министър на икономиката Петер Алтмайер, съобщи Reuters.Той говори на съвместна пресконференция с еврокомисаря по енергетика Марош Шефчович, който от своя страна заяви, че приветства ангажимента на германския канцлер Ангела Меркел да гарантира, че Украйна ще продължава да се възползва от таксите за транзита на природен газ.     Трябва да се има предвид, че тръбопроводът, който е планиран от консорциум начело с руския енергиен гигант \"Газпром\", ще достигне до Германия през Балтийско море, заобикаляйки посреднически страни като Украйна и Полша, които ще загубят значителна част от досегашните приходи от транзитен пренос на природен газ.     През миналата седмица страна ясно, че Финландия е предоставила окончателното си одобрение за тръбопровода \"Северен поток 2\", като ден по-късно и датският министър-председател Ларс Расмусен заяви, че Дания не може да попречи на неговото строителство. ", "date": "2018.04.17", "title": "Германия иска да запази баланса на интересите по отношение на „Северен поток“ 2"}
{"url": "https://www.blitz.bg/foto/nadarenata-indiya-mozhe-da-izpoti-vseki-partnor-snimki-18_news593836.html", "text": "Индия Уест е жена, която има от всичко и по много. Не разбираме защо са необходими жълтите очила от клипа на Satisfaction, ала положението е наистина впечатляващо. Едно е сигурно, спалнята ще бъде поставена на изпитание, а всеки тенисист ще се изпоти срещу нея.", "date": "2018.04.17", "title": "Надарената Индия може да изпоти всеки партньор (СНИМКИ 18+)"}
{"url": "https://www.blitz.bg/obshtestvo/bratovchedki-iztochikha-lotariyata-v-nay-ksmetliyskoto-selo_news593997.html", "text": "Най-късметлийското село се намира в област Кърджали. Егрек е само на няколко километра от границата с Гърция, 530-те жители се занимават със земеделие от тъмно до тъмно, а населеното място е направо в „тъча” на държавата. Това обаче не пречи хората да печелят огромни суми от игрите на късмета. Братовчедки „удариха” Националната лотария и не спират да печелят, съобщава всекидневникът „24х7 Родопи“. Първо студентката Андриана Челебиева от Егрек спечели от билетче 200 000 лева. Само преди месец пък братовчедка й Мариана Карабозова закова 100 бона от играта „Двойно кафе”.  Дни след нейната печалба друга роднина успя да прибере 500 лева, а преди дни печалба имаше и за още една братовчедка.   39-годишната Мариана Карабозова живее със съпруга си в родното крумовградско село Егрек. Двамата гледат тютюн, имат и 30 овце. „Всеки ден играя. Любимото ми е „Двойно кафе”. На 10 март се върнахме от Асеновград, където търсехме рокля за бала на малката ми дъщеря. В три без десет бе полетът за Англия на голямата ми щерка. Тя учи от няколко години там, живее заедно с приятеля си. Точно в три часа по-малката ми дъщеричка се върна от магазина в селото с билет, който й казах да купи. Притеснявах се много за полета. Изтърках обаче билетчето и видях печалбата. Беше нещо неописуемо”, разказа за „24х7 Родопи” щастливата късметлийка. Мариана и съпруга й веднага са почерпили всеки, който срещнат в селото.  „Тези пари са чудесен старт в живота за децата. Малката сега е абитуриентка, голямата пък учи за акушерка в Англия. Едно е цял живот да се занимаваш със земеделие, друго е когато имаш малко пари за подобаващ старт в други поприща”, сподели Мариана.  Нейна братовчедка пък спечели 200 000 лева от националната лотария преди две години.  Студентката Андриана Челебиева отишла на разходка в селото, където свърша България, както наричат Егрек и… спечели 200 бона. „Влязох в пощата в Егрек и си купих билет „Златното съкровище\". Първоначално помислих, че не е печеливш\", казва тя. Вечерта решила да регистрира билета си във „Втори шанс\", надявайки се жребият да я прати в телевизионното студио, за да си пробва късмета в някои от игрите. „Компютърът ме изхвърлил, не прие кода за регистрация на непечеливш билет\", споделя младата крумовградчанка. После вече разбрала, че печели 2 по 100 000 лева.  „200 000 лева са огромна възможност. Ще си подпомогна образованието, ще купя апартамент в Пловдив или София, ще помогна и на родителите си\", разкри тогава Андриана, която е от най-късметлийското село в България.  „Всеки ден хората търкат билетчета. И печелят, не винаги големи суми, но все пак”, пък коментира кметът на Егрек Аптула Карафеизов.    ", "date": "2018.04.17", "title": "Братовчедки „източиха” лотарията в най-късметлийското село!"}
{"url": "https://www.blitz.bg/obshtestvo/vrkhovniyat-komandvashch-na-nato-krtis-skaparoti-blgariya-e-nadezhden-syuznik-pozdravi-za-smelite-mzhe-i-zheni-ot-blgarskite-vorzheni-sili_news594130.html", "text": "България е надежден съюзник, който допринася към колективната сигурност на алианса по редица начини, каза върховният командващ Съюзното командване на НАТО по операциите генерал Къртис Скапароти на пресконференция с началника на отбраната ген.-лейтенант Андрей Боцев. Скапароти изброи примери за българския принос в Черно море, Косово, подкрепата за евроатлантическата интеграция на Западните Балкани, както и водещата роля в доверителния фонд за долекуване и рехабилитация на украински военнослужещи, предава БТА. Той добави, че България има много способни въоръжени сили и е неделима част от мисията за подготовка и обучение в Афганистан. НАТО оценява високо ключовата роля на България в поддържането на мира и стабилността в региона, изпълнен с предизвикателства както днес, така и в бъдеще, каза още американският генерал. Той поздрави \"смелите мъже и жени от българските въоръжени сили\", които продължават да се стремят към по-сигурно и стабилно бъдеще за нацията, давайки важен принос към евроатлантическата сигурност.      Това е изцяло национално суверенно решение, каза ген. Скапароти в отговор на въпрос за евентуални нови ангажименти от страна на България към операции на НАТО. Високо оценявам сегашната подкрепа, която българските въоръжени сили дават на НАТО, те са много активни, добави високопоставеният офицер. Настоящата 2018 г. увеличихме участието си в КФОР С 50 процента, а в \"Решителна подкрепа\" /в Афганистан/ увеличихме мисията с около 50 души и мисля, че на този етап това е достатъчно, заяви от своя страна ген. Андрей Боцев.      За нас пътят към сигурността в Черно море преминава през по-активно ангажиране на НАТО в региона за осигуряване на надеждни опции за диалог между алианса, партньорите и Русия по отношение на военните дейности в Черно море, заяви Боцев. Двамата са обсъдили сигурността в Черноморския регион и в този на Западните Балкани, включително и ролята на операциите на КФОР в Косово и \"Алтеа\" в Босна и Херцеговина. Разговаряли са също за планираното участие на България в учения и подготовки на НАТО за настоящата и за следващите две години. Макар и с ограничени ресурси, през 2018 г. страната ни запазва нивото на учения, включени в специализираната програма на НАТО, каза още ген. Боцев, като добави, че през следващите две години значително ще се увеличат ученията и подготовките, включени в програмата.      Върховният командващ Съюзното командване на НАТО по операциите генерал Къртис Скапароти е на официално посещение в България по покана на ген. Андрей Боцев. В програмата на визитата са също срещи с президента и с министъра на отбраната. ", "date": "2018.04.17", "title": "Върховният командващ на НАТО Къртис Скапароти: България е надежден съюзник, поздрави за смелите мъже и жени от българските въоръжени сили"}
{"url": "https://www.blitz.bg/kriminalni/prestplenie/bivsh-zamestnik-na-desislava-ivancheva-posochi-v-kakva-sfera-mozhe-da-e-podkupt_news594120.html", "text": "\"Труд“ потърси за коментар за ареста на Десислава Иванчева бившия й заместник Иван Лапатов. Той бе от квотата на „Нормална държава“ и неговото изгонване бе една от причините за раздора между формацията и кметицата. За Лапатов Десислава Иванчева издаде заповед да не бъде допускан в сградата на районната администрация, а бравата на кабинета му бе сменена. Ето какво каза Иван Лапатов за  Сумата, която се цитира от медиите, е огромна. С такива финансови ресурси разполагат строителните фирми и ако има наистина подкуп, е ставало дума за тази сфера. Не е екология, не е образование, не е здравеопазване – строителство е.   ", "date": "2018.04.17", "title": "Бивш заместник на Десислава Иванчева посочи в каква сфера може да е подкупът"}
{"url": "https://www.blitz.bg/ikonomika/hay-golyamata-xotelcka-vepiga-v-cveta-iska-da-stroi-v-tri-grada-v-blgariya_news594150.html", "text": "Haй-гoлямaтa xoтeлcĸa вepигa в cвeтa - Маrrіоtt Іntеrnаtіоnаl, ĸoятo в мoмeнтa cтpoи пъpвия cи oбeĸт y нac в Coфия, плaниpa дa paбoти пo пpoeĸти в oщe тpи гpaдa в cтpaнaтa. B бъдeщe xoтeли нa ĸoмпaниятa мoжe дa ce пoявят в Πлoвдив, Bapнa и Бaнcĸo. Toвa ĸoмeнтиpa Πoл Poзeнбepг, ĸoйтo e диpeĸтop paзвитиe в гpyпaтa, в интepвю пpeд caйтa ЅееNеwѕ, цитиран от Мъни бг. \"Haшaтa cтpaтeгия в дaдeнa дъpжaвa e дa зaпoчнeм cъc cтoлицaтa c бpaндa Маrrіоtt, ĸoйтo e нaшaтa ocнoвнa мapĸa\", ĸaзвa тoй. \"Cмятaм, чe нaшeтo пpиcъcтвиe нa тoвa мяcтo (бeл.peд.: в Coфия) щe ни пoмoгнe дa нaвлeзeм нa дpyги лoĸaции в cтpaнaтa. Taĸa чe днec cмe щacтливи дa зaпoчнeм дa ce oглeждaмe зa тaĸивa възмoжнocти в Πлoвдив, нa мopeтo във Bapнa и в Бaнcĸo\", дoпълвa Poзeнбepг.  B пoнeдeлниĸ инвecтитopът І Тоwеr Dеvеlорmеnt, ĸoйтo paбoти пo пpoeĸтa в cтoлицaтa, пoдпиca cпopaзyмeниe зa финaнcиpaнe c Чepнoмopcĸaтa бaнĸa зa тъpгoвия и paзвитиe (ЧБTP) и \"Πoщeнcĸa бaнĸa\". Ha cъбитиeтo cтaнa яcнo, чe зa изгpaждaнeтo нa xoтeлa щe бъдaт ocигypeни 58,3 милиoнa eвpo или нaд 110 милиoнa лeвa. Πъpвaтa бaнĸa щe oтпycнe 32 милиoнa eвpo oт тяx, a втopaтa - 26,3 милиoнa eвpo.  Oбeĸтът, ĸoйтo тpябвa дa ce пoяви мeждy плoщaд \"Maĸeдoния\" и бyл. \"Xpиcтo Бoтeв\", щe бъдe пъpвият нa мeждyнapoднaтa xoтeлcĸa вepигa Маrrіоtt y нac. Cгpaдaтa тpябвa дa бъдe гoтoвa дo 2020 гoдинa, ĸaтo тя щe paзпoлaгa c 232 cтaи.  Πo дyмитe нa Poзeнбeнг Coфия e eднa oт пocлeднитe cтoлици в Eвpoпa, ĸъдeтo вepигaтa нe e имaлa oбeĸт дoceгa. \"Mнoгo xopa питaxa пpeди дaли нaиcтинa имaмe Маrrіоtt xoтeл в Cĸoпиe, нo нe и в Coфия. И днec cъм щacтлив дa ĸaжa, чe тaĸъв щe имa cĸopo в Coфия\", пocoчвa oщe тoй.  Πo дyмитe нa Πoл Poзeнбepг вepигaтa oт двe гoдини paбoти пo пoдгoтoвĸaтa нa пpoeĸтa, a в Бългapия e тъpcилa пapтньop дълги гoдини.  Πpeз 2016 гoдинa Маrrіоtt Іntеrnаtіоnаl ĸyпи ĸoнĸypeнтa cи Ѕtаrwооd Ноtеlѕ & Rеѕоrtѕ Wоrldwіdе. Зaeднo двeтe ĸoмпaнии cъздaдoxa нaй-гoлямaтa xoтeлcĸa гpyпa в cвeтa.  Cъc cпopaзyмeниeтo ce poди гигaнт c пaзapнa ĸaпитaлизaция oт 36 милиapдa дoлapa и oбщo 1,1 милиoнa xoтeлcĸи cтaи. Caмaтa cдeлĸa бeшe нa cтoйнocт oт 12,5 милиapдa дoлapa. C нeя Маrrіоtt Іntеrnаtіоnаl ce cдoби и c двa oбeĸтa нa Ѕtаrwооd Ноtеlѕ y нac - \"Coфия xoтeл Бaлĸaн\" и \"Ceнc\" в cтoлицaтa.  ", "date": "2018.04.17", "title": "Haй-гoлямaтa xoтeлcĸa вepигa в cвeтa иска да строи в три града в България"}
{"url": "https://www.blitz.bg/obshtestvo/stolitsa/blizkite-na-postradalite-v-meleto-s-ptnicheski-avtobus-na-magistrala-trakiya-veche-dishat-spokoyno_news594020.html", "text": "Има позитивна промяна в състоянието на пострадалите при катастрофата до Вакарел, настанени в УМБАЛ \"Св. Анна\"-София АД. Това съобщиха от пресцентъра на болницата. Пациентите са стабилизирани и контактни и вече няма пряка опасност за живота им.  Изписана е една от по-леко пострадалите пациентки. Жената е била с охлузни рани.  Операциите на две пациентки, настанени в реанимация, се правят в момента. След завършването им ще бъде оповестена информация.  Източник: Фокус", "date": "2018.04.17", "title": "Близките на пострадалите в мелето с пътнически автобус на магистрала \"Тракия\" вече дишат спокойно"}
{"url": "https://www.blitz.bg/kriminalni/prestplenie/prekratikha-deloto-sreshchu-mrtviya-likhvar-ventsislav-shalyavski-shofort-mu-poluchi-infarkt_news594034.html", "text": "Инфаркт покоси вчера шофьора на мъртвия лихвар Венцислав Шалявски Георги Разсолков. Той е настанен в частната болница, стана ясно да днешното съдебно заседание в Окръжен съд Благоевград по делото за незаконна банкова дейност срещу Венцислав Шалявски и Георги Разсолков, съобщава Struma.com. Поради смъртта на Шалявски наказателното дело срещу него е прекратено, а заради влошеното здравословно състояние на Разсолков днешното заседание бе отложено.  Припомняме, че години наред срещу Шалявски и Разсолков се водиха дела за лихварство от 2005 до 2015 година, двамата извършвали банкови сделки без разрешение, с убийствена за клиентите им лихви, достигащи до 20 процента от сумата. Разсолков, който остава единствения подсъдим, след смъртта на Шалявски, ще отговаря пред съда за помагачество в дейността на боса си. Той събирал дължимите лихви от различни кредитополучатели. Преди седмица ви съобщихме, че след смъртта на Шалявски неговите заложни къщи хлопнаха кепенци, явно наследници на бизнеса засега няма.  ", "date": "2018.04.17", "title": "Прекратиха делото срещу мъртвия лихвар Венцислав Шалявски, шофьорът му получи инфаркт"}
{"url": "https://www.blitz.bg/intsidenti/katastrofi/tezhka-katastrofa-na-am-trakiya-video_news594147.html", "text": "Тежка катастрофа стана на автомагистрала „Тракия”. Инцидентът е станал на 112-я км в посока Бургас, на разклона за Цалапица, около 18 ч., съобщава bTV. Заради катастрофата движението е леко затруднено, но няма голямо задръстване.    ", "date": "2018.04.17", "title": "Тежка катастрофа на АМ „Тракия”! (ВИДЕО)"}
{"url": "https://www.blitz.bg/lyubopitno/abiturienti-pokanikha-klasnata-si-na-bal-s-bilbord-snimka_news594110.html", "text": "Ученици от Стара Загора използваха необичайна форма, за да поканят класната си на абитуриентски бал – билборд, монтиран на едно от най-оживените кръстовища в Града на липите. Те са 12. В клас от Професионалната гимназия по електроника в Стара Загора, съобщава bTV.Тя е инж. Маринка Иванова, преподавател по икономика и периферни устройства, техен класен ръководител. Но и съветник, и приятел.  Затова 23-те момчета и едно момиче от 12. В клас търсят запомнящ се начин да поканят класната на бала. И го намират. Подготовката и реализацията отнема петнайсетина дни. „Имаше премеждия -госпожата пътуваше за Варшава по проект от училището, наложи се да го отложим с още една седмица“, разказва дванадесетокласникът Алекс Енчев. „В един понеделничен ден просто бях поканена на кръстовището на Главната. Там видях целия клас с един огромен букет и с току-що монтирания билборд“, разказва любимата учителка. Инж. Маринка Иванова е преподавател от три години. Това е първият ѝ випуск. И със сигурност няма да го забрави никога.", "date": "2018.04.17", "title": "Абитуриенти поканиха класната си на бал с... билборд (СНИМКА)"}
{"url": "https://www.blitz.bg/obshtestvo/radev-modernizatsiyata-na-ba-e-zadlzhitelno-uslovie-za-utvrzhdavaneto-ni-v-nato_news594138.html", "text": "Модернизацията на Българската армия е задължително условие за утвърждаването ни като надежден съюзник в НАТО, заяви държавният глава Румен Радев, който днес на „Дондуков“ 2 се срещна с Върховния командващ Съюзното командване на НАТО по операциите генерал Къртис Скапароти, съобщава БГНЕС.България участва активно в инициативите на НАТО и трябва да положи необходимите усилия за модернизацията на Въоръжените си сили съобразно стандартите на Алианса в името на сигурността на своите граждани, подчерта още държавният главасъобщиха от прессекретариата му.  Президентът Радев запозна генерал Скапароти с целите на предстоящия по-късно тази седмица Консултативен съвет за национална сигурност. „Необходимостта от модернизиране и осъвременяване на способностите на българските въоръжени сили е от ключова важност и ще продължавам да настоявам за политическа воля в тази сфера, за да може страната ни да изпълнява ефективно задълженията си на съюзник“, каза още държавният глава. По време на разговора Румен Радев и Къртис Скапароти обсъдиха инициативите на Европейския съюз в сферата на отбраната. Общо бе разбирането, че усилията на ЕС и НАТО за изграждане и развитие на отбранителни способности трябва да се допълват. „Общоевропейските проекти, които развиват и надграждат настоящите способности на държавите членки, следвайки неотлъчно стандартите на НАТО, са от полза за сигурността на гражданите“, заяви държавният глава. Генерал Скапароти даде висока оценка на приноса на българските военнослужещи в мисиите на НАТО и благодари на България за активното ѝ участие в ключови инициативи на Алианса. „България оказва незаменима подкрепа на НАТО във всичките му ключови инициативи. Ученията, които се провеждат на територията ѝ, са ефективни и полезни“, заяви върховният главнокомандващ генерал Скапароти. ", "date": "2018.04.17", "title": "Радев: Модернизацията на БА е задължително условие за утвърждаването ни в НАТО"}
{"url": "https://www.blitz.bg/politika/barekov-v-strasburg-evropa-v-siriya-s-obshcha-tsel-i-programa-e-mnogo-po-reshavashcha-sila-ot-sto-ili-khilyada-khvrleni-intsidentno-bombi_news594166.html", "text": "Европа в Сирия с обща цел и програма е много по-решаваща сила от сто или хиляда хвърлени инцидентно бомби. Това заяви европейският депутат от Групата на Европейските консерватори и реформисти Николай Бареков по време на пленарното заседание на Европейския парламент в Страсбург, на което за разискване бе поставена темата за ситуацията в Сирия. Само обща цел за мир и демокрация и стратегия на Европейския съюз може да превърне сирийския народ в наш съюзник, тази стратегия трябва да бъде дело само и единствено на Европейския парламент и на всички депутати в него, а Европейската комисия да изпълнява, убеден е българският евродепутат.   Сирия трябва да бъде наш задължителен външнополитически приоритет, отсече Бареков.   Той е категоричен, че действията на САЩ, Великобритания и Франция не ангажират нито Европейския съюз, нито НАТО, нито техните парламенти. Евродепутатът изрази съмнения, че с действията си Запада си е спечелил нови приятели в Сирия по-миналата нощ, въпреки унищожените химически заводи.  По думите му, чрез ударите в Сирия, политическите лидери  се опитват да решават вътрешните си проблеми. В тази връзка пред пълната зала на Европейският парламент той припомни, че именно войната в Сирия причини най-голяма мигрантска вълна в Европа от един век насам.    ", "date": "2018.04.17", "title": "Бареков в Страсбург: Европа в Сирия с обща цел и програма е много по-решаваща сила от сто или хиляда хвърлени инцидентно бомби"}
{"url": "https://www.blitz.bg/obshtestvo/stolitsa/predsedatel-na-stolichniya-obshchinski-svet-ss-skandalni-razkritiya-za-ivancheva-popari-zdravo-dsb_news594158.html", "text": "Случаят изглежда изключително сериозен. Не мога да направя конкретен коментар преди да се произнесе Специализираната прокуратура по въпроса. Това коментира Елен Герджиков – председател на Столичния общински съвет, коментирайки специализирана полицейска операция, при която беше задържан кметът на столичния район „Младост“ Десислава Иванчева, пише агенция \"Фокус\". „Това, което мога да кажа, че ние в общинския съвет, през последните месеци сме получава доста сигнали за забавени преписки в района. Няколко пъти сме канили г-жа Иванчева да даде обяснение в Комисията по градоустройство, но повечето пъти тя отказваше да присъства на тези комисии. Когато идваше, отказваше да даде обяснение. Така или иначе, тези преписки не бяха процедирани, което е закононарушение. Когато не се спазва законът, това създава предпоставки за произвол“, коментира Елен Герджиков.  „Какво конкретно е било свършено и дали тя е направила някакво престъпление, за това ще се произнесат специализираните органи“, допълни той.  Той обърна внимание и на политическите реакция за случилото се. „Най-силно впечатление ми прави паническата реакция на някои политически сили и колеги общински съветници, които до днес активно подкрепяха г-жа Иванчева. Имам предвид съветниците от социалистическата партия, съветниците от ДСБ и съветниците не Георги Кадиев. Всички те не само я подкрепяха, но я обявиха и за борец срещу корупцията и се снимаха по кампанията с нея. Днес панически бягат и бързат да се разграничат от нея. Просто се надпреварват. Не мисля, че това е коректна позиция. По-скоро очаквам някакво разумно обяснение, отколкото тази проява на политическо самооцеляване – да се разграничат максимално бързо от човек, който им носи политически негативи, въпреки че една-две години активно са работили с него“, коментира още Елен Герджиков.", "date": "2018.04.17", "title": "Председател на Столичния общински съвет със скандални разкрития за Иванчева, попари здраво ДСБ"}
{"url": "https://www.blitz.bg/obshtestvo/regioni/vrkht-na-naglostta-shofor-na-payak-dade-urok-po-pravilno-parkirane-na-vsichki-vrachani-snimki_news593994.html", "text": "Неправилното паркиране и липсата на паркоместа са все по-наболял проблем за врачани. Какво обаче става, когато самият репатриращ автомобил, който вдига нарушителите, започне да паркира неправилно? Бдителен врачанин попадна именно подобен случай, съобщава BulNews.bg. Мъжът и негови приятели, видели куриозната гледка, не се стърпели и веднага запечатали култовия момент.  „Чудно ми е кой ще вдигне паяка, когато той самият паркира неправилно. Репатриращият автомобил е заел четири паркоместа пред магазин, но заради габаритите му и съседните две места бяха неизползваеми“, пише възмутеният врачанин.  Хората в града коментират, че наглостта на шофьора на голямата машина е огромна. Те се шегуват, че най-вероятно е спрял да си напазарува нещо подкрепително на път за следващата си жертва. Въпросът на мъжа е дали и как ще бъде санкциониран шофьорът на паяка и до кога ще ставаме свидетели на подобни безумни паркирания.  „Преди често виждахме леки автомобили спрели на по няколко паркоместа, не очаквах обаче да снимам паяка в такова нарушение“, допълва врачанинът. ", "date": "2018.04.17", "title": "Върхът на наглостта: Шофьор на паяк даде урок по правилно паркиране на всички врачани (СНИМКИ)"}
{"url": "https://www.blitz.bg/obshtestvo/regioni/sandanchanint-georgi-potna-vdn-zemya-ot-dva-dni-nikoy-ne-go-e-vizhdal_news594002.html", "text": "60-годишният санданчанин Георги Тончев от два дни е в неизвестност. За това съобщиха колегите му от гробищния парк в Сандански, където мъжът работи. За последно той е видян в района на кв. „Смилово” в града, пише  .  Тончев е баща на двама големи синове. Колегите му, притеснени от изчезването му, сами се заели да го издирват. Проверили са местата, които той най- често посещавал.  Сигнал за изчезването на Георги Тончев е подаден и в полицейското управление в града.  ", "date": "2018.04.17", "title": "Санданчанинът Георги потъна вдън земя, от два дни никой не го е виждал"}
{"url": "https://www.blitz.bg/obshtestvo/regioni/grozno-vzpitatelka-maltretira-dete-s-uvrezhdaniya-v-pazardzhik-zaradi-mobilen-telefon_news593984.html", "text": "Пореден случай на агресия в социален дом. Възпитателка малтретирала дете с увреждания в Пазарджик. Прокуратурата започна проверка по случая. Случката се разиграва преди 10-ина дни. За нея се разбра едва в петък, когато детето попада в друга социална институция, където е било на рехабилитация, тъй като е било с умствена изостаналост, съобщава bgonair.bg.  10-годишното дете обичало да си играе с мобилни телефони. Нямало такъв. Една вечер посегнало към този на възпитателката, а тя му дала да разбере, че не може да го пипа. С удари вместо с думи.   Съдебно-медицинската експертиза потвърди, че става дума за насилие. А според колегите на възпитателката това е особена жестокост. Те твърдят, че досега подобен случай не е имало.   Служителката вече е наказана и вероятно няма да остане на работа. А с детето тепърва ще работи психолог.  Прокуратурата също започна проверка.    ", "date": "2018.04.17", "title": "Грозно: Възпитателка малтретира дете с увреждания в Пазарджик заради мобилен телефон"}
{"url": "https://www.blitz.bg/obshtestvo/kakvi-pravila-da-sledvate-kogato-otivate-na-gosti-na-mlada-mayka_news593965.html", "text": "Няма значение дали сте роднина, близък роднина, приятел, близък приятел или по-далечен такъв. Преди да отидете на гости на току-що родила жена (дори да не ѝ е за пръв път) е добре да се съобразите с няколко неща. Нарекли сме ги правила, но, повярвайте, правилата на току-що родилата жена са много повече и по-сложни от изброените, разкрива сайтът \"Новите родители\". Да, тя също много иска да ви види, но преди това е добре да направите следното: 1. Попитайте кога е удобно да я посетите  Всяка млада майка си има нейно време, в което иска да се среща с хора. Тя може да е готова за това още от момента на излизането ѝ от болницата или да не е готова в близките две години. Може да ѝ е удобно да се видите между 9 и 10 сутринта, може и след 10 вечерта. Вие се съобразявате и не го приемате лично. 2. Обадете се непосредствено преди да отидете  И я питайте има ли нужда от нещо. Под \"нещо\" се разбира всичко — течен шоколад, лепенка за пръста, карфиол, препарат за тоалетна. Когато предстои на млада майка за пръв път да менажира цялото домакинство, винаги нещо ѝ липсва. 3. Следвайте правилата ѝ без коментар  Младите майки — особено тези, на които им е за пръв път — са известни с това, че имат собствени и характерни правила, когато ги посещават външни хора. Може да трябва да се събуете пред вратата, да трябва да обуете калцуни, да си измиете ръцете с антибактериален сапун, да носите маска… Дори и да имате опит по темата, запазете го за себе си. Правете това, което се изисква от вас, без да вдигате вежди или въртите очи. 4. Предложете помощ в домакинството  Попитайте какво има да се свърши вкъщи и кажете, че ще го направите точно както тя ви каже. И го направете точно така. Няма значение дали става дума за простиране, хвърляне на боклук или зареждане на миялна. Подсказваме: Винаги има нещо за вършене. 5. Попитайте дали не иска да излезе или да поспи  Именно — вие сте свеж въздух в живота ѝ. Попитайте я дали не иска да си почине малко, докато вие се занимавате с бебето, или дори да излезе. Може би ще зададете най-хубавия въпрос през последната ѝ седмица. Ще се видите друг път. 6. Донесете храна  Освен чистенето и подреждането на къщата, другото, което дразни младите майки, защото не могат напълно да го подсигурят, е храната. Каквото донесете — ще е добре дошло. Препоръчваме домашно приготвена храна, но всъщност в случая всичко важи — шоколад, чипс, ядки, сладолед. Тя ще ви бъде благодарна. 7. Донесете нещо за забавление  Не, нямаме предвид настолна игра. По-скоро говорим за DVD, списание, книга или в краен случай — жълт вестник. Понякога младите майки в първите си седмици са толкова откъснати от реалността, че всяка подобна забава е като късче от рая на предишен живот. 8. Попитайте, преди да публикувате снимка в социалните медии  Това е закон. Точка. Всички обичаме социалните медии, но не може да пускате снимка на млада майка, камо ли на бебето ѝ, без да я попитате може ли. Честно казано, е добре да попитате дали тя изобщо е окей да снимате каквото и когото да е. 9. Играйте с по-големите ѝ деца (дете)  За всички гости, които не знаят — това ви е най-хубавото — ще посетите младата майка и ще играете с по-големите ѝ деца (дете). А най-добре ще е, ако ги (го) изведете навън. Има и обратен вариант, ако сте много наясно с бебетата, попитайте дали да не се грижите известно време за малкото, за да може майката да обърне внимание на другите си деца (дете). 10. Не давайте непоискан съвет  Младите майки не искат да ги съветват. Вече са чули доста глупости, които не им вършат работа, и се доверяват на себе си. И когато споделят проблемите си (което неминуемо ще се случи), предпочитат не да им давате решение, а просто да ги изслушате. Така че си прехапете езика. 11. Не очаквайте да ви забавляват  Няма значение, че някога сте пили коктейли до сутринта и сте най-добрите приятелки на света, които са си споделяли интимни тайни. Сега никакъв шанс това да ви се случи, ако отидете на гости на млада майка. Прочетете пак горните правила и се заредете с търпение. След няколко месеца ще бъдете възнаградени. ", "date": "2018.04.17", "title": "Какви правила да следвате, когато отивате на гости на млада майка"}
{"url": "https://www.blitz.bg/obshtestvo/regioni/na-ppa-na-plovdiv-kazino-privlicha-klienti-s-reklama-na-turski_news593971.html", "text": "Her yeni müşteri için - този надпис на турски привлича клиенти на пловдивско казино. Външната реклама е разположена на малък билборд на Главната улица до самата община. Над него има надпис на английски, който обещава бонуси. Липсва обаче превод на български език, пише  .  През 2006 година по време на управлението на кмета Иван Чомаков, на Главната улица беше направен ремонт, а на табелите на саксиите за цветя и кошчетата за боклук бяха останали надписи Gusel Istanbul /Красив Истанбул/. След обществена реакция по темата, Община Пловдив заличи надписите.  Според проект на Закона за чистотата на българския език, замяната на кирилицата с латиница или с други знаци се допуска по изключение или при необходимост за научни нужди, за нуждите на далекосъобщенията и други, предназначени за чужбина.  В случая с казиното обаче нито едно от условията не е налице.  Питаме се също, не е ли редно рекламите да имат и превод на български език, а не да бъдат изписвани само на турски и английски?  Дали след скандала с Gusel Istanbul, ще последва и свалянето на билборда на турски, предстои да разберем. Дотогава можем да кажем само едно. Машала! ", "date": "2018.04.17", "title": "На пъпа на Пловдив: Казино привлича клиенти с реклама на турски"}
