{"url": "https://www.blitz.bg/svyat/bezumets-reshi-da-tseluva-kostenurka-ikhorata-ss-slabo-srtse-e-po-dobre-da-ne-gledat-tova-video_news549771.html", "text": "В мрежата набира популярност видео, която може да бъде описано само с две думи -  безумие и смелост. Не е известно какво точно е подтикнало този руснак към болезнения експеримент с червеноухата си костенурка, но след него той със сигурност знае, че с целувки няма как да я превърне в принцеса.\nНа кадрите се вижда как момчето нееднократно целува влечугото по главата и от време на време я пъха в устата си. При поредната целувка обаче животното „захапва” езика му. \nЧервеноухата костенурка няма зъби. Тя обаче разполага с остри рогови ръбове на челюстите, чиято сила на натиск е много голяма. Да се отървеш от хватката им е почти невъзможно. Животното само трябва да направи няколко движения на челюстите и да се отдели самостоятелно.  Именно по тази причина собствениците на подобен вид костенурки се стараят да не ги провокират.  \n \n \n Превод: БЛИЦ \n", "date": "2017.10.10", "title": "Безумец реши да целува костенурка и...хората със слабо сърце е по-добре да не гледат това ВИДЕО"}
{"url": "https://www.blitz.bg/svyat/izvnredno-i-na-zhivo-ot-ispaniya-reshava-se-bdeshcheto-na-kataloniya-no-se-sluchva-neshcho-dosta-stranno-snimki_news549754.html", "text": "\n Ключовият момент за бъдещето на Каталония започна. Повече от хиляда журналисти и десетки световни медии са в момента в каталонския парламент. Всички са вперили поглед в обръщението на лидера на областта Карлес Пучдемон. \n \n \n \nТочно в 18:00 часа местно време (19:00 часа българско), Пучдемон трябваше да се обърне към народните представители за да обяви, дали смята да се позова на резултатите от референдума за независимост, отцепвайки Каталония от Испания.  \nРечта му обаче доста се бави, което и накара събралите се журналисти да се разотидат. \nСамо преди минути пък The guardian написа: \"Не е ясно какво се случва в парламента. Той е почти празен, а Пучдемон  го няма\". \"Е, това е доста анти-кулминационен момент\", пише още изданието, което следи случващото се. \n \n \n \nМеждувременно Bloomberg съобщи, че испанската национална полиция е готова да арестува лидера на Каталония Карлес Пучдемон в случай, че по време на речта си в парламента той обяви независимостта на региона. В случай, че в речта на  Пучдемон никъде не се споменава за незабавно обявяване на независимост, Мадрид може да се откаже от този план.  \nНационалната полиция на Испания е разположила в Каталония елитни подразделения, чиито сътрудници са готови да се присъединят към операцията, в случай че каталонската полиция опита да защити Пучдемон. \nСпоред информация, разпространена в последните минути, президентът на Каталония е отложил обръщението си с един час.  Превод и редакция: БЛИЦ \n", "date": "2017.10.10", "title": "Извънредно и НА ЖИВО от Испания! Решава се бъдещето на Каталония, но се случва нещо доста странно (СНИМКИ)"}
{"url": "https://www.blitz.bg/svyat/evrodeputatite-slagat-kray-na-svetovnoto-gospodstvo-na-londonskoto-siti_news549729.html", "text": "Европейският парламент подкрепи с голямо мнозинство закон, който би могъл да сложи край на световното господство на Лондонското сити в клиринга на финансовите договори, сключени в евро след Брекзит, съобщава \"Ройтерс\".​​​​​​​ Планът предизвика гняв във Великобритания, където той заплашва да предизвика както загуба на работни места, така и на данъчни приходи.\n Проектозаконът на ЕС предлага, че чуждестранна клирингова къща, която стои между две страни на сделка, за да гарантира гладкото ѝ приключване, трябва да бъде подложена на по-сериозен надзор от страна на регулаторните органи на Общността, ако иска да обслужва клиенти на територията на ЕС. \n Ала ако една клирингова къща е системно важна за еврозоната, тогава бизнесът, работещ с евро с клиенти, базирани в ЕС, трябва да се премести на територията на Общността. \n Законопроектът е проклятие за Великобритания, която реши да излезе от ЕС на референдум през миналата година. \n Лондонската фондова борса предупреди, че хиляди работни места могат да напуснат Обединеното кралство, ако евроклирингът бъде изтласкан от страната. \n В първото разискване на закона в Европейския парламент днес, евродепутатите от двете най-големи партии - дясноцентристката Европейска народна партия и лявоцентристката Прогресивен алианс на социалистите и демократите, дадоха голяма подкрепа за проектозакона, но призоваха за някои промени. \n \"Това е добро предложение от Европейската комисия\", изтъкна полската евродепутатка Данута Хюбнер пред икономическата комисия на Европейския парламент. \n \"По принцип подкрепям предложението, което смятам за необходимо\", добави Роберто Гуалтери, социалдемократ, който оглавява комисията. \n Европейският парламент и страните членки на ЕС имат последната дума по реформата, като се очакват промени в процеса на приемане на закона. \n", "date": "2017.10.10", "title": "Евродепутатите слагат край на световното господство на Лондонското сити"}
{"url": "https://www.blitz.bg/svyat/tusk-e-kategorichen-vratata-za-dialog-se-zatvarya-ako-kataloniya-obyavi-nezavisimost_news549759.html", "text": "Председателят на Европейския съвет Доналд Туск призова лидера на Каталуния да не взема решение, което би направило диалога с Мадрид невъзможен, информират световни агенции. По-късно днес има вероятност Каталуния официално да обяви независимост от Испания.\n \"Днес аз ви моля с вашите намерения да уважите конституционния ред и да не обявявате решение, което би направило такъв диалог невъзможен\", обяви Туск в Брюксел и призова за прекратяване на кризата. \n Той добави, че \"различията не трябва да водят до конфликт, чиито последици очевидно ще бъдат неблагоприятни за каталунците, за Испания и за цяла Европа\". \n Преди среща на Комитета на регионите на ЕС Туск изтъкна: \" \". \n Говорителят на каталунското правителство не разкри дали регионалният лидер Карлес Пучдемон ще обяви независимост по време на очакваната тази вечер реч пред парламента. \n Според \"Файненшъл таймс\" Пучдемон възнамерява да обяви независимост от Испания, въпреки че не е ясно кога точно ще го направи. Той също така ще призове за повече политически обсъждания с Испания и международната общност. \n", "date": "2017.10.10", "title": "Туск е категоричен: Вратата за диалог се затваря, ако Каталония обяви независимост!"}
{"url": "https://www.blitz.bg/ikonomika/chetiri-fatalni-greshki-koito-mladite-pravyat-s-parite-si_news549728.html", "text": "Управлението на парите изисква умения и понякога може да се превърне в проба – грешка. Затова и не е случайно, че в много страни още в училище се изучават предмети, свързани с менажирането и правилното управление на финансите.\nОт CNBC правят преглед на четири от най-големите грешки, които правят младите хора, посочени от започнали от нулата милионери и милиардери, съобщава profit.bg Марк Кубан: Надхвърлят кредитната си карта \nСобственикът на Далас Маверикс има някои парични съвети за младите хора, а един от тях е „Не използвайте кредитни карти“. \nЕдинственото, което той е искал да знае за парите през 20-те си години, споделя Кубан пред Business Insider през 2014 г., е, \"че кредитните карти са най-лошата инвестиция, която можеш да направиш, че парите, които спестявам от лихвите, без да имам дълг, са по-добра възвръщаемост от всичко, което бих постигнал на фондовия пазар. \n\"Мислех, че ще бъда гений на фондовия пазар. Но не бях. Трябваше да плащам кредитни карти на всеки 30 дни.\" Сузи Орман: Не притежават парите си \nСпоред финансовия експерт Сузи Орман, най-голямата грешка, която младите правят, е, че не поемат активна роля при работа със собствените си пари. „Всеки е съсредоточен върху успеха, което е страхотно, но не се стремят да правят повече от по-малкото. \" \nНикой не трябва да има извинение и оправдание да не се занимава с парите си, смята Орман. По думите й парите трябва да се управляват и да се инвестират в сигурни и разумни покупки – пенсионен фонд, имущество. В крайна сметка, \"ако искаш да бъдеш могъщ в живота, трябва да си мощ над собствените си пари\". Дейвид Бах: Не купуват жилище \nДа не се дава приоритет на притежанието на дом, според Дейвид Бах, е сред най-големите грешки на милениумите. \nСпоред него младите се фокусират върху други приоритети, което в един момент им струва много. „Средният рентиер е 8 пъти по-богат от наемателя си“, казва Бах. Грант Сабатие: Поставят парите над приоритетите в живота \n\"Парите не са всичко и не си струва да се жертват здравето, семейството, приятелите или други преживявания за тях\", казва Сабатие. \n\"Загубих няколко приятели и развалих други взаимоотношения, защото прекарах прекалено много време в офиса или пропусках почивните дни. Въпреки че наистина вярвам, че парите са свобода, те наистина са само инструмент за преживяване.\" \nВместо да се съсредоточавате единствено върху това как да печелите повече пари, задайте цели за живота си, казва милионерът. Задайте си въпроси, като: Какво искате да направите с парите си? Колко часа седмично искате да работите? Колко искате да пътувате? \nВ края на краищата, \"печеленето и спестяването на повече пари е полезно, само ако имате предвид нещо, което искате да използвате\", заключава той. \n", "date": "2017.10.10", "title": "Четири фатални грешки, които младите правят с парите си"}
{"url": "https://www.blitz.bg/svyat/ogneno-tornado-se-izvi-nad-portugaliya-video_news549751.html", "text": "Изключително рядко явление – огнено торнадо, е заснето по време на борбата с горските пожари в Португалия. Подобна аномалия възниква, когато горещият прах се надига нагоре под въздействието на вятъра.\nНай-голямото огнище е в района на Пампильоза да Сера в централната част на страната. На мястото са изпратени 57 пожарни, 170 единици наземна техника и три хеликоптера. Още един голям пожар гори в  окръг Коимбра. Други три огнища са регистрирани в северната част на страната в – Браганса,  в Рибейра де Пена и във Вила Нова  де Пайва.  \n \n \n Превод: БЛИЦ \n", "date": "2017.10.10", "title": "Огнено торнадо се изви над Португалия (ВИДЕО)"}
{"url": "https://www.blitz.bg/svyat/opashato-izvnzemno-se-razkhodi-po-pokriva-na-beliya-dom-video_news549762.html", "text": "Извънземно щъка по покрива на Белия дом. Необичайната гледка е запечатана от китайски турист, който наскоро се върнал от посещение във Вашингтон.\nПришълецът е доста висок и има дълга опашка. Какво точно обаче разглежда на покрива, не е ясно. \n  \nАвторът на записа, който желае да остане анонимен, разказва, че по време на отпуската си в САЩ отишъл до Вашингтон и решил да види Белия дом. Когато се озовал пред официалната резиденция на американския президент, забелязал, че хората изведнъж насочили погледите си към покрива й. Китайският турист останал поразен от разкрилата се пред очите му гледка и без да губи време, грабнал телефона си и започнал да снима.  \n \n \n Превод: БЛИЦ \n", "date": "2017.10.10", "title": "Опашато извънземно се разходи по покрива на Белия дом (ВИДЕО)"}
{"url": "https://www.blitz.bg/svyat/moskva-razreshi-na-cnn-international-da-prodlzhi-da-izlchva-v-rusiya_news549758.html", "text": "Русия съобщи, че е оттеглила обвиненията си към CNN International за нарушения на руските медийни закони и американската телевизия може да продължи излъчванията си в държавата, информира Ройтерс. Началникът на регулатора Роскомнадзор Александър Жаров поясни, че казусът е разрешен, след като каналът се е съгласил да отстрани нарушенията.\n Но Жаров изтъкна, цитиран от Интерфакс, че регулаторът ще  продължи да следи дали американската компания спазва  руското законодателство. \n В края на миналия месец Жаров съобщи, че телевизията е получила административно предупреждение за нарушенията. Каналът трябвашe да отстрани нарушенията  до 11 октомври. \n От CNN обявиха, че  не планират да правят коментар по въпроса. \n Регулаторът обвини медията ден след атака на руското външно министерство, че Вашингтон  оказва натиск върху руски медии. \n", "date": "2017.10.10", "title": "Москва разреши на CNN International да продължи да излъчва в Русия"}
{"url": "https://www.blitz.bg/layfstayl/shoubiznes/izliza-li-galin-ot-chalgata-video_news549657.html", "text": "\n Галин каза последно сбогом на чалгата с последния си проект. Преди часове той промотира най-новата си песен – „#MeGusta“, която набира сили в социалните мрежи и сайтовете за видео споделяне, пише secret.bg. \nОт години изпълнителят налагаше собствен стил, който е някъде между фолка и попа. Стилът му беше последван от почти всички новоизлюпени попълнения в музикалния каталог, а най-големият му конкурент – Фики, също пропя като него. \nС „#MeGusta“ той окончателно къса и последната си връзка с чалгата и превзема поп музиката. Обратното пък наблюдаваме в уж поп артистите – Криско, Атанас Колев и други, които започнаха да правят открито чалга проекти. \nОчакванията на феновете на Галин в песента и клипа да взима участие и Гери-Никол не се оправдаха. Те започнаха след публикуването на обща снимка на двамата артисти, щракната по време на снимките на видеото. \n  \n", "date": "2017.10.10", "title": "Излиза ли Галин от чалгата? (ВИДЕО)"}
{"url": "https://www.blitz.bg/svyat/kataloniya-km-madrid-da-sednem-na-edna-masa-i_news549713.html", "text": "\n Каталонските власти са готови да изслушат алтернативни предложения на Мадрид във връзка с референдума за отделяне на автономната област от Испания. Това заяви регионалният министър на външните работи Раул Ромева. \n„Готови сме да седнем на масата за преговори. Ако (испанските власти) искат да направят предложение, ние сме готови да ги изслушаме. Ако имат какво да предложат, за да бъде уреден въпросът с други методи, то ние сме готови да изслушаме подобно предложение“, каза Ромева в интервю за телевизия Си Ен Ен, цитирано от БНТ. \nРомева посочи още, че каталунските власти са отправили предложения, които са били отхвърлени от испанското правителство.  \n„Проблемът е, че години наред, десет години, не получихме никакви предложения“, заяви той. \n„Искаме да седнем на масата за преговори. Надяваме се ЕС да убеди испанските власти в това“, посочи още Ромева. По думите му за Каталония, Испания и Европейския съюз няма друго решение.  \n \n", "date": "2017.10.10", "title": "Каталония към Мадрид: Да седнем на една маса и..."}
{"url": "https://www.blitz.bg/svyat/bezpilotni-aparati-otkrili-v-rayona-na-meyadin-oporen-punkt-na-id-vks-go-izravnili-ss-zemyata_news549718.html", "text": "Безпилотни апарати открили опорен пункт на терористите на източния бряг на Ефрат в района на сирийския град Меядин, съобщиха от руското МО, цитирани от местни медии.\nОпорният пункт бил добре укрепен. Там се намирал склад за артилерийски и танкови боеприпаси, а така също и мрежа от подземни тунели за укриване на голям брой терористи. \n  \nДве двойки бомбардировачи Су-34 нанесли 14 удара по целите. Унищожени били 4 танка, 3 броя БМП, 9 джипа с голямокалибрено въоръжение и 2 установки РСЗО. Около 50 терористи са убити, още около 30 са блокирани в тунелите. \n  \nСамо след 40 мин Су-34 неочаквано нанесли повторен удар, при който са ликвидирани още около 20 терористи. \n  \nЗа последното денонощие руската авиация нанесла 182 удара по терористите, съобщил генерал Игор Конашенков \n  Превод и редакция: БЛИЦ \n \n", "date": "2017.10.10", "title": "Безпилотни апарати открили в района на Меядин опорен пункт на ИД, ВКС го изравнили със земята"}
{"url": "https://www.blitz.bg/svyat/nato-obyavi-grandiozni-voenni-planove-koito-vklyuchvat-i-blgariya_news549724.html", "text": "\n НАТО обяви създаването на нови многонационални сили в Румъния с цел да контрира влиянието на Русия в черноморския регион след окупацията на Крим. Това предаде „Ройтерс”. Черноморските сили на Алианса първоначално ще бъдат изградени от около 4000 румънски войници, подкрепяни от сили от девет други държави, както и от 900 американски военни. В региона ще бъдат разположени и допълнителни кораби и самолети, уточнява bTV. \n Освен румънски, в Крайова на учения ще бъдат изпращани и български, полски, италиански, португалски и немски войници. Британски и канадски изтребители ще подпомагат румънските ВВС, а италиански – българските. \n В допълнение към намиращите се в момента в Черно море морски патрули на НАТО, към българските и румънските пристанища ще бъдат изпратени още бойни съдове. \n Преди година и половина премиерът Бойко Борисов категорично отхвърли идеята за сформиране на черноморска флотилия на НАТО: „„Аз искам в Черно море да виждам платноходки, яхти, туристи, мир и любов. Не искам в курортите ми да се разхождат военни фрегати напред и назад. Такъв зор, толкова инвестиции направиха и частният капитал, и държавата в тези курорти...”. \n По-късно управляващите заявиха, че флотилията е била местна инициатива и биха обсъждали вариант само в рамките на НАТО. \n Румънският президент Клаус Йоханис заяви по повод новите Черноморски сили: „Ние не сме заплаха, но ние имаме нужда от диалог от позицията на една силна отбрана”. „НАТО е тук, НАТО е силно, НАТО е обединено”, подчерта на свой ред генералният секретар на Алианса Йенс Столтенберг. \n", "date": "2017.10.10", "title": "НАТО обяви грандиозни военни планове, които включват и България"}
{"url": "https://www.blitz.bg/svyat/mezhdu-kitay-i-severna-koreya-ima-most-za-350-mln-dolara-koyto-svrshva-v-nishchoto-snimki_news549717.html", "text": "Новият мост над река Ялу, която е естествена граница между Китай и Северна Корея, трябваше да бъде ключова търговска връзка между двете държави.\nТой трябваше да замени Моста на китайско-корейската дружба, построен през 1943 г., който се намира недалече от новата структура. \nБюджетът на новия мост бе 350 млн. долара, но строителството по него е спряло напълно. \nНовият мост на река Ялу трябваше да бъде пуснат в експлоатация през 2014 г., а по него се очакваше да минават по 20 000 автомобила дневно.\n \nБюджетът на моста бе 350 млн. долара, но в момента строителството му е спряло напълно, на фона на нарасналото напрежение около ядрените програми на Северна Корея. \nМостът е само частично завършен и свършва насред поле в Северна Корея. От страната на Китай районът около моста е военна зона, отделена с бодлива тел. \nОткриването на моста е отложено за неопределен период от време, а той в момента е символ на обтегнатите отношения между двата съюзника. Източник: profit.bg \n", "date": "2017.10.10", "title": "Между Китай и Северна Корея има мост за 350 млн. долара, който свършва в... нищото (СНИМКИ)"}
{"url": "https://www.blitz.bg/svyat/kndr-otmknali-ogromno-kolichestvo-tayni-voenni-dokumenti-kasaeshchi-sashch-i-yuzhna-koreya_news549743.html", "text": "\n Севернокорейски хакери може да са откраднали огромно количество класифицирани военни документи, включително и последният военновременен оперативен съвместен план на САЩ и Южна Корея. Това обяви депутат от управляваща партия в Южна Корея, цитиран от местната агенция \"Йонхап\". \nПредставителят на Демократическата партия Рее Чой-хей уточнил, че 235 гигабайта военни документи са били хакнати от Интегрирания център за данни в отбраната, цитирайки информация от неназовани източници от военните среди. \nСъдържанието на около 80 процента от данните все още не е идентифицирано, като се добавя, че хакерската атака е била извършена през септември миналата година. \nПхенян отрече да има пръст в кибератаките, критикувайки Сеул за \"измислянето\" на твърдения за онлайн атаки. \n \n", "date": "2017.10.10", "title": "КНДР отмъкнали огромно количество тайни военни документи, касаещи САЩ и Южна Корея"}
{"url": "https://www.blitz.bg/svyat/vuchich-pred-erdogan-ne-sme-1389-godina_news549750.html", "text": "Вече не сме 1389 година, както някои мислят. Сърбия смята Турция за приятел. Това заяви сръбският президент Александър Вучич, който прие турския държавен глава Реджеп Ердоган. Двамата лидери се срещнаха в столицата Белград, в която мерките за сигурност са драконовски. Вучич посочи, че отношенията между двете страни ще бъдат по-добри в бъдеще, съобщават световни медии.\n „Вече не сме 1389 година, както някои мислят, а сме 2017 година. Искаме възможно най-добрите отношения с Турция, защото те са важни за интересите на Сърбия“, заяви Вучич. \n През месец юни 1389 година се е състояла битката между християнската коалиция, предвождана от сръбския княз Лазар Хребелянович, и османските турци. Турският султан Мурад I загива, но турците печелят битката. \n Александър Вучич заяви също така, че Сърбия осъжда опита за военен преврат в Турция и изрази солидарност към избраната от народа власт в лицето на Ердоган. \n„Сърбия няма нищо общо с Гюлен. Никога няма да подкрепим тези, които искат да свалят законно избраната власт“, каза сръбският лидер. \n Сръбският президент подчерта, че двете страни имат много общи интереси в региона. Турция и Сърбия подписаха споразумение за ревизия на договора за свободна търговия, меморандум за сътрудничество на двете правителства, споразумение за сътрудничество в областта на горското стопанство и водите. \n Подписани са още протокол за сътрудничество в областта на енергетиката и документи за сътрудничество в урбанизацията, писмо за намерения за засилване на сътрудничеството в областта на транспорта и инфраструктурата, споразумения за сътрудничество в областта на образованието. \n", "date": "2017.10.10", "title": "Вучич пред Ердоган: Не сме 1389 година!"}
{"url": "https://www.blitz.bg/svyat/izvratenyak-prevrna-dovedenata-si-dshcherya-v-seks-robinya-drzha-ya-v-plen-19-godini-snimki_news549747.html", "text": "62-годишен мъж от американския щат Оклахома е арестуван по обвинения в сексуално насилие над своята доведена дъщеря. По данни на следствието, Хенри Мишел Пиет насилвал Розалин Макгиннис в продължение на 19 години, съобщават медиите зад Океана.\nМъжът държал в плен своята секс робиня в апартамент в Мексико, подлагал я на системен побой и я принуждавал да прави секс с него. За първи път й посегнал през 1997 година, когато Розалин била на 11 години. \nЗа 19-те години в плен жертвата родила на баща си девет деца. През септември тази година обаче тя успяла да избяга от затвора си с осем от децата си и потърсила помощ в американското посолство. \nОт полицията съобщават, че 62-годишният мъж е имал контакти с мексикански престъпни групировки и банди от Централна Америка. Въпреки опасенията, че той може да се измъкне, Пиет е задържан и предаден на американските власти. На 10 октомври той се изправи пред съда в Оклахома. \nС пострадалата жена и децата й работят психотерапевти.  Превод и редакция: БЛИЦ \n", "date": "2017.10.10", "title": "Извратеняк превърна доведената си дъщеря в секс робиня, държа я в плен 19 години (СНИМКИ)"}
{"url": "https://www.blitz.bg/layfstayl/ptuvane/15-prichini-da-se-otklonite-na-130-km-ot-parizh-i-da-posetite-normandiya-snimki_news549610.html", "text": "\n Нормандия е един от най-живописните региони на Франция. Архитектурата е от средните векове, а природата е от най-вълнуващите. Кухнята е изумителна. С всяка следваща година тази земя става все по-привлекателна за пътешествениците. \n Днес ще поговорим за 15 причини, поради които е добра идея да се отклоните на 130 км от Париж, за да видите с очите си: \n 1. Поразителната красота на скалите в Етрета – това е визитната картичка за почивка в Нормандия. Те изглеждат фантастически – алабастрово бели гиганти с гъсто покритие от зеленина, причудливи арки и скали-игли. \n 2. Абатството Мон-Сен-Мишел – наричано още „осмото чудо на света“. Целият град е с кули в романтичен стил. \n 3. Старинния град Руану, столицата на Нормандия. Неговите улици са проводник на Средновековието. Къщите са дървени и каменни. \n 4. Крайбрежния град Онфлера – в този град ще се насладите на райска тишина. Плясъкът на вълните успокоява. Задължително се разходете и се почерпете с домашно приготвен сладолед, карамел и калвадос. \n 5. За да опитате от морските дарове. Смята се, че именно в Нормандия може да се опитат най-вкусните и най-едрите стриди. Има няколко вида, но задължително обърнете внимание на Фин де клер, Белон и Блек нуар. \n \n 6. За да пробвате нормандския сайдер. Без да го опитате, все едно не сте били в Нормандия. Става дума за нискоалкохолна напитка със златист цвят. Прави се от ябълки и круши. \n7. За да разгледате готическия Руански храм. Той е най-високият във Франция – 151 метра. Освен това е един от най-старите – на почти 900 години. \n 8. За да се попечете на златистите плажове на Довил. Това място често се посещава от аристократи и кинозвезди. Очаквайте по-високи цени, но отлично обслужване. \n9. За да се насладите на живописните брегове на Ла Манша. Най-известният в света пролив ще пробуди интереса ви да продължите да пътешествате из Франция. \n10.  За да се докоснете до историята в музея на Жана Дарк в Руан. Може да се качите в кулата, където тя е била заточена. \n 11. С очите си да видите имота на художника Клод Моне в Живерни и неговата удивителна градина между къщата и реката. \n 12. За да се поразходите из руините на крепостта Сhateau Gaillard, построена от Ричард Лъвското сърце. \n13. За да се насладите на вкусните храни. Пробвайте задължително четири сирена – Камамбер, Ливаро, Нефшател и Пон Левек. \n \n14. За да се пренесете в миналото, посещавайки фермата-музей Котантен в град Сент Мер Енглиз. От 18 в. тя принадлежи на потомствени фермери и до ден-днешен е съхранила атмосферата на онази епоха. \n15. За да се отпуснете по време на спа с таласотерапия в балнеологичните курорти по бреговете на Ла Манша. \nМожем да продължим този списък още дълго време, но засега тези причини са достатъчни, за да планирате следващото си приключение. \nИзточник:  \n", "date": "2017.10.10", "title": "15 причини да се отклоните на 130 км от Париж и да посетите Нормандия (СНИМКИ)"}
{"url": "https://www.blitz.bg/analizi-i-komentari/bivsh-shef-na-pentagona-yadrenata-voyna-mezhdu-sashch-i-rusiya-predstoi_news549577.html", "text": "Бившият министър на отбраната на САЩ Уилям Пери заяви, че вероятността от ядрен конфликт между САЩ и Русия сега е по-голяма, отколкото в годините на Студената война. Изказването му, направено на юбилейния Международен Люксембургски форум по предотвратяване на ядрена катастрофа, е цитирано от интернет-изданието nsn.fm.\nСпоред Пери, в света съществуват два основни фактора, способни да станат причина за ядрена война: Първо, във връзка със засилващата се враждебност в отношенията между САЩ и Русия се създават условия, които са способни да подтикнат сегашните лидери към ядрена война – на тази граница светът беше изправен по време на Кубинската криза през 1962 г. \n  \nСъществува обаче и втори път към ядрената катастрофа и това е ако американската система за предупреждаване за ракетно нападение подаде лъжлив сигнал. Според Пери, по време на Студената война в САЩ са станали поне три подобни инцидента, а в Съветския съюз се случили два. Такива инциденти стават примерно веднъж на 8 години. \n  \nКогато в Пентагона осъзнали равнището на заплаха заради лъжливи предупреждения, по думите на Пери, там просто се отказали да изстрелват ракети само по сигнала за предупреждаване, защото се оказало твърде опасно. \n  \nРФ и САЩ по принцип продължават да се придържат към политиката на изстрелване на ракети по сигнала за предупреждаване. И двете страни разработват и произвеждат нови МБР за смяна на предишните. Това означава, че бъдещето на човешката цивилизация ще зависи от разсъдителността на дежурните офицери в ракетните центрове и от темперамента на държавните лидери. По този начин светът продължава да се намира в условията на възможна случайна война, която ще погуби цивилизацията, предупредил бившият шеф на Пентагона. \n  \nСега обаче се намираме на прага на нова Студена война, когато настъпи охлаждане на отношенията, отговорността за което лежи преди всичко върху САЩ. Според Пери, причина за това са разширяването на НАТО до руските граници и разполагането в Източна Европа на система за ПРО, които в Русия се възприемат като заплаха за баланса на взаимното сдържане. \n  \nВладимир Путин например бил искрено уверен, че САЩ поддържат сценария за „цветна революция” и в Русия. \n  \nБившият министър обаче счита, че част отговорността за влошените отношения лежи и върху Русия: стремежът на Путин да възстанови военната мощ на СССР и преди всичко с обновяване на ядрените сили за сдържане Путин започнал надпревара във въоръжаването, в която САЩ с удоволствие приели да участват. \n  \nПери изразил увереност, че Путин не иска военен конфликт с НАТО или със САЩ, но той създал опасни ситуации в Украйна с присъединяването на Крим и поддържайки Донбас, а в Балтика разположил ракетни комплекси „Искандер” в Калининградска област. В Балтика никой не иска конфликт, обаче и двете страни могат с лекота да бъдат въвлечени, а конфликтът може да прерасне с използване на тактическо ядрено оръжие. „Аз считам, че сега се намираме в зона на ненужни рискове от плъзгане към ядрен война” - обобщил Уилям Пери. \n  Превод и редакция: БЛИЦ \n \n", "date": "2017.10.10", "title": "Бивш шеф на Пентагона: Ядрената война между САЩ и Русия предстои"}
{"url": "https://www.blitz.bg/svyat/zemyata-se-raztrese-pod-chili_news549655.html", "text": "\n Земетресение с магнитуд от 6,4 степен стана в Чили, съобщи Европейско-средиземноморският сеизмологичен център. \nЕпицентърът е бил на 80 км дълбочина, на разстояние 281 км от боливийската столица Ла Пас и на 77 км източно от град Арика в Чили.  \nЗасега няма информация за разрушение и жертви.\n", "date": "2017.10.10", "title": "Земята се разтресе под Чили"}
{"url": "https://www.blitz.bg/svyat/lsna-istinata-za-smrtta-na-brata-na-kim-chen-un_news549662.html", "text": "\n Концентрация на нервно-паралитичното вещество VX, 1.4 по-голяма от смъртоносната доза, е открита по кожата на убития през февруари тази година Ким Чен-нам - брат на лидера на Северна Корея Ким Чен-ун. \n Мъжът припадна на летището в Куала Лумпур на 13 февруари, а по-късно почина на път за болницата. Първоначалните подозрения, че е бил отровен, се потвърдиха. \n Съдебен лекар съобщи по време на заседание по делото за убийство, че веществото е открито на лицето на мъжа. Концентрацията му е 0.2 мг на кг тегло. За смъртоносна доза на VX, обявено от ООН за оръжие за масово унищожение, се смята 0.14 мг на кг тегло. \n Веществото няма вкус или мирис, като може да съществува под формата на аерозол, крем или течност. Погълналите го умират след 15 минути. \n В хода на съдебното дело стана ясно още, че по дрехите на обвинените за убийството на брата на севернокорейския лидер млади жени са открити следи от химически вещества, които се използват при добиването на VX. \n Той не се среща в природата и се използва само като оръжие за масово унищожение. \nСмята се, че двете жени - от Виетнам и Индонезия, са имали четирима съучастници. Те са били севернокорейци и са напуснали страната още същия ден. Според местната полиция, в момента се намират в Северна Корея. Обявени са за издирване от Интерпол. \n Ким Чен-нам е по-голям брат на лидера на Северна Корея Ким Чен-ун. Той е смятан за наследник на Ким Чен-ир, но изпада в немилост през 2001 г., когато е арестуван на летище в Токио, опитвайки се да влезе на територията на страната с фалшив паспорт на Доминиканската република.  \n Заточен от баща си, той живее в Макао до смъртта на Ким Чен-ир в края на 2011 г. Впоследствие се укрива, очевидно страхувайки се, че може да бъде възприет като заплаха за легитимността на режима на неговия полубрат. \n От Пхенян заявиха, че не признават резултатите от аутопсията, направена в Малайзия. Отношенията между двете страни се влошиха, когато властите в Куала Лумпур съобщиха, че ще предадат тялото на близките на покойника, а не на Северна Корея. \n Лидерът на КНДР Ким Чен-ун има двама братя, от които той е най-малкият, а Ким Чен-чхол е средният. Навремето се говореше, че Ким Чен-ир готви за свой наследник второто си момче, след това обаче властта бе предадена на най-малкия син. Оттогава за живота и заниманията на Ким Чен-чхол не се знае нищо. \n", "date": "2017.10.10", "title": "Лъсна истината за смъртта на брата на Ким Чен-ун"}
{"url": "https://www.blitz.bg/svyat/naprezhenie-pravitelstvoto-v-kataloniya-zove-privrzhenitsite-na-nezavisimostta-pred-parlamenta-politsiyata-zatvori-dostpa_news549668.html", "text": "Националното събрание на Каталония призова привържениците на независимостта да окупират пространството между сградата на регионалния парламент и Върховния съд на автономната област, предава The Spain Report, цитиран от Фокус.\n Поддръжниците на „развода“ между Мадрид и Барселона трябва да излязат на улиците в 18 часа (местно време), когато ще започне парламентарното заседание, на което се очаква да бъде приета Декларация за независимостта на Каталония. \nВ официалния дневен ред на заседанието обаче е записано обсъждане на „политическата ситуация“, а дебатът ще бъде излъчван на два екрана, монтирани на две ключови точки в града. \nЧасове преди провеждане на заседанието в автономния испански регион са въведени засилени мерки за сигурност. Достъпът до района в близост до регионалния парламент е закрит от полицията „от съображения за сигурност\". \nЛидерът на Каталония Карлес Пучдемон ще направи обръщение пред регионалния парламент, в което ще „обясни политическата ситуация“. Той твърди, че е получил мандат за едностранно обявяване на независимост, след като 90% от участвалите в референдума на 1 октомври казаха „Да“ на „развода“ с Мадрид. В действителност обаче повече от половината каталунци, имащи право на глас, останаха по домовете си в деня на вота. \nКметът на Барселона Ада Колау, която също гласува на референдума, предупреди в понеделник следобед, че резултатите не може да бъдат използвани като аргумент за обявяване на независимост. \n", "date": "2017.10.10", "title": "Напрежение: Правителството в Каталония зове привържениците на независимостта пред парламента, полицията затвори достъпа"}
{"url": "https://www.blitz.bg/svyat/mis-dupe-podkrepi-goreshcho-referenduma-v-kataloniya-snimki_news549678.html", "text": "\n Мис Дупе 2015 Сузи Кортес не остана безучастна към референдума за независимост в испанската провинция Каталония. Бразилката е пламенен фен на местния Барселона и не пропуска възможност да подкрепи любимците си. \nТя го прави задочно, като публикува снимки, на които позира по оскъдно облекло или само по екип на Барса. \nГоспожица Кортес е изключително развълнувана от съдбата на защитника Жерард Пике, който си навлече гнева на останалата част на Испания с публичната си подкрепа на идеята за независима Каталония. \nMeu total apoio ao direito do povo catalão à realização do referendo pela independência da #Catalunã. ❤ \n \n", "date": "2017.10.10", "title": "Мис Дупе подкрепи горещо референдума в Каталония (СНИМКИ)"}
{"url": "https://www.blitz.bg/svyat/prochutiyat-i-zabranen-ekstrasens-i-lechitel-alan-chumak-izdkhna-v-moskva-video_news549692.html", "text": "На 10 октомври е издъхнал един от най-прочутите и оспорвани екстрасенси и лечители в Русия Алан Чумак. За смъртта му съобщи неговият приятел - журналистът Дмитрий Гордон във Facebook, предаде НТВ. Чумак, който преди години бе много популярен и в България с телевизионните си сеанси за зареждане на вода с енергия и изцеляване от всякакви болести, е починал на 83 години.\nЧумак работи като журналист от 1970-1980 г.. Според него този период му е бил като подарък. Той се появява много по телевизията в края на 80-те и началото на 90-те години, когато провежда масови сесии, по време на които \"зарежда\" неживи предмети и ги използва за лечение на хора. \n \n \nАлан Чумак изчезна от телевизионните екрани, след като Министерството на здравеопазването на Русия издаде заповед за ограничаване на нетрадиционните методи на лечение. Дейностите му бяха забранени. \nЧумак често е получавал критика, по-специално от академик, председателят на Комисията за борба с псевдонауката и фалшифициране на научните изследвания Рауд Едуард Кругликов. Въпреки това Чумак продължи да се занимава с \"изцеление\" и до 2009 г.  написа и издаде 3 три книги. Превод и редакция: БЛИЦ \n \n \n \n", "date": "2017.10.10", "title": "Прочутият и забранен екстрасенс и лечител Алан Чумак издъхна в Москва (ВИДЕО)"}
{"url": "https://www.blitz.bg/svyat/evropa-ne-e-zarazena-a-s-podsilen-imunitet_news549695.html", "text": "\n Вместо очакваното „заразяване“ на други европейски страни с настроения за излизане от ЕС след Великобритания, по-скоро се наблюдава „ефект на антителата“. Това заяви бившият италиански премиер Марио Монти в реч по време на международната конференция „Бъдещето на Европа и българската перспектива“, проведена в Дома на Европа. \nВ подкрепа на думите си той цитира социологически проучвания в европейските държави след референдума за Брекзит от юни 2016 г., които са показали, че във всички страни, с изключение на родната му Италия, настроенията в подкрепа на съюза са се увеличили, уточнява БГНЕС.  \nПо думите му най-очевидният пример за това са изборите във Франция, които бяха спечелени от проевропейски настроения Еманюел Макрон. Тези, които се надяваха да спечелят повече гласове, на базата на антиевропейски платформи бяха дълбоко разочаровани, каза италианският политик, допълвайки, че заиграването с ЕС за местни политически цели невинаги носи успех.  \nСпоред Монти Eвропейският съюз се намира в нова позитивна фаза, носеща надежда. По отношение на принципа за ротационното председателство на ЕС бившият премиер заяви, че от него има две основни ползи. Първата е, че в рамките на всеки ротационен период ЕС става фокус за една от държавите. Втората е, че председателството дава шанс на държавните лидери да представят някои приоритетни проблеми пред колегите си, които не са били на дневен ред преди това или няма да бъдат в бъдеще.  \nВ тази връзка Монти заяви, че е доволен от поставянето на фокуса върху Западните Балкани по време на българското председателство. Италианският политик коментира и наболелия въпрос с отцепването на Каталония от състава на Испания, подкрепяйки тезата, че ЕС не може да вземе страна или да влезе в ролята на медиатор в тази криза.  \nПо думите му често пъти на ЕС се гледа като на силата на доброто в света и ако нещо лошо се случи, то Европа трябва да се заеме с него.  \n„Това е точно начинът, по който ние рушим доверието в Европа, тъй като има определени неща, които Европа може и в много случаи трябва да направи по-добре, по-ефективно“, но има и такива неща, които ЕС и Европа не могат да направят, заяви той. \n", "date": "2017.10.10", "title": "Европа не е \"заразена\", а с \"подсилен имунитет\""}
{"url": "https://www.blitz.bg/svyat/prvata-globa-za-nosene-na-burka-v-avstriya-otnese-alzhirski-milioner-snimkavideo_news549600.html", "text": "\n Алжирският милионер и активист срещу забраната на бурките Рашид Неказ бе глобен в Австрия с 50 евро, след като застана пред сградата на министерството на външните работи, облечен в черен костюм, и лице, закрито в долната си част от голяма снимка на външния министър Себастиан Курц, облепена с банкноти. \nНеказ заяви, че така протестира срещу закони, които според него са насочени срещу мюсюлманките. \nКурц е лидер на дясноцентристката Австрийска народна партия, основен поддръжник на приетия неотдавна в Австрия закон срещу цялостното закриване на лицето на обществени места, приет главно заради бурките. На 15 октомври в Австрия предстоят парламентарни избори.\n \n \nПартията на Курц излезе на първо място в сондажите, експлоатирайки в кампанията си антимюсюлманските настроения. \nНеказ неведнъж е влизал в новините, плащайки глоби, наложени в европейски страни за неспазване на законите срещу бурките. \nПолицията написа акт и на мъж в костюм на акула, който отказал да свали горната му част, макар че няколко пъти бил приканен от полицията. Мъжът участвал в рекламна кампания на верига магазини за компютри МакШарк. \nВ Австрия глобата за нарушаване на закона срещу пълното покриване на лицето е до 150 евро. \n  \n", "date": "2017.10.10", "title": "Първата глоба за носене на бурка в Австрия отнесе алжирски милионер (СНИМКА/ВИДЕО)"}
{"url": "https://www.blitz.bg/svyat/siriyskata-armiya-otbi-nastplenie-na-id-i-otvori-strategicheskoto-shose-es-sukhna-deyr-ez-zor_news549581.html", "text": "Настъплението на ИД между Ес Зор и Дейр ез-Зор е напълно отблъснато от проправителствените сили, съобщи интернет-изданието rusvesna.su.\nЛиванската „Хизбула” с подкрепата на руските ВКС успяла да върне загубените преди територии в Източен Хомс след серия атаки по позиции на ИД в богатия на нефт район на пустинята. \n  \nСирийска войска отново се движи по шосе М-7, отново отворено за движение. Това стана възможно след като сирийската армия върна под свой контрол района на Ес-Сухна, важна правителствена цитадела в Централна Сирия. \n  \nСега в хода на тази операция сирийската армия си поставя за цел напълно да изтика терористите от провинция Хомс, след което те ще бъдат принудени да бягат в източната част на страната. \n  Превод и редакция: БЛИЦ \n \n", "date": "2017.10.10", "title": "Сирийската армия отби настъпление на ИД и отвори стратегическото шосе Ес-Сухна – Дейр ез-Зор"}
{"url": "https://www.blitz.bg/svyat/bi-bi-si-rekorden-rst-na-seksualnite-prestpleniya-vv-velikobritaniya_news549629.html", "text": "\n Рекорден брой на сексуални престъпления са регистрирани във Великобритания, информира Би Би Си. Обвинения за изнасилване и други сексуални престъпления са се увеличили до 5 190  и 13 000, съответно, уточнява Новини Лондон. \nВ същото време, има спад на обвиненията за домашно насилие. Говорител на прокуратурата обяви, че все повече \"са обвинени за извършване на сексуални посегателства\". \nУвеличението е двойно, в сравнение с предишно десетилетие.\n", "date": "2017.10.10", "title": "Би Би Си: Рекорден ръст на сексуалните престъпления във Великобритания"}
{"url": "https://www.blitz.bg/svyat/koshmarna-vest-ot-grtsiya-5-godishno-dete-izdkhna-ot-khimichesko-orzhie_news549639.html", "text": "\n Смъртта на 5-годишно сирийско момиче в приемния център на Мория на остров Лесбос вероятно се дължи на излагане на химическо оръжие в родната му страна. Това сочи докладът на съдебния лекар, съобщава \"Български новини\". \nТой показва, че детето е претърпяло дълбоки изгаряния и рани на главата. Първоначалните доклади показват, че детето, чието семейство пристигна в Лесбос миналия вторник от съседна Турция на лодка, страда от сериозни здравословни проблеми. \nСъгласно същите доклади родителите й съобщават, че пътуват до Европа, за да търсят лечение. Хистологичните тестове се очаква да разкрият още повече за причината за смъртта. \n \n", "date": "2017.10.10", "title": "Кошмарна вест от Гърция! 5-годишно дете издъхна от химическо оръжие"}
{"url": "https://www.blitz.bg/svyat/v-siriya-se-razbi-ruski-bombardirovach-su-24_news549640.html", "text": "Руски фронтови бомбардировач Су-24 се разбил при излитане от авиобазата Хмеймим в Сирия, съобщи руското МО. Екипажът не успял да се катапултира и загинал.\nСамолетът излязъл от пределите на пистата и се разрушил. По предварителни данни причина за инцидента може да е техническа неизправност на машината. \n  \nПрез ноември и декември при кацане на авионосеца „Адмирал Кузнецов” излязоха извън пределите на палубата Су-33 и МиГ-29. пилотите тогава се спасиха. /  БЛИЦ \n", "date": "2017.10.10", "title": "В Сирия се разби руски бомбардировач Су-24"}
