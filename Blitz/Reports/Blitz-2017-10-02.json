{"url": "https://www.blitz.bg/svyat/shokirashcha-podrobnost-ot-zhivota-na-ubietsa-ot-las-vegas-bashcha-mu-bil-izpechen-psikhopat-i-opasen-prestpnik-a-fbr_news547918.html", "text": "\n Появи се шокираща подробност от живота на стрелеца от Лас Вегас, който спретна най-кървавото нападение в американската история. Бащата на 64-годишния масов убиец Стивън Падок, който изби 58 души и рани други над 15, бил психопат и банков обирджия. Бенджамин Падок е избягал от федерален затвор през 60-те години на миналия век. Така той се оказал и попаднал в списъка на най-търсените престъпници на ФБР, където престоял 8 години. Тези шокиращи подробности бяха оповестени от в. „Ню Йорк пост“. \n \n \n \nБенджамин Падок бил диагностициран като психопат и всички го смятали за изключително опасен престъпник.  \nБенджамин бил и изпечен рецидивист. Той бил арестуван и пратен в затвора през 1960 г. заради обир на банка в Аризона. През 1968 г. обаче избягал и се крил три години. След това бил арестуван отново, след като в Лас Вегас опитал да премаже агент с колата си. \nОт списъка на най-търсените на ФБР той бил изваден през 1977 г., когато вече не отговарял на критериите. \n \n                                        Бенджамин Падок  \n Превод и редакция: БЛИЦ \n \n", "date": "2017.10.02", "title": "Шокираща подробност от живота на убиеца от Лас Вегас! Баща му бил изпечен психопат и опасен престъпник, а ФБР..."}
{"url": "https://www.blitz.bg/svyat/panika-v-berlin-evakuirakha-kvartal-zaradi-bomba_news547888.html", "text": "Полицията е наредила незабавната евакуация на квартал „Шонеберг“ в южната част на Берлин и е отцепила района, след като строителни работници откриват неексплодирала бомба от Втората световна война, предаде Reuters, цитирана от Фокус.\nСапьорите ще започнат да обезвреждат бомбата веднъж след като районът в радиус от 500 метра около 250- килограмовата бомба бъде евакуиран. \nПовече от 2000 тона неизбухнали бомби и муниции се откриват годишно в Германия дори и 70 години след края на Втората световна война. \n", "date": "2017.10.02", "title": "Паника в Берлин: Евакуираха квартал заради бомба"}
{"url": "https://www.blitz.bg/svyat/trmp-s-prochuvstveni-dumi-za-atakata-akt-na-chisto-zlo-e-video_news547885.html", "text": "\n \" Нападението беше акт на чисто зло\" . Така определи стрелбата в Лас Вегас американският президент Доналд Тръмп в обръщение към нацията, информират световни агенции. \n\"Миналата нощ нападател откри огън по голяма група от присъстващи на музикален концерт в Лас Вегас, Невада. Той брутално уби повече от 50 души и рани стотици други\", каза Тръмп. \n\"Aкт на чисто зло. ФБР и Департаментът за вътрешна сигурност работят в тясно сътрудничество с местните власти, за да им помогнат с разследването\", добави той. \nТръмп благодари на полицията в Лас Вегас за бързото откриване на извършителя на нападението. \n\"Не можем да разберем мъката им, не можем да си представим загубата им. Семействата на жертвите - молим се за вас, ние сме тук с вас\", продължи държавният глава. \nТой нареди да се смъкне американският флаг наполовина. \n\"В моменти на трагедия и ужас американците се обединяват. Винаги е било\", поясни Тръмп. \n\"Нашето единство не може да бъде разбито от злото\", убеден американският президент. \nМилиардерът съобщи, че в сряда ще посети Лас Вегас. \n\"Знам, че търсим някакъв смисъл в хаоса, някаква светлина в мрака. Отговорите не идват лесно\", каза държавният глава. \n \n", "date": "2017.10.02", "title": "Тръмп с прочувствени думи за атаката: Акт на чисто зло е! (ВИДЕО)"}
{"url": "https://www.blitz.bg/svyat/vizhte-prva-snimka-na-izverga-napravil-nay-krvavoto-napadenie-v-amerikanskata-istoriya_news547889.html", "text": "\n Бруталната атака в Лас Вегас се оказа най-кървавото нападение с огнестрелно оръжие в американската история. По последни данни при стрелбата, която 64-годишният Стивън Падок откри, са загинали 58 души, а други над 515 са ранени. Така страшната атака става в пъти по-кървава от случилото се в Орландо миналата година, където мъж закла 49 души в нощен клуб. И за двете брутални нападения отговорност пое терористичната групировка „Ислямска държава“, припомня dailymail.co.uk. \n \n                                              Стивън Падок \nМеждувременно САЩ се събужда в ужас след трагедията в Лас Вегас. Буквално преди минути пък  . \nСпоред полицията в 22:08 часа местно време мъжът от Невада е открил огън от 32-ия етаж на хотел „Мандалей Бей”, като в негова мишена са се превърнали 22-те хиляди зрители на музикалната проява. В хотелската стая на Падок бяха намерени общо 10 щурмови карабини. Той се самоуби преди влизането на полицаите. \nЛюбителски кадри запечатаха паниката по улиците на американската хазартна столица в минутите след началото на стрелбата. Първоначално имаше информация за само две жертви, но много бързо мащабът на трагедията стана ясен. Възможно е броят на загиналите да се повиши още. Превод и редакция: БЛИЦ \n", "date": "2017.10.02", "title": "Вижте първа СНИМКА на изверга, направил най-кървавото нападение в американската история"}
{"url": "https://www.blitz.bg/svyat/oshche-edna-blgarka-razkaza-za-uzhasa-v-las-vegas_news547878.html", "text": "Още една българка разказа за ужаса в Лас Вегас. \"Паниката в Лас Вегас е голяма. Всички са стресирани. Летището е затворено, магазините също не работят\", споделя пловдивчанката Цветелина Йорданова, която живее в Града на хазарта, цитирана от \"Марица\".\n Терористите дойдоха и тук, хората са много уплашени, добави Йорданка. Нашенката работи в Щатите като модел и току-що се е прибирала в Лас Вегас от Калифорния. \n Както марица.бг писа,най-малко 50 души бяха убити, а над 200 ранени, след  като неизвестен откри стрелба по публиката на кънтри концерт на в Лас Вегас. \n Междувременно американските медии пуснаха първата снимка на 64-годишния Стивън Падък, извършил днес най-страшното масово убийство с огнестрелно оръжие в историята на САЩ. Той е от Меските, щата Невада, и е бил познат на силите на реда. \n Стрелбата срещу публиката на концерта в Лас Вегас не е свързана с международния тероризъм, съобщи Ен Би Си.  Падък, който бе застрелян, имал лиценз за пилот и притежавал два самолета, както и разрешително за лов в Аляска. \n Още не е потвърдено точно с какво оръжие убиецът е стрелял от хотелската си стая в \"Мандалай Бей\", в която са открити различни оръжия. \n", "date": "2017.10.02", "title": "Още една българка разказа за ужаса в Лас Вегас"}
{"url": "https://www.blitz.bg/kriminalni/uzhasyavashchi-snimki-18-blgarska-seks-robinya-pokazva-kakvo-sa-napravili-s-neya-trafikanti-na-khora_news547890.html", "text": "Това са ужасните наранявания, нанесени на българска секс робиня, осакатена от престъпници, които я принудили да проституира.\n20-годишната българка, покрита с кръвонасядания и белези, е рутинно бита, след като е била накарана да предлага тялото си по улиците в Хага, Холандия, пише DailyMail.\nПоразителните снимки на младата жена бяха взети от австрийски благотворителен работник, за да повишат осведомеността за тежкото положение на жертвите на трафик на хора. Фотосите показват нараняванията на жертвата от тежки побои, включително травма на главата и гигантски белег по корема. Устните, носът и очите й са силно подути. \nАвстриецът Норберт Сейпек се премести в България след пенсионирането си, където откри специализиран център за подпомагане на жертвите на трафика на хора. Неправителствената организация на Сейпек получава известна финансова подкрепа от българското правителство и дарения, но това не е достатъчно, за да се помогне на всички жертви. \n \n \n \nСейпек добавя: \"Младата жена, на 20 години, се запознава с млад мъж, който й обещава цялата си любов и я отвежда в Холандия. Когато тя пристига, осъзнава, че трябва да ходи по улиците с друг българин и двама нигерийци. Тя не иска. Принуждават я чрез побои и тя проституира осем месеца. По време на посещение в родната си страна тя и друга българка се опитват да избягат, но за съжаление тя е хваната от сводника и върната обратно. Тъй като втората жена успя да избяга, той стана толкова ядосан, че започва адски много да бие младата жена и да я удря с предмети, вследствие на което едва не умира\". \nЖертвата е изхвърлена от кола пред болница. Когато трафикантът на хора е арестуван по-късно, той бил изненадан, че жертвата му е жива. \n \n \n \nБългарската болница се грижела за нея, но момичето трябвало да напусне болницата след пет седмици, защото няма здравно осигуряване и не може да плати за нея. Тя се озовава в приюта на Сейпек, където сега се опитва да набере средства, за да плати разходите, необходими за допълнително лечение. \nСейпек казва: \"Тя отчаяно се нуждае от повече операции по лицето и устата си, трансплантация на кожата и много повече. Няма част от тялото, която да не е засегната. С годишен бюджет от само 30 000 евро (26 450 британски лири), който включва заплатите на служители като социални работници и психолози, австрийският пенсионер и неговата неправителствена организация не разполагат със средствата за покриване на самите разходи\". \n \n \n \n \n \n", "date": "2017.10.02", "title": "Ужасяващи СНИМКИ (18+): Българска секс робиня показва какво са направили с нея трафиканти на хора"}
{"url": "https://www.blitz.bg/daydzhest/koy-e-kupr-khefnr-naslednikt-na-imperiyata-playboy-snimki_news547901.html", "text": "\n Хю Хефнър, собственикът-революционер на Playboy, който беше еднакво мразен и възхваляван приживе, имаше три брака и четири деца зад гърба си, пише profit.bg. \n Сред тях най-виден е най-малкият Купър, който се очаква да наследи империята Playboy след смъртта на Хефнър в сряда. \n 26-годишният Купър ще сподели с братята си богатството на Хю, оценявано на 43 млн. долара. Той обаче е единственият от семейство Хефнър, който се е установил като ръководител на компаниите на баща си. \n В момента Купър е творчески директор на Playboy Enterprises и вече даде да се разбере, че е готов да обнови империята, за да я подготви за ново поколение потребители. \n Принцът на Playboy \n Хю Хефнър има две деца от първия си брак с Милдред Уилямс – Кристи и Дейвид. И още две от брака си с Кимбърли Карсън – Марстън и Купър. \n Марстън и Дейвид винаги са били далеч от компаниите на баща си, но Кристи, която днес е на 64 години, беше изпълнителен президент на Playboy Enterprises от 1988 до 2009 г. \nНай-малкият Купър, който е роден през септември 1991 г., е смятан за истинския „принц-наследник на Playboy“. \n Хефнър се ожени за майка му, когато беше на 63 години, а тя - на 25. Мнозина си спомнят, че за отпразнуване на връзката Хефнър публикува специално издание за колекционери на Playboy, в което бляскавата му избраница се появяваше гола в различни пози на 93 страници. \n Хефнър, който се раздели с Кимбърли през 1998 г., има двама сина от нея – Марстън и Купър. Момчетата отраснали в прочутото имение „Плейбой“, заобиколени от модели и звезди, като помагали за разточителните празненства, които организираше баща им. \n Купър разказа преди време, че майка му, която станала плеймейтка на 1989 г., винаги се грижела децата да бъдат наблюдавани от членове на персонала по време на празненствата и асистентите трябвало да ги обличат за купоните в бални костюми. \n Когато Хефнър и Кимбърли се разделили, децата останали при нея в къща, която Хю наредил да построят до имението „Плейбой“ специално за тях. Това не попречило децата да останат под влиянието на начина на живот на Хефнър и на мнението му за сексуалността. \n „Моето разбиране за това да се чувстваш удобно в секса е различно от това на повечето хора. Не смятам, че сексът е нещо странно, хората го превръщат в странно нещо“, каза преди време Купър пред Hollywood Reporter. \n Собственикът на Playboy не е криел желанието си децата му да се включат в семейния бизнес. Големият брат на Купър -  Марстън, продължава да е далеч от компанията. \n „Баща ми даде да се разбере, че иска заедно да управляваме организацията, но докато растяхме, стана ясно, че Марстън не е привлечен от тази идея“, сподели Купър. \nЗа живота на Марстън, който е с една година по-голям от Купър, се знае много малко. Говори се, че той прекарва част от времето си, преподавайки английски в Япония. \n През 2012 г., когато е на 21 години, Марстън изчезва от обществения живот, след като е осъден да премине през програма за домашно насилие заради обвинения, че е подлагал на побой годеницата си плеймейтка Клер Синклер. \n В същото време Купър заприличва все повече на баща си. Той учи кино в университета Чапман и след като завършва на 21 години, става част от семейната компания. През 2015 г. напуска компанията за 18 месеца. Говори се, че взел решението си заради битките в Управителния съвет за насоката, която трябва да следва Playboy. \n Купър се завръща през юни 2016 г. и скоро след това е назначен за творчески директор. \n Ново поколение \n По подобие на баща си, Купър се записва в армията и през януари 2017 г. се присъединява към Военния резерв на щата Калифорния. \n Днес, освен че обикаля често света със самолета на Playboy, той е сгоден за английската актриса Скарлет Бирн, която стана известна с ролята си на Панси Паркинсън във филмите за Хари Потър. \n Купър многократно е споделял, че иска да продължи визията на баща си, но и да я направи по-достъпна за новите поколения. „Мисля непрекъснато за философията на Playboy, но имам и собствена гледна точка“, каза той пред New York Post през април. \n Playboy престана да публикува голи снимки през 2016 г. с намерението да насърчава рекламите. Мярката „беше директна атака срещу това, за което баща ми се бореше през целия си живот – нормализирането на сексуалността“, смята Купър. \n „Един от първите ми приоритети като творчески директор ще бъде да възстановя голите снимки..., така че изграденото от баща ми отново да стане автентично“, обеща той. \n И изпълни обещанието си – голите снимки се върнаха в мартенския брой тази година със специално издание, в което се появи годеницата му Скарлет Брин. \n", "date": "2017.10.02", "title": "Кой е Купър Хефнър - наследникът на империята Playboy? (СНИМКИ)"}
{"url": "https://www.blitz.bg/svyat/putin-izprati-telegrama-do-trmp-v-koyato_news547903.html", "text": "Президентът на Русия Владимир Путин е потресен от жестокото нападение в Лас Вегас, отнело живота на повече от 50 мирни жители.\n„Престъплението, отнесло живота на десетки мирни граждани, предизвиква потрес със своята жестокост“, написа Путин в съболезнователна телеграма към своя колега от САЩ Доналд Тръмп. \nРуският президент е предал и думи на съчувствие и подкрепа към роднините и близките на загиналите, а също така пожелания за скорошно оздравяване на всички, пострадали при трагедията. \n \n", "date": "2017.10.02", "title": "Путин изпрати телеграма до Тръмп, в която..."}
{"url": "https://www.blitz.bg/stsena/stranno-no-fakt-ustnite-izdavat-bremenna-li-e-kayli-dzhenr_news547828.html", "text": "В последните седмици един въпрос вълнува интернет. И до този момент продължава да е без отговор: бременна ли е Кайли Дженър? Появиха се конспиративни теории, според които тя е мистериозната сурогатна майка, която ще износи бебето на Ким Кардашиян и Кание Уест.\nСлед като Ким потвърди, че с Кание очакват появата на третото си дете в началото на 2018 година, а анонимен източник, приближен до Кайли, обяви, че тя ще роди момиченце през февруари следващата година, спекулациите избухнаха. \nФеновете на конспиративните теории бяха 100% сигурни, че Кайли е бременна с... детето на сестра си!\n И докато интернет е разделен на две, разгадаването на най-обсъжданата бременност на годината пое нов, неочакван обрат. Ако за повечето от вас името Саймън Ъриан е напълно неизвестно, то в Холивуд не е така. Всъщност, всеки един от нас е виждал неговата работа. Защото той е пластичният хирург на звезди като Дженифър Лопес, Клоуи Кардашиян и Кайли. \n Доктор Ъриан каза, че филърите за устни не трябва да се инжектират на жени, които са бременни, пише HelloGiggles, цитиран от vesti.bg. \n “Препоръчвам на дамите да не прибягват до филърите за устни веднага, щом разберат със сигурност, че са бременни. Никой не знае какви могат да бъдат страничните ефекти на филърите върху дамите, които очакват дете, тъй като до този момент такъв тип тестове не са били провеждани.“ \n Последователите на Кайли в Instagram отбелязват, че устните на любимата им риалити звезда изглеждат прекалено сочни и по нищо не личи тя да е прекратила  разкрасителните процедури. Разбира се, веднага се появи и фракция, според която Кайли може да е инжектирала филърите преди няколко месеца. \n Каквато и да е истината, едно е сигурно: кланът Кардашиян се увеличава, а предстоящият юбилеен десети сезон на семейното риалити шоу обещава да бъде още по-интригуващ. А мистериите, тайните и загадките около едни от най-влиятелните знаменитости на нашето време, обещават да поддържат интереса към тях. \n \n \n", "date": "2017.10.02", "title": "Странно, но факт! Устните издават бременна ли е Кайли Дженър"}
{"url": "https://www.blitz.bg/svyat/prestarakha-se-izbiratelnata-aktivnost-v-kataloniya-nadvishi-broya-na-izbiratelite_news547816.html", "text": "Мнението си относно независимостта на региона от Испания са изказали 42.34% от населението. Мнозинството е гласувало в полза на независимостта.\nПравителството на Каталония обнародва предварителните резултати от референдума за независимост. Според тях, избирателната активност е надминала броя на избирателите и е 100,88%. Това съобщава изданието El Mundo. \nПредставители на местните органи на властта съобщиха, че са преборени 2 262 424 бюлетини. Към момента са обработени 95% от гласовете. По последни данни, за независимостта са гласували 90,09% (2 020 144 каталонци), против — 7,87% (176 566 души), празни са 2,03% от бюлетините, за недействителни са признати 0,89% от бюлетините. \nСтранната цифра от 100.88% гласували в Каталония се обяснява с възможни грешки в предварителната оценка на броя на избирателите. \nПо-рано бе съобщено, че парламентът на региона възнамерява в едностранен ред да обяви независимост.   Превод и редакция: БЛИЦ \n \n", "date": "2017.10.02", "title": "Престараха се: Избирателната активност в Каталония надвиши броя на избирателите"}
{"url": "https://www.blitz.bg/svyat/v-siriya-pilotite-na-l-39-demonstrirat-fenomenalna-smelost-video_news547682.html", "text": "Всеки, който следи действията на сирийската авиация, би следвало да се възхищава как воюват пилотите на L-39ZA (Л-39).\nТези сравнително малки двуместни учебно-бойни самолети изобщо не са защитени, както например руските Су-25. Те не притежават съвременни системи за бомбардиране от голяма височина и нанасят удара от височини 1000-300 м, където зенитният огън на терористите е най-ефективен. \n  \nВсеки полет за щурмуване позициите на терористите крие огромен риск за екипажа на „елките”. Те обикновено летят на голяма височина извън обсега на зенитния огън или приближават на пределно малка височина (30-50 м), на 2-3 км преди целта стръмно набират височина, в рамките на нищожни секунди насочват самолета и ракетно-артилерийски и бомбен удар (две бомби ОФАБ-250). Трябва на всяка цена да улучат, защото повторно захождане за удар е възможен само ако по изключение няма зенитен огън. \n  \nСирийските ВВС използват по-активно L-39ZA поради изчерпване ресурса на бойните си самолети, освен това тяхната експлоатация е много по-евтина. \n  \nПървите информации за участието на L-39ZA при нанасяне на щурмови удари датира от 9 август 2012 г. по позиции на въстаниците в село Тел Рифат на 37 км северно от Алепо. Самолетът използвал два 16-зарядни блока УБ-16-57 с ракети С-5 калибър 57 мм и вграденото двуцевно оръдие 23-мм ГШ-23 със 150 снаряда. \n  \nПо неофициална статистика от 15 октомври 2012 г. до края на август 2015 г. сирийските ВВС са загубили 7 броя L-39ZA, но е известно свалянето на такава машина и на 4 декември 2016 г. Опасност дебне машините и на земята, например през октомври 2015 г. терористите унищожили един L-39 в аеропорта на Алепо с ПТУР TOW-2A. Освен това терористите успели да завладеят 7 самолета на авиобазата Кшеш. \n  \nСирия получила от Чехословакия в периода 1980-1987 г. общо 55 машини L-39ZO (без оръдие) и 44 броя въоръжени L-39ZA. Според експерти, към началото на конфликта в страната ВВС разполагали с около 50 „елки”. \n  \nВ Мрежата неотдавна се появиха снимки на осем сирийски Л-39, базирани в авиобазата Тадмур в района на Палмира. Там обстановката отново се изостря и това носи допълнителен риск за пилотите на L-39ZA. \n  Публикацията е подготвена от Ганчо Каменарски   \n", "date": "2017.10.02", "title": "В Сирия пилотите на Л-39 демонстрират феноменална смелост (ВИДЕО)"}
{"url": "https://www.blitz.bg/svyat/vnshno-s-ekskluzivna-informatsiya-ima-li-postradali-blgari-v-krvavata-noshch-vv-vegas_news547826.html", "text": "До момента няма официални данни за пострадали българи при нападението в Лас Вегас, САЩ. Това съобщиха от Министерство на външните работи, цитирани от \"Фокус\".\nБългарското генерално консулство в Лос Анджелис е в постоянен контакт с местните власти и към момента няма информация за пострадали български граждани при стрелбата в по време на концерт в Лос Анджелис, при която са убити повече от 50 души и ранени над 200. \n", "date": "2017.10.02", "title": "Външно с ексклузивна информация има ли пострадали българи в кървавата нощ във Вегас"}
{"url": "https://www.blitz.bg/svyat/id-otnovo-nastpva-km-palmira-s-reshitelni-namereniya_news547839.html", "text": "Основните бойни действия в Сирия в последно време се водят в Дейр ез-Зор, но тези дни най-ожесточените сражения с преместиха в Хомс, Централна Сирия. Причината е неочакваното контранастъпление на терористите от ИД, съобщи svpressa.ru. Те успели да изтласкат на няколко километра сирийската армия и сега сблъскванията се водят близо до ас-Сухна. Екстремистите дори успели да вземат под контрол няколко близки селища, като използват много танкове Т-62.\nОсвен това джихадистите успели да овладеят доста голям участък между Сухна и Дейр ез-Зор, което значително усложнява осигуряването на правителствените войски на източния бряг на Ефрат. \n  \nПо не потвърдени информации, армията на Асад и терористите са изгубили съпоставим брой хора. Главната цел на терористите е отново да върнат за трети път контрола си над Палмира. Дали обаче ще успеят? \n  \nСпоред руския военен експерт Алексей Леонков, щурмовите Су-25 буквално пикирали над главите на терористите и го засипвали със смъртоносния си товар. В резултат атаката е отблъсната, унищожени са десетки екстремисти. От сирийска страна има ранени трима войници. Целта на ИД е да отвлече сирийски сили от Дейр ез-Зор, източно от който настъпват кюрдите. \n  \nЛеонков твърди, че действията на терористите ставали все по-организирани и го отдава на американските съветници в техните редове. Най-интересното обаче било, че ЦРУ не действа съвместно с американските съветници, които поддържат кюрдите. ЦРУ действало по свои планове и често те се различавали от целите на водената от САЩ коалиция. Със сигурност ИД вече нанася удари по предварително разузнати обекти, както е сега в Хомс. \n  \nСпоред руския експерт отразяването на контранастъплението и последиците от него ще отнеме може би седмица. \n  Редакция БЛИЦ \n \n", "date": "2017.10.02", "title": "ИД отново настъпва към Палмира с решителни намерения"}
{"url": "https://www.blitz.bg/svyat/do-minuti-trmp-shche-proiznese-vazhni-dumi_news547863.html", "text": "\n Президентът на САЩ Доналд Тръмп ще направи обръщение към нацията след стрелбата в Лас Вегас, поемайки ролята на неин обединител. Това предаде AFP. \nТръмп ще направи телевизионно обръщение от Белия дом в 10:30 часа сутринта местно време (17:30 българско време) по данни на президентската администрация, уточнява Фокус.  \n \n", "date": "2017.10.02", "title": "До минути Тръмп ще произнесе важни думи"}
{"url": "https://www.blitz.bg/svyat/izvnredna-novina-za-krvavata-banya-v-las-vegas-video_news547872.html", "text": "\n Терористичната групировка „Ислямска държава“ пое отговорност за . Стрелецът бил приел исляма преди няколко месеца. Това съобщиха световните медии. \nКакто съобщихме по-рано днес . 64-годишният мъж откри стрелба по време на кънтри концерт в Лас Вегас и уби повече от 50 души.  \nМеждувременно пък американските медии съобщиха, че  . \nОт кадрите става ясно, че ИДИЛ предупреждават, че ще има терористична атака на булевард „Лас Вегас Стрип“. \nЗа целта те „търсят“ мъж, готов да прегази „неверниците“, които не проповядват исляма, или да нападне с нож хора във Вегас. Превод и редакция: БЛИЦ \n \n", "date": "2017.10.02", "title": "Извънредна новина за кървавата баня в Лас Вегас (ВИДЕО)"}
{"url": "https://www.blitz.bg/layfstayl/shoubiznes/blizki-na-shef-petrov-shokirashcho-ima-fetish-km-zhenski-drekhi-razkhozhda-se-s-tokcheta-vkshchi_news547876.html", "text": "Кулинарният наглец Борис Петров всъщност е в пъти по-ексцентричен, отколкото зрителите на „ВИП Брадър” могат и да предположат от изявите му на малкия екран. Близки приятели на готвача споделиха, че той често се отдава на безумни хобита, а върхът на странностите му било влечението към... женски дрехи. Да, стокилограмовият мъжага обичал да дефилира с рокли и токчета в домашна обстановка и съвсем не се притеснявал от това, твърди hotarena.net\n„Не си мислете, че Борката е някакъв педал. Напротив, стопроцентов мъж си е. Просто има фетиш към носенето на дамски одежди. Не говори често за това. Жена му и децата му едва ли са наясно с положението”, твърди семеен другар на шеф Петров. \nВ България сме свикнали да наричаме подобни хора травестити, но всъщност правилният термин е „кросдресър\", който все още рядко се използва. Травеститите много често чувстват нужда не само да се обличат с дрехите на противоположния пол, но и да му подражават като поведение, като въртят задник и чупят китки. \nКросдресърите обаче си имат напълно мъжко държание. Те се радват на чувството за свобода и душевно спокойствие, докато носят дрехите на противоположния пол. Когато се обличат в общоприетите дрехи на пола си, те се чувстват като в капан, объркани, ограничени и потиснати. Точно такъв е и случаят с Борис Петров, който изпускал парата след напрегнатия работен ден, като се изтупвал в рокля или пеньоар. \nАверите му твърдят, че именно невъзможността да носи любимите си дамски аксесоари в къщата на „ВИП Брадър” е част от причината майсторът на черпака постоянно да е без настроение и да се заяжда с всички около себе си.  \nШеф Петров си имал колекция от няколко любими женски костюма, които ползвал като антистрес терапия, но дори не помислил да ги вземе със себе си при влизането в риалитито. „Това е начинът на Борис да релаксира. Виждате го сега как постоянно е напрегнат, готов да подскочи и по най-дребния повод”, ожалват го приятели. \nШеф Петров далеч не е единствената родна звезда, която си пада по женските дрехи. Флагман на кросдресърите е маститият продуцент Димитър Ковачев – Фънки, който не се притеснява да облича рокли дори за телевизионни участия. Мълвата гласи, че басистът имал у дома си гардероб с рокли в пъти по-добре зареден от този на собствената му съпруга.\n", "date": "2017.10.02", "title": "Близки на Шеф Петров шокиращо: Има фетиш към женски дрехи, разхожда се с токчета вкъщи!"}
{"url": "https://www.blitz.bg/layfstayl/mi-amor-na-mariya-ilieva-s-nad-150-khil-gledaniya-za-po-malko-ot-mesets_news547814.html", "text": "\n   \n \n \n \n", "date": "2017.10.02", "title": "„Mi Amor“ на Мария Илиева с над 150 хил. гледания за по-малко от месец"}
{"url": "https://www.blitz.bg/svyat/pogrebakha-khyu-khefnr-do-merilin-monro-na-chastna-tseremoniya-snimkivideo_news547748.html", "text": "\n Основателят на сп. \"Плейбой\" Хю Хефнър беше погребан до Мерилин Монро на частна церемония в Лос Анджелис, на която присъстваха вдовицата му Кристъл и четирите му деца, съобщи в. \"Дейли мирър\". \n Мястото до гроба на холивудската актриса Хю Хефнър закупи през 1992 г. за 75 хиляди щатски долара. \n То е в гробищния парк \"Уестууд вилидж\" край Лос Анджелис. \n \n Мерилин Монро беше положена там малко след смъртта си през 1962 г. на 36-годишна възраст. \n Звездата от филма \"Някои го предпочитат горещо\" позира за корицата на първия брой на сп. \"Плейбой\", излязъл през декември 1953 г.  \n Хю Хефнър почина на 91 години в имението на \"Плейбой\". \n След смъртта му култовата вила ще бъде предадена на съседа му Дарън Метропулос, който заплати 100 милиона долара за нея през 2016 г. с уговорката Хю Хефнър да живее там до края на живота си. \n \"Баща ми живя необикновен и въздействащ живот на медиен и културен новатор и ръководна фигура на някои от най-значимите социални и културни движения на нашето време, като проповядваше свободата на словото, гражданските права и сексуалната освободеност\", написа в изявление след смъртта на Хю Хефнър синът му Купър. \n \n \"Той ще липсва на много хора, включително на съпругата си Кристъл, на сестра ми Кристи и на братята ми Дейвид и Марстън, както и на всички нас от \"Плейбой ентърпрайсис\", добави още той. \n В \"Уестууд вилидж\" са погребани американски звезди от калибъра на Фара Фосет, Дийн Мартин, Майкъл Джексън, Труман Капоти. \n \nИзточник: Vesti.bg. \n", "date": "2017.10.02", "title": "Погребаха Хю Хефнър до Мерилин Монро на частна церемония (СНИМКИ/ВИДЕО)"}
{"url": "https://www.blitz.bg/svyat/speshno-ot-barselona-zapochva-izvnredno-zasedanie-na-pravitelstvoto-karles-puchdemon-e-gotov-da-obyavi-nezavisimostta-na-kataloniya_news547752.html", "text": "\n Решението за обявяване на независимостта на Каталония ще бъде прието от парламента на автономията в едностранен режим. Това заяви председателят на правителството на региона Ориол Жункерас, цитиран от световните агенции. \"Да, такова решение действително ще бъде прието от парламента\", потвърди Жункерас. \nКаталонският лидер Карлес Пучдемон свиква в тези минути извънредно заседание на местното правителство, предава електронното издание на мадридския \"Еl Мundo\". Заседанието трябва да започне започне в 10.30 ч. местно време (11.30 ч. българско време), уточнява \"Фокус\".  \n\"Еl Мundo\", като припомня че каталонските лидери са обявили победа на референдума за независимост с 90,09% гласували \"За\" срещу 7,87% гласували с \"Не\" на независимостта при 2 622 424 \"незаконни\" бюлетини и още 15 000 гласа, които предстои да се преброят.  \nКарлес Пучдемон възнамерява да обяви независимостта на страната през следващите няколко дни, пише испанското електронно издание \"Мadridpress\". Изданието смята, че следващите дни ще бъдат особено важни за отношенията на централната власт с Каталония, тъй като Пучдемон ще внесе резултатите от референдума в местния парламент, който ще проведе редовна сесия за обявяване на независимостта. \nМащабна стачка е насрочена за вторник в Каталония, информира испанското издание на The Local, цитирано от \"Фокус\". Организирана е от над 40 работнически профсъюзи, като целта е масово спиране на работа като протест след действията на полицията по време на неделния референдум за независимост на региона. \nВ общо съобщение на организациите се заклеймява „тежкото нарушение на правата и свободите“. „Призоваваме цялото общество, работодатели, организации, бизнесмени, съюзи, работници, институции и всички граждани на Каталония да спрат страната във вторник“. Изданието припомня, че подкрепящите референдума наричат Каталония „страна“. Регионът е един от най-важните в испанската икономика, като осигурява ок. 19% от целия БВП. \nЦентралното правителство в Мадрид от своя страна изразява увереност, че ЕС няма да признае обявяването на независимост от Каталония.  \n \n", "date": "2017.10.02", "title": "Спешно от Барселона: Започва извънредно заседание на правителството, Карлес Пучдемон е готов да обяви независимостта на Каталония!"}
{"url": "https://www.blitz.bg/analizi-i-komentari/ispaniya-se-tsepi-po-shevovete-sled-kataloniya-referendum-gotvi-i-stranata-na-baskite_news547771.html", "text": "Международната общност внимателно следи новините от Каталония, където се проведе референдум за независимост. Въпреки забраната на федералните власти, жителите на региона упражниха правото си на глас: 90% от гражданите са се обявили за напускането на Испания.\nРеферендумът протече на фона на масови сблъсъци. Полицията блокира около 300 избирателни секции, а при опит за пробив на кордона отвръщаше с гумени куршуми и сълзотворен газ. В резултат пострадаха над 1000 души, пише НТВ.\nСлучващото се в Каталония бе внимателно следено от делегация на Страната на баските. Изглежда те са следващите. „Това е исторически ден. Надявам се, че този ден ще настъпи и за нашата страна – Страната на баските. В момента е важно да се помогне за защитата на резултатите на референдума в Каталония, така ние ще се сдобием с опит, който ще ни помогне да защитим и нашия бъдещ референдум. Пристигнахме, за да се учим от каталонците“, каза Чучи Аризнабаретта, активист на движението независимост на Страната на баските. \n  \nСтраната се цепи по шевовете, определени сепаратистки настроения има и в Галиция, дори и на Канарите. Разбираемо е, че Мадрид не признава резултатите от референдума. \nИ за това има всичките юридически основания. Освен това, референдумът противоречи на конституцията на Испания, защото е бил проведен некоректно: самоделни бюлетини, блуждаещ от един IP-адрес на друг сървъри за преброяване на гласовете – има за какво да се хванат властите в Мадрид. \nВ Барселона обаче твърдят: всичко бе организирано на най-високо ниво, ако не бяха „прашките“ на Мадрид и постоянните атаки по интернет ресурсите на референдума.   Превод и редакция: БЛИЦ \n \n", "date": "2017.10.02", "title": "Испания се цепи по шевовете: След Каталония референдум готви и Страната на баските"}
{"url": "https://www.blitz.bg/svyat/razbikha-dlboko-zakonspirirana-kletka-na-idil-blizo-do-moskva-video_news547774.html", "text": "В Московския регион на 30 септември е била задържана дълбоко законспирирана клетка на ИДИЛ. От пресцентъра на руската служба за сигурност разпространиха кадри на ареста.\nОперативните мероприятия на спецслужбите са били проведени на 30 септември. В хода на операцията са задържани всички членове на клетката.   \nОтбелязва се, че лидери на терористите са били пришълци от Северо-Кавказския регион на Русия.   \nВ леговището на терористите са били открити и иззети две готови за употреба самоделни бомби с голяма мощност, два пистолета ММ 9-мм, две гранати РГД-5, средства за връзка, както и други предмети, необходими за сглобяването на взривни устройства.  Превод и редакция: БЛИЦ \n \n   \n \n", "date": "2017.10.02", "title": "Разбиха дълбоко законспирирана клетка на ИДИЛ близо до Москва (ВИДЕО)"}
{"url": "https://www.blitz.bg/svyat/zhertva-na-psikhopat-13-godini-po-ksno-vse-oshche-ne-moga-da-zabravya-kak-toy-preryaza-grloto-na-mama-i-otryaza-glavata-video_news547751.html", "text": "Минали са вече цели 13 години, но Ройн продължава да помни ужасната картина - как вторият ѝ баща отрязал главата на майка ѝ пред очите ѝ. Малко преди ужасната трагедия Клер Маршал се била разделила с 43-годишния Бен Купър, но мъжът нахлул в дома им с предлога, че иска да види децата. Ройн не е негова биологична дъщеря, но по-малката ѝ сестра Хана е дете на Бен.\n Срещата обаче приключила с жестоко убийство, което оставило дълбока следа в живота на Ройн, пише в. Daily Mail. \"Единственото, което можех да кажа тогава на полицията, е, че всичко приличаше на атака на лъв по газела. В началото той започна да я бие\", спомня си Ройн.   \n \nВ онзи момент, когато мъжът се нахвърлил, Ройн сграбчила малката си сестра и отишла при съседите, а след това се върнала, за да помогне на майка си. Тя обаче станала свидетел на това, как Клер вече биля с прерязано гърло, а Купър се опитва да отреже главата ѝ. Когато момичето попитало какво се случва, убиецът отговорил: \"Репетираме Хелоуин\".   \n \n \n По-късно се установява, че по главата и врата на Клер има 21 рани, на дясната ръка - 12 и 8  - на лявата. След убийството на майка си сестрите получават психологическа помощ, в частност на Ройн била поставена диагноза: посттравматичен стресов разстройство. Днес момичето е на 23 години. Тя има семейство, възпитава двама сина, но продължава да помни как извергът е отрязал главата на майка ѝ.   Превод и редакция: БЛИЦ \n  \n   \n \n \n  \n", "date": "2017.10.02", "title": "Жертва на психопат 13 години по-късно: Все още не мога да забравя как той преряза гърлото на мама и ѝ отряза главата (ВИДЕО)"}
{"url": "https://www.blitz.bg/svyat/ot-prvo-litse-blgarka-razkaza-za-uzhasa-v-las-vegas_news547783.html", "text": "\n В района на инцидента със стрелбата в Лас Вегас се намира и българката Мария Костадинова. Тя е там на бригада с група приятели, с които стават преки свидетели на стрелбата. \nВ момента всички са добре, заключени на сигурно място в хотел в центъра на Лас Вегас, който е на 10 минути от мястото на инцидента, но има уплаха и паника в града, каза пред БНТ сънародничката ни. \n\"С група мои приятели бяхме в Лас Вегас. Всички сме добре, но има паника. Влязохме в хотел наблизо, за да видим фонтаните. Изведнъж хората започнаха да тичат, всички бяхме в огромна паника. Грижат се изключително много за нас. Повече от 2 часа сме заключени в една от балните зали, дават ни вода и от време на време ни казват, ако има нова информация. Не знаем кога ще излезем, но и нас ние страх. Улиците са блокирани в момента. Не сме очаквали такова нещо. Според нас има повече от един стрелец\", разказва българката.\n", "date": "2017.10.02", "title": "От първо лице! Българка разказа за ужаса в Лас Вегас"}
{"url": "https://www.blitz.bg/svyat/smrazyavashch-moment-kntri-muzikant-byaga-za-zhivota-si-dokato-teroristt-kosi-s-avtomata-tlpata-v-las-vegas_news547789.html", "text": "Това е смразяващият кръвта момент, в който певецът Джейсън Алдийн спира да пее по време на фестивала в Лас Вегас, секунди преди празникът да се превърне в кървава баня, пише в. \"Дейли мейл\". Алдийн се е качил на сцената около 21:40 часа местно време. Изпълнявал е своите песни около час, преди да започне стрелбата.\nВидеото показва как радостта от музиката бързо се превръща в паника и ужас, след като се чуват първите изстрели. В следващите секунди музиката спира, а Алдийн с тичане се спасява от сцената. \nПо последни данни, нападателят е мъртъв. Убити са най-малко 20 души, ранените са над 100. Превод и редакция: БЛИЦ \n \n   \n \n   \n \n", "date": "2017.10.02", "title": "Смразяващ момент! Кънтри музикант бяга за живота си, докато терористът коси с автомата тълпата в Лас Вегас"}
{"url": "https://www.blitz.bg/layfstayl/skorost/vnimanie-kat-sobshchi-za-vazhno-novovvedenie-koeto-shche-ulesni-vsichki-shofori_news547733.html", "text": "\n През август месец Министерството на вътрешните работи (МВР) анонсира възможността за онлайн плащане на глобите към КАТ. С днешна дата системата на МВР вече е свързана с над 2400 офиса на \"Изипей\" в цялата страна, както и с електронната система за онлайн плащания ePay.bg. \nНововъведението улеснява плащането на глобите, тъй като шофьорите могат да избират къде да платят, вместо да се редят на опашката в КАТ. Услугата ще спести освен време и средства заради ниските тарифи за превод през системите на двете дружества. \nВъв всеки офис на \"Изипей\" касиерът може да провери задълженията само по номера на шофьорската книжка и ЕГН-то на шофьора, като може да избере и кои точно задължения да се платят. Трансферът се отразява веднага в системата на КАТ. \nПрез ePay.bg плащането е възможно чрез въвеждане на данните от получения фиш, като вариантите са два. Шофьорът може да плати през профила си, ако е регистриран потребител, а ако не е, плащането става от директната форма с карта VISA или MasterCard.\n", "date": "2017.10.02", "title": "Внимание! КАТ съобщи за важно нововъведение, което ще улесни всички шофьори"}
{"url": "https://www.blitz.bg/svyat/italiya-plache-umirashcha-mayka-ostavi-podartsi-za-rozhdenite-na-ednogodishnata-si-dshcherya-dokato-navrshi-plnoletie_news547701.html", "text": "Една тъжна история разплака в края на седмицата Италия, но в същото време я зареди с оптимизъм и с вяра в доброто – покосената от тумор на гърдата Елиза Джирото от град Тревизо успя да подготви преди смъртта си подаръците за нейната дванайсетмесечна дъщеричка Ана за всеки един от рождените й дни, чак до навършването на пълнолетие или иначе казано на 18 години!\n Четирийсетгодишната жена, която била директорка на банков клон, научила, че има рак на гърдата миналата година, броени дни след като проплакала за пръв път дълго очакваната от нея първа рожба. Подкрепяна от приятеля си и баща на детето Алесио, с когото нямали брак, Елиза започнала нужното лечение, подлагайки се на химиотерапия, лъчетерапия и т.н. Понасяла геройски всички изпитания, някъде в началото на пролетта тя се почувствала напълно здрава, ама лятото й донесло лошата новина. Защото към края на юли лекуващите я онколози й съобщили, че за съжаление й остават само два месеца живот. Но вместо да оклюма глава, тя започнала да мисли как да оползотвори пълноценно отреденото й от Господ време. \nПървото нещо, което сторили с Алесио, било да се оженят и вдигнали предсрочно на 12 август отдавна заплануваната за септември сватба. После Елиза хванала личния си лап-топ и започнала да купува от “e-bay” магазини подаръците, които Ана трябвало да получи от нейно име на всеки един от рождените й дни до навършването на пълнолетие. Сред тях имало много дрешки, играчки, не липсвала дори прочутата кукла Барби с нейния приятел Кен, а последният подарък, този за 18-я рожден ден, бил глобус на земята, на който били обозначени местата, които Ана трябвало да посети по препоръка на нейната майка. Пред смъртния й одър Алесио се заклел, че ще изпълни желанието й, а Елиза с последни сили си направила „селфи“ за сбогом с дъщеричката. \n Предала Богу дух два дни по-късно, завчера, като се оказало, че лекарите сбъркали безмилостната си прогноза само с 24 часа. Както е традицията на Апенините, във вечния й път Елиза била изпратена с възторжени аплодисменти от няколко хиляди души. Те били от Тревизо, от близката Венеция и от други населени места на областта Венето. Източник: Монитор бг \n", "date": "2017.10.02", "title": "Италия плаче: Умираща майка остави подаръци за рождените на едногодишната си дъщеря, докато навърши пълнолетие"}
{"url": "https://www.blitz.bg/svyat/shokirashchiyat-moment-na-varvarskiya-atentat-v-kanada-video_news547711.html", "text": "Това е ужасяващият момент, в който полицай бе блъснат с кола и намушкан с нож по време на терористичната атака в Канада. Полицията разпространи видео, на което се вижда как 30-годишният терорист блъска с автомобил полицейска кола, в резултат на което полицай Майк Черник литва във въздуха над 3 метра.\nСлед това шофьорът излиза и многократно намушка полицая, който се опитва да събори нападателя на земята. Полицаят е закаран в болница и няма опасност за живота му. „Според нас това бе атака на така наречен самотен вълк. Видеото е много притеснително, защото на него се вижда нивото на насилие и силата на намерението“, каза кметът на Едмънтън Дон Ивесон.   \nПо-късно канадската полиция съобщи, че във връзка с терористичния акт е задържан и разпитван бежанец от Сомалия.   Превод и редакция: БЛИЦ \n \n   \n \n \n \n", "date": "2017.10.02", "title": "Шокиращият момент на варварския атентат в Канада (ВИДЕО)"}
{"url": "https://www.blitz.bg/svyat/sashch-obyavi-do-koga-voynitsite-im-shche-ostanat-v-afganistan_news547718.html", "text": "\n Американският военен контингент ще остане в Афганистан още най-малко 10 години, заяви председателят на сенатската комисия по външните работи Боб Коркър, предаде Reuters. \nВ интервю за телевизия NBC той отбеляза, че е важно какви са целите и задачите на мисията на американските военни в Афганистан. \n\"Трябва да внимаваме със следващите стъпки\", предупреди Коркър. Той поясни, че Вашингтон трябва да търси пътища за укрепването на властите в Кабул и предаването в ръцете им на по-голяма отговорност за съдбата на Афганистан. \nПрез септември САЩ решиха да изпратят в Афганистан подкрепление от над 3000 военни, което означава, че скоро числеността на американския военен контингент там ще достигне около 14 000 души.\n", "date": "2017.10.02", "title": "САЩ обяви до кога войниците им ще останат в Афганистан"}
{"url": "https://www.blitz.bg/svyat/vdovets-ridae-svett-mi-se-srina-kogato-zhena-mi-pochina-predi-razhdaneto-a-bebeto-15-chasa-po-ksno-snimki_news547734.html", "text": "На бременна жена ѝ станало много лошо на сърцето и тя починала на път за болницата, но останала надежда, че нероденото ѝ дете ще може да оцелее. Крег и Хайди Рентън от Нюарк мечтали да има дете, но когато до раждането оставали само осем дни, жената започнала да се оплаква от силна болка в гърдите.\n На път за болницата бременната получила сърдечен пристъп и тя починала. Докато Хайди се намирала в реанимационния кабинет, мъжът й бил навън и не знаел въобще какво се случва, пише в. Daily Mail.  \n \n Когато станало ясно, че на Хайди вече не може да се помогне, лекар отишъл да каже на Крег. Мъжът през сълзи му казал: \"Простете, но вашата жена почина... Искате ли да видите вашата новородена дъщеря?\".  \n Преди да каже на родителите на Хайди, че тя е починала, но бебето ѝ е останало живо, Крег се сбогувал с жена си. Той прегърнал тялото на покойната и ѝ казал, че я обича. За съжаление, на мъжа тепърва му предстояло да се сблъска с още по-страшна новина.   \n Скенер на детето показал, че то няма мозъчна активност заради кислороден глад, възникнал по време на смъртта на майката. В течение на три часа бебето е било включено към апаратно дишане, след което Крег взел решение машините да бъдат изключени.  \"Тя почина в ръцете ми, само 15 часа след раждането си. Макар и да я познавах по-малко от денонощие, аз много я обичах. Тя и Хайди бяха смисъла на моя живот\", ридае Крег.  Превод и редакция: БЛИЦ   \n", "date": "2017.10.02", "title": "Вдовец ридае: Светът ми се срина, когато жена ми почина преди раждането, а бебето 15 часа по-късно (СНИМКИ)"}
{"url": "https://www.blitz.bg/layfstayl/shoubiznes/novata-ni-mis-blgariya-2017-s-triumfalen-uspekh-na-sedmitsata-na-modata-v-milano_news547726.html", "text": "\n Красивата Вероника Стефанова, която бе избрана за новата Мис България - Свят 2017 и ще представя родината ни на най-престижния конкурс за красота в света \"Мис Свят\" 2017, направи истински триумф по време на Седмицата на модата в Милано. \n  \nКрасавицата участва в няколко престижни ревюта, едно от които супер шоу на Mad Mood на 24 септември в центъра на модната столица. \n  \nБлондинката бе изключително добре приета, а мнозина побързаха да й пожелаят успех на 18 ноември в Китай, където ще се проведе конкурса \"Мис Свят\". \n  \nДефилето й за марките PROVOCATIVE и PLIK пък предизвикаха куп емоции у нашенката, защото с конкурсния тоалет,който тя представи, спечелиха награда за талант. \n  \nКрасивата  блондинка, която години наред вече работи извън граница, благодарение на чара и харизмата, които носи, откри модната вечер на 23 септември с ревю на Aidar Khan. \n  \nМиналата годината Вероника също взе участие на септемврийската седмица на модата, присъствайки дори на афтър партито на Филип Плейн, редом до Фърги и Парис Хилтън.\n", "date": "2017.10.02", "title": "Новата ни Мис България 2017 с триумфален успех на Седмицата на модата в Милано"}
{"url": "https://www.blitz.bg/layfstayl/shoubiznes/rokada-v-nova-tv-gala-i-stefan-gi-nyama-v-na-kafe-nova-zvezdna-dvoyka-vodi-predavaneto-snimki_news547743.html", "text": "Гала и Стефан днес не откриха предаването \"На кафе\", което този сезон се води освен от Гала, и от половинката и в живота - Стефан. Двамата всяка сутрин коментират случващото се по света, излизайки хванати за ръка, а после Стефан оставя водещата да продължи с интервютата в предаването.\nДнес обаче, както и до края на седмицата, двойката няма да се появява в ефир. На тяхно място застана социоложката Мира Радева и половинката й - Ивайло. Двамата направиха анализ на деня, а накрая при тях се присъедини Зейнеб. \n \nЧаровната участничка в първия сезон на \"БИГ Брадър\" пък ще се  занимава с дирижирането на коментарите по повод новия звезден сезон на предаването. Тя се зае да коментира излъчените в петък кадри от риалитито заедно със седмичните анализатори.\n \nПредполага се, че Гала ще се завърне в ефира другата седмица, а до тогава различни двойки ще \"влизат в обувките й\", като водят \"На кафе\". Най-вероятно утре начело на предаването ще застанат Димитър Рачков и Кремена Халваджиян.\n", "date": "2017.10.02", "title": "Рокада в Нова тв: Гала и Стефан ги няма в \"На кафе\", нова звездна двойка води предаването! (СНИМКИ)"}
{"url": "https://www.blitz.bg/layfstayl/shoubiznes/veneta-raykova-se-izdni-v-efir-zapochna-s-gafovete-v-paparatsi-snimki_news547772.html", "text": "\n Венета Райкова започна с гафовете в едва третото й предаване, откакто е водещ на „Папараци\". Блондинката се пръкна с бял таблет в ефир, който е напълно излишен. С него тя подлага на дълбоко съмнение тв опита си на дългогодишен водещ,  \n Едва ли има по-безсмислена идея от това да държиш таблет, имайки предвид, че предаването се снима на запис, а Венета чете от аутокю. След като се появи водещата на рубриката „Папатаци“, Райкова неволно обърна екрана на устройството и се видя, че той е изключен, което още повече обезсмисля неговото присъствие на екран. \n  \n \n Бяхме свикнали Николета Лозанова да обявява видеата, размахвайки ръцете си в некоординирани движения. Венета също реши да има свой белег при анонсирането на репортажите. Тя е решила да се обърне, за да види началото на всяко видео. \n Това също е нещо, което не е дообмислено добре, тъй като всеки, който някога е работил пред публика, трябва да знае, че най-важното правило е, никога да не й обръща гръб. \n  \n \n", "date": "2017.10.02", "title": "Венета Райкова се издъни в ефир, започна с гафовете в \"Папараци\"! (СНИМКИ)"}
