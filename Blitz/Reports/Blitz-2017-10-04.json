{"url": "https://www.blitz.bg/stsena/predi-pet-godini-vsichki-byakha-poludeli-po-zdrach-no-nyama-da-povyarvate-kak-izglezhdat-dnes-aktorite-snimki_news548377.html", "text": "\n През ноември 2012 г. на големите екрани излезе последният филм от киносагата по култовия роман на Стефани Майер. Оттогава насам интересът към филма “Здрач” поутихна, звездите от поредицата си прибраха кучешките зъби и някои станаха просто неузнаваеми! \n Ето как изглеждат те днес: \n   \n Роля - вампирът Едуард Калън \n \n Романтичната вампирска сага, превърнала актьора в звезда, е донякъде нежелан подарък от съдбата за актьора. Папараците, дебнещи край дома му, наудобните въпроси в интервютата, слуховете за липсата на личен живот - всичко това накарало Патинсън да намрази ролята си в “Здрач”. \n След приключване на сагата той решил да участва само в проекти, които ще бъдат оценени от критиците на кинофестивали. В някои филми (“How to be”, “Remember Me” и “Cosmopolis ”) актьорът се появи паралелно с участията си във вампирската сага. И този нов опит го обсеби напълно. След приключване на работата си по “Здрач” Роб игра в австралийския независим филм “The Rover” и в лентата на Кроненберг “Maps to the Stars”, в която се подиграва на холивудските стандарти за успешен живот. \n Освен това актьорът преживя изневярата на партньорката му от “Здрач” Кристен Стюарт и покори сърцето на ексцентричната певица FKA twigs. \n Роля - Бела Суон \n \n Щом на екраните излезе първият филм от поредицата “Здрач”, пресата веднага започна да пуска слухове за романтична връзка между Робърт Патинсън и Стюарт. Звездите станаха постоянни мишени на папараците, които следяха нощните им разходки и срещи в барове. Когато обаче актьорите все пак си признаха, че са двойка, шумотевицата около тях не утихна - репортерите започнаха да залагат къде и кога ще се венчаят влюбените. \n До сватба обаче не се стигна. Лятото на 2012 г. Кристен (изглежда, забравяйки, че всяка нейна стъпка се следи от фоторепортери) се озова в прегръдките на режисьора Рупърт Сандърс. Светът узна за това още на следващия ден. Робърт се опита да й прости изневярата, но издържа броени месеци. През пролетта на 2013 г. двамата се разделиха окончателно. Сега актьорите не поддържат връзка. Робърт планира сватба с певицата Талия Бърнет, известна като FKA twigs, а Кристен се преориентира към жени и сега излиза с модела на Victoria's Secret Стела Максуел. \n \nРоля - върколака Джейкъб Блек \n \n Тейлър Лаутнър винаги е бил спортна натура. Като малък е тренирал професионално карате и дори демонстрира част от бойните си умения във филма на Робърт Родригес “Приключенията на Шаркбой и Лавагърл”. Затова тренировките за филма “Здрач” за Тейлър били приятно занимание. Той с лекота качил 13.5 кг. мускулна маса. И ако в първата част на сагата героят му е с дълга коса (актьорът носил перука) и дебел пуловер, то във втората част върколакът се появява с къса пострижка и идеален торс. За жалост след приключване на поредицата Тейлър поизлезе от форма, а и в актьорската му кариера няма развитие. \n вампирката Алис Калън  \n \n Ашли се сдоби с лични почитатели още преди излизането на първия филм от сагата. Преданите фенове на книгите посветиха на актрисата безброй сайтове, а особено запалените идвали на снимачната площадка и с часове стояли край загражденията, надявайки се да видят кумира си на живо. Но чак на премиерата на “Здрач” актрисата разбрала какви мащаби е достигнала тази лудост. “Феновете бяха направили палатков лагер около киното, за да ни видят”, казва тя. \n Ашли имаше романтична връзка с музиканта Джо Джонас и не смяташе за нужно да я крие, затова снимки на влюбените постоянно попадаха в светските хроники. Грийн сподели с цял свят голямата си любов. После двамата се разделиха. И ако споделянето на щастливите мигове с целия свят било приятно, то четенето на сълзливи истории с актрисата като главен герой едва ли било толкова вълнуващо преживяване. Ашли изведнъж стана изключително дискретна. Миналата година Грийн обяви, че се е сгодила за Пол Куури, актьор и музикант, който е по-възрастен от нея с 12 години. Засега няма друга информация за връзката им. \n Роля - вампира Джеймс \n \n На Кам най-добре му се удават бойните сцени - може би защото е увлечен по израелското бойно изкуство Krav Maga. Актьорът два пъти получавал наградата на MTV Movie Awards в номинация “Най-добра битка” - през 2008 г. за филма “Никога не се предавай”, а през 2009 г. за “Здрач” (прочутата битка с Робърт Патинсън). Кам дебютира в четвъртия сезон на сериала “От местопрестъплението”, след което игра в “Дързост и красота”, “Джак и Боби” и накрая в сериала “Самотни сърца”, с който най-сетне постигна голям успех. Жиганде има три деца, заедно с жена си Доминик Хайсендорф той се грижи за 8-годишната си дъщеричка Евърли Рей и за 4-годишния Рекър, както и за малката Арми, която през ноември ще стане на три годинки. \n Роля - вампир, бащата на Едуард \n \n Калън Фачинели дебютира през далечната 1995 г. с ролята на дявола във филма на Ребека Милър “Анжела”. Скромният Питър не обича да си припомня портфолиото си, а за ролята на Карлайл Калън се шегува, че се е слял напълно с героя си. Въпреки че вампирът е на вечни 23 години, той има богат житейски опит и голямо семейство, което трябва да обсипе с грижи и любов. Питър е бил женен за актрисата Джени Гарт, с която се запознал на снимачната площадка на “An Unfinished Affair” през 1996 г. Тогава Джени вече била женена и Питър трябвало доста да се потруди, за да я отмъкне от мъжа й. Двойката има три дъщери, най-голямата от които е на 20 години. През 2012 г. актьорите са се развели. \n \nРоля - вампирка, майка на Едуард Калън \n \n Актрисата има много общи черти с героинята си. Също като Есме Елизабет е строга вегетарианка. Нещо повече - тя е активен член на организацията за защита на правата на животните “PETA”. Въпреки ниския си ръст от 159 см. Рийзър се занимава с баскетбол и лека атлетика. \n \nРоля - вампира Емет Кълън \n \n Като ученик Лъц мечтаел да стане учен химик, а актьорският му опит се ограничавал с участието в коледната постановка “Оливър Туист” в местната църква. След абитуриентския бал обаче животът му изведнъж се променил. Лъц се преместил от Северна Дакота в Лос Анджелис да живее при баща си. Родителите му се били развели, когато той бил на 6 годинки, и не живеели заедно. \n Големият град замаял главата на младежа, той решил да стане филмов актьор и зарязал колежа. Издигал се в кариерата бавно, но уверено. Първо участвал в епизоди на сериалите “Дързост и красота”, “От местопрестъплението”, “Два метра под земята”, “Вечно лято”. Световната известност слез “Здрач” не развалила младежа - по думите на познатите му той си останал все така добър, открит и приветлив. Освен това Келан се занимава и с благотворителност - той събира средства за сираци и пострадали от стихийни бедствия. \n \nРоля - вампирката Розали Хейл \n \n В живота на всеки един човек има съдбоносни срещи. Така е и с Ники. Срамежливата девойка изобщо не си и помисляла за слава и известност, допреди да се запознае с Катрин Хардуиг (режисьор на първия “Здрач”). Двете се сприятелили, а през 2002 г. написали заедно сценария за филма “Тринадесет”. Дружбата с Катрин имала ключово значение на кастинга за ролята на Розали Хейл. В началото на 2015 г. Ники се развела с певеца Пол Макдоналд и едва три месеца по-късно се омъжила за герой от друга кървава сага - звездата от “Дневниците на вампира” Иън Сомърхолдър. Два месеца по-късно, през юли 2017 г. двамата станаха родители. \n \nРоля - Джесика Стенли \n \n Ана Кендрик започнала кариерата си от мюзиклите - на 12 години играла на Бродуей в постановката “Висше общество” толкова сполучливо, че била номинирана за театралната награда “Тони”. Ставайки актриса, Ана не спряла да упражнява гласа си и демонстрирала таланта си в музикалните филми “Вдън горите” и трилогията “Перфектния ритъм”. \n", "date": "2017.10.04", "title": "Преди пет години всички бяха полудели по \"Здрач\", но няма да повярвате как изглеждат днес актьорите (СНИМКИ)"}
{"url": "https://www.blitz.bg/obshtestvo/kultura/golyam-maytap-spored-siri-khimnt-na-blgariya-edespacito-snimki_news548400.html", "text": "\n Наскоро Apple обяви, че сменя търсачката, която осигурява резултатите при търсенето през Siri и от Bing ще премине към услугите на Google. Safari за Mac и iOS вече използват Google като търсачка по подразбиране, a Apple заяви, че промяната на търсачката и в другите й услуги има за цел да уеднакви резултатите от търсене при различните устройства.  \nПромяната обаче не се оказва толкова безпроблемна, колкото би трябвало да бъде, защото на въпрос за националния химн на България получаваме напълно неочакван отговор.  \nСпоред Siri това е популярната песен Despacito, която вече успя да счупи много рекорди и се превърна в един от най-големите световни хитове на тази година. \n \n \n \n \nЗасега не е ясно откъде черпи информацията си Siri, но този резултат се появява и при различно формулиране на въпроса. \nИзточник: mobilebulgaria.com \n \n", "date": "2017.10.04", "title": "Голям майтап! Според Siri химнът на България е...Despacito (СНИМКИ)"}
{"url": "https://www.blitz.bg/ikonomika/rumniya-machka-blgariya-v-biznes-klasatsiya_news548397.html", "text": "Девет български компании попадат в годишната класация на агенцията за бизнес информация SeeNews за най-големите сто компании по общ приход в Югоизточна Европа. Класацията е за 2016 година и обхваща държавите Албания, Босна и Херцеговина, България, Косово, Македония, Молдова, Словения, Сърбия, Румъния, Черна гора и Хърватия.\nЗа разлика от 2015 година за 2016 година страна ни е представена от две компании по-малко. \nНай-добре представената компания в страната ни е \"Лукойл Нефтохим Бургас\" АД. Компанията е и на 5-та позиция в общата класация. По-назад в класацията се нарежда \"МК Аурубис България\" АД, която заема дванадесето място. За 2015 година компанията е била с 5 позиции по-напред в общата класация. На 16 място в общата класация е третата българска компания в чарта - \"Лукойл България\" ЕООД, пише news.bg \nСпоред класацията обаче Румъния е регионът с най-развита икономика. 59 от 100 компании в чарта са румънски. Най-голямата компания в Югоизточна Европа е румънската компания-производител на автомобили Dacia, част от Groupe Renault. Компанията е с ръст на приходите от 8% за 2016 година, достигайки 4.619 милиарда евро. \nОсвен най-големите компании класацията на SeeNews отразява още стоте най-големи банки по общи активи и на най-големите сто застрахователи по брутно записани премии. \nВ класацията за 100 най-големи банки в Югоизточна Европа България има общо 17 представители. През 2015 година страна ни е била представена от 18 банки в тази класация. \nНай-големият български кредитор е \"Уникредит Булбанк\" АД. Банката заема 6-та позиция в класацията. На 13-то място се нарежда банка \"ДСК\" ЕАД. \nРумънската банка Banca Comerciala Romania е на върха на класацията на TOP 100 за банковия сектор. \nВ класацията влизат и 19 български застрахователи. Тазгодишният най-голям застраховател е \"Лев Инс\" АД, заемащ 20-то място, вместо миналогодишния представител на тази позиция - \"Армеец\" АД. На 22-ро място се нарежда \"Булстрад Виена Иншурънс Груп\" АД.\n", "date": "2017.10.04", "title": "Румъния мачка България в бизнес класация"}
{"url": "https://www.blitz.bg/svyat/amerikanski-analizator-izbroi-koi-sa-nay-moshchnite-orzhiya-na-rusiya_news548395.html", "text": "Анализаторът на американското издание за геополитика The National Interest Никълъс Майерс изброява най-мощните и модерни оръжия, с които разполага руската армия, пише news.bg.\n Според експерта  потенциална опасност за САЩ и техните съюзници  може да представлява противоракетната система с голям и среден обсег  \"Триумф\" (С-400 ), оперативно-тактически ракетен комплекс \" Искандер-М \", крайбрежен противоракетен комплекс \"Бал\", крилати ракети \" Калибр \", а също така и най-новите системи за радиоелектронно разузнаване, по-конкретно  комплексите \"Стрелец \" с поддръжка на руската навигационна система ГЛОНАСС и безпилотни самолети. \n Тези оръжия, с изключение на \"Калибр\", са били тествани по време на съвместните руско-беларуски учения \"Запад-2017\", които се проведоха между 14 и 20 септември, докато на 14 септември намиращите се в източната част на Средиземно море подводници \"Великий Новгород\" и \"Колпино\" извършиха удари с крилати ракети по позиции на терористичната групировка ДАЕШ (\"Ислямска държава\") в Сирия. \n   \n \" Тези технологии безспорно ще се превърнат в гръбнак на руското военно планиране , поне през следващите няколко години\", заключава Майерс. \n", "date": "2017.10.04", "title": "Американски анализатор изброи кои са най-мощните оръжия на Русия!"}
{"url": "https://www.blitz.bg/svyat/zloveshch-triglnik-khvrli-v-uzhas-zhitelite-na-luiziana-snimka_news548407.html", "text": "Напоследък в небето над САЩ все по-често се появяват странни геометрични форми. За тези природни образувания няма разбираемо обяснение и те противоречат на законите на физиката. Специалисти по паранормални явления пък твърдят, че дори облаците са започнали да се „държат” като интелигентни същества.\nНаскоро огромен плосък правоъгълен облак сериозно притесни американците. Много бързо небето им подготви нова феноменална изненада и над Луизиана се появи странен зловещ триъгълник, пише planetanovosti.com. \n  \nЧаст от местните, наплашено от последните природни катастрофи, смята, че аномалните геометрични явления са предупреждение за страшна надигаща се стихия. Някои смятат, че извънземните имат пръст в  странните фигури. Има и такива, които веднага се сетиха за загадъчната планета Нибиру, която може да предизвика апокалипсис. \n  Превод: БЛИЦ \n \n", "date": "2017.10.04", "title": "Зловещ триъгълник хвърли в ужас жителите на Луизиана (СНИМКА)"}
{"url": "https://www.blitz.bg/svyat/dori-ne-podozirate-kakvo-srtserazdiratelna-istoriya-se-krie-zad-tazi-snimka_news548403.html", "text": "\n Роберта е 81-годишна дама, която страда от деменция, така че живее с дъщеря си в окръг Чарлс, Мериленд. Всеки ден излиза да се разходи, но в петък старицата не се върнала у дома. \n  \nДъщеря й се обадила на полицията и им обяснила че става въпрос за жена, която лесно забравя. \n  \nКогато най-после я намерили в близкия парк, вместо да се представят за полицаи и да й кажат, че се е загубила, униформените решили просто да се преструват, че обикалят с нея и бавно я изпращат към къщата, където живее. \n", "date": "2017.10.04", "title": "Дори не подозирате какво сърцераздирателна история се крие зад тази СНИМКА"}
{"url": "https://www.blitz.bg/ikonomika/ima-khora-u-nas-koito-vzimat-po-419-evro-zaplata-no_news548410.html", "text": "Българският селскостопански работник получава средно на месец по 419 евро, което го прави най-бедният в ЕС. След нас е само Македония, където работниците взимат средно по 401 евро. За сравнение, в Хърватия заплатите за такъв вид труд са средно 926 евро. В Босна средното възнаграждение е 632 евро, а в Черна гора – 771 евро, изчислява Стандарт.\nНай-богатите земеделски работници на Балканския полуостров са в Словения, където получават по 1346 евро. Близо до нас е само Сърбия, където заплащането е 463 евро. Тези данни съобщи президентът на КНСБ Пламен Димитров по време на международна конференция за заплащането в сектора, организирана от Федерацията на независимите синдикати в земеделието към КНСБ и с подкрепата на фондация „Фридрих Еберт\". \n\"Бедността в България е ужасяваща. Първото нещо, което разбрах в страната е, че минималното заплащане във Франция се равнява на заплатата на българските депутати, заяви пред гостите д-р Хелене Кортлендер, директор на „Фридрих Еберт\" за България. \nНа всеки лев допълнителна добавена стойност в сектор „Селско стопанство\", работникът получава едва 30 ст. към заплатата си, каза икономистът в КНСБ Любослав Костов. Според Института по социални и синдикални изследвания (ИССИ) към организацията в хранителната промишленост разходите за единица труд на час са 4,16 лв. Като процент от общите разходи за дейността това са едва 8,1%. \nРазликата в заплащането на труда в България и в останалите страни от ЕС варира от 50 до 80 на сто за новите и от 3 до 10 пъти за старите, изтъкна Любослав Костов. Според президента на КНСБ Пламен Димитров у нас има изкривяване на пазара заради парите от ЕС за земеделие. От близо 15 млрд. лв., 11 млрд. лв. са насочени към зърнопроизводството. Това концентрира огромни средства в малко ръце и пречи както на заплащането, така и на развитието на сектора, заяви лидерът на конфедерацията.\n", "date": "2017.10.04", "title": "Има хора у нас, които взимат по 419 евро заплата, но…"}
{"url": "https://www.blitz.bg/svyat/pochna-se-zaev-se-zae-s-rusheneto-na-skopie_news548379.html", "text": "Новото македонско правителство започва с физическото премахване на част от паметниците от т.нар. проект \"Скопие 2014\". Първият паметник, който ще бъде премахнат, е на Андон Янев-Кьосето, който бе издигнат пред Съдебната палата в македонската столица, съобщи премиерът Зоран Заев, цитиран от БГНЕС.\nТой уточни, че \"всичко ще бъде проверено по този проект, включително и какви средства са били изхарчени за построяването на паметниците\".  \n\"Ако спечелим местните избори в Скопие, централната власт ще си сътрудничи с местната при разкриването на истината около този противоречив проект\", каза Зоран Заев. Премиерът разкри, че \"комисията в Министерството на културата, която разследва \"Скопие 2014\", е приключила с първия си доклад\".  \nПроектът \"Скопие 2014\" започна при управлението на предишния премиер Никола Груевски. Този проект напълно промени центъра на Скопие. Малкият площад в столицата бе осеян с паметници на герои от античността. През 2011 година там бе поставен огромният паметник на античния пълководец Александър Македонски. Скулптурата е висока 13 метра, а самият постамент 10 метра и струваше над 10 млн. евро.  \nОколо него има още десетки други паметници - като се започне от бащата на Александър и се мине през Майка Тереза, цар Самуил, Гоце Делчев, партизански герои и се стигне до плувци и кораби в река Вардар.  \nНад реката бяха построени и няколко нови моста, където също има десетки паметници.  \nПроектът предвиждаше и поставяне на огромно \"Панорамно колело\" за над 15 млн. евро.  \nВсички фасади в центъра бяха променени в барок. Правителствената сграда също бе променена в барок.  \nСпоред различни изчисления \"Скопие 2014\" струва най-малко 700-800 млн. евро на македонския данъкоплатец.  \nЗаедно с поставянето на тези стотици паметници във всички градове на страната режимът на Груевски започна усилено да пропагандира \"античните корени\" на населението. \n \n", "date": "2017.10.04", "title": "Почна се! Заев се зае с „рушенето“ на Скопие"}
{"url": "https://www.blitz.bg/stsena/dzhon-loutn-priklyuchi-s-kavarna-snimka_news548359.html", "text": "И Джон Лоутън напусна Каварна. Днес той си продаде апартамента и приключи с града ни. Това написа във фейсбук бившият кмет на Каварна Цонко Цонев и публикува снимка на роклегендата с нотариуса, осъществил сделката.\nЛоутън стана собственик на жилището през 2007 година. Апартаментът е около 80 кв. м., разположен в кокетна сграда в крайбрежната зона на Каварна, на стотина метра от залива срещу нос Чиракман. Има 2 стаи и кухня, напълно обзаведен. Изложението му е източно, пише \"Труд\".  \nСлед покупката преди 10 години легендарният музикант присъства на клетвата по встъпване в длъжност за втори мандат на кмета на Каварна Цонко Цонев. \n", "date": "2017.10.04", "title": "Джон Лоутън приключи с Каварна (СНИМКА)"}
{"url": "https://www.blitz.bg/svyat/vazhna-novina-za-shengen-i-blgariya_news548332.html", "text": "Европейският парламент гласува \"За\" достъп на България и Румъния до Шенгенската визова информационна система. Според евродепутатите България и Румъния са изпълнили всички условия по Шенгенското споразумение по отношения на въздушните, морските и наземни граници, полицейското сътрудничество, защитата на личните данни и визите, уточнява Нова телевизия.\nОкончателното политическо решение дали двете страни могат да станат част от Шенгенското пространство и преустановят системните проверки по границите със съседните държави от ЕС, трябва да бъде взето единодушно от всички страни на Европейски съвет. \nЗа бързо такова решение призова миналата седмица Европейската комисия. \n \n", "date": "2017.10.04", "title": "Важна новина за Шенген и България"}
{"url": "https://www.blitz.bg/stsena/pomnite-li-dvamata-sladuri-darma-i-greg-eto-kak-izglezhdat-dnes-te-i-ostanalite-geroi-ot-seriala-snimki_news548362.html", "text": "\n Помните ли сериала, който разказва за динамичната любов между „странната птица“, отгледана от хипита, Дарма и адвокатът, израснал в консервативно семейство, Грег? Сюжетът на сериала „Дарма и Грег“ ни потапя в света на двойка, която се жени след първата си среща и попада в много забавни ситуации. Вижте как изглеждат главните герои днес. \n \n \n \n \n \n \n \n \n \n \n   \n \n", "date": "2017.10.04", "title": "Помните ли двамата сладури Дарма и Грег, ето как изглеждат днес те и останалите герои от сериала (СНИМКИ)"}
{"url": "https://www.blitz.bg/svyat/putin-razkri-strashni-danni-za-voennata-moshch-na-kndr-oshche-prez-2001-g-bashchata-na-kim-mi-kaza-che-razpolaga-s-atomna-bomba-a-sega_news548349.html", "text": "Руският президент Владимир Путин заяви, че още през 2001 година Ким Чен Ир му е разказал, че КНДР има атомна бомба. Това стана по време на изказването му на Международния форум по енергетика „Руска енергийна седмица”, съобщават местните медии.\n\"През 2001 г., на път за Япония, бях в Северна Корея и се срещнах с бащата на сегашния лидер. Тогава той ми каза, че страната му разполага с атомна бомба. Освен това, той ми казал, че с помощта на прости артилерийски системи лесно ще стигнат до Сеул. Сега сме 2017 година и страната живее в условията на постоянни санкции и вместо атомна бомба има водородна, вместо просто артилерийски системи – ракета със среден обсег. Какво се е променило? Това ли е начинът за решаване на проблема? Виждаме, че всичко се случва точно наобратно\", каза още Путин. \nТой отбеляза, че полигонът за ядрени изпитания на  КНДР се намира на 200 км. от Русия и ситуацията на Корейския полуостров притеснява Москва много повече, отколкото Вашингтон. \nПутин коментира и възможността за нанасяне на масиран удар по КНДР. „Дайте да говорим направо. Може ли да се нанесе глобален удар по КНДР? Може! Ще даде ли това резултат? Не е ясно. Кой знае какво и къде е погребано там?”, попита той. \n  \nРуският лидер добави, че войнствената реторика по адрес на КНДР е неприемлива. „Трябва да се намери път за пряк диалог между САЩ и Северна Корея, между Северна Корея и страните в региона”, посочи руският президент. \n  \nПо време на форума Путин призна, че все още не е решил дали ще се кандидатира за още един президентски мандат. Той добави, че по закон това трябва да се направи в края на месец ноември-началото на декември тази година. \nИзборите за президент в Русия ще се проведат през месец март следващата година. \nПо време на форума Путин каза още, че с американския си колега Доналд Тръм „практически няма лични отношения”. \n„Видяхме се един път. Няколко пъти говорихме по различни теми от взаимен интерес по телефона”, отбеляза той,  отговаряйки на въпрос как се развиват отношенията му с американския лидер.  \n  Превод и редакция: БЛИЦ \n", "date": "2017.10.04", "title": "Путин разкри страшни данни за военната мощ на КНДР: Още през 2001 г. бащата на Ким ми каза, че разполага с атомна бомба, а сега..."}
{"url": "https://www.blitz.bg/svyat/svett-skrbi-pochina-svetovnoizvestniyat-psikholog-artr-yanov_news548369.html", "text": "Почина известният психолог Артър Янов, предават световните агенции. Той е разработил теорията за \"първичната терапия\" и първичния вик\"\nЯнов е издъхнал в дома си в Малибу на 93-годишна възраст. \nЯнов става световноизвестен с идеята, че хората потискат травми от детството си и дори още от раждането си, което ги прави невротични и им създава проблеми и определя поведението им без те да съзнават това. Решението според него е пациентите му да \"регресират\" и възпроизведат травмите. \nСред известните пациенти на Артър Янов са Джон Ленън и Йоко Оно. Повечето съвременни психотерапевти отхвърлят първичната терапия като ненаучна и неефикасна. Тя обаче още се \n", "date": "2017.10.04", "title": "Светът скърби: Почина световноизвестният психолог Артър Янов"}
{"url": "https://www.blitz.bg/svyat/trmp-mozhe-da-debatirame-za-kontrola-vrkhu-orzhiyata-ama-drug-pt_news548370.html", "text": "\n Американският президент Доналд Тръмп заяви, че е рано за дебати за контрола върху притежанието на оръжия в страната. \"Възможно е това да се случи. Но не сега\", каза той пред репортери, които го придружиха в пътуването му до Пуерто Рико.  \nВъпросът за контрола върху притежаването на оръжия в САЩ отново стана актуален, след трагедията в Лас Вегас, където в неделя вечерта 64-годишният Стивън Падък уби 59 души и рани над 500.  \nРепубликанците, включително Тръмп, традиционно се противопоставят на затягането на правилата за придобиване и носене на оръжие. Към това ги призовават опонентите им от Демократическата партия, уточнява БГНЕС. \n \n", "date": "2017.10.04", "title": "Тръмп: Може да дебатираме за контрола върху оръжията, ама друг път"}
{"url": "https://www.blitz.bg/layfstayl/khoroskop/tri-zodii-sa-s-nay-silen-biznes-nyukh-i-za-tyakh-bogatstvoto-e-garantirano_news548356.html", "text": "\n Бизнесът, предприемачеството, нюхът към изкарване на пари чрез иновативни идеи не са качества, които всеки притежава. Затова те са толкова ценни и ако са заложени в теб, не бива да спираш развитието им. Те ще те отведат далеч по пътя на богатството и просперитета. \nА ако си една от тези три зодии, то със сигурност в гените ти е заложен усетът към успешен бизнес. Близнаци \nТази зодия е един истински бизнес двигател - винаги идейни, енергични, заредени със знание и опит как да постигнат върхове в кариерата си. Този зодиакален знак винаги мисли за пари, затова и знае добре как да ги изкара, спести и изкара. Козирог \nНеслучайно има толкова много примери за успешни в своята сфера на работа хора, представители на зодия Козирог. Козирозите са постоянни и целенасочени. Те никога не биха се отказали от идеята да увеличат стремглаво банковата си сметка. Скорпион \nСкорпионите са лидерите на върха на финансовата пирамида. Неслучайно Бил Гейтс, един от най-богатите хора на света, е представител на този зодиакален знак. Те са опасни по принцип, но когато става въпрос за печалба, стават направо взривоопасни, разбира се, в положителен аспект. \nИзточник: Дарик\n", "date": "2017.10.04", "title": "ТРИ зодии са с най-силен бизнес нюх и за тях богатството е гарантирано!"}
{"url": "https://www.blitz.bg/layfstayl/samo-v-shou-shef-manchev-se-nauchil-na-distsiplina-v-shveytsariya_news548343.html", "text": "Шеф Иван Манчев е едно от актуалните кулинарни имена у нас, но за разлика от повечето си колеги той е пестелив откъм публични изяви, особено когато не са свързани с готварски предавания. Миналата година гледахме колегата му Ути Бъчваров във „ВИП брадър”, а в този сезон на шоуто – и далеч по-устатия и от двамата шеф Петров. Шеф Манчев обаче е железен – дефилира само в „Черешката на тортата” и чат-пат в „Кошмари в кухнята”. Поне засега.\nВсъщност истинският му успех са не тв изявите, а собствените му ресторанти, първият от които открива преди цели 15 години. Готвил е за Бил Клинтън, за Владимир Путин, а на крака в един от ресторантите му влиза не кой да е, а холивудската знаменитост Вини Джоунс. По-интересното обаче е откъде шеф Манчев добива цялата тази увереност в поведението, на която ставаме свидетели в почти всеки сезон от „Черешката”. Отговорът е – Швейцария! \nМалцина знаят, че през 1999 г. Иван Манчев заминава за Швейцария, за да работи. Именно там се преобръща и цялостната му представа за професията. А и не само за нея. \nТой завършва техникума по обществено хранене в Банкя, „Туризъм” в Техническия университет в Габрово, както и „Търговия и маркетинг” в Българо-датския колеж по търговия, маркетинг и туризъм. Но не оттам черпи познания за реалния живот. \n„В Швейцария видях всъщност колко е труден този бизнес, но, от друга страна, и колко интересен е”, споделя Манчев. И добавя: „Там ми повлияха страшно много, научих се на ред и дисциплина. На това как да бъдеш взискателен с персонала си, към продукта, към менюто. Всичко това, за да може накрая да има един добър резултат”. \nИменно от него взема ценните съвети и упоритостта в работата си \n„Улaвям ce пoнякoгa, и тoвa e чecтo, чe cи гoвopя c нeгo нayм. Toлкoвa цeнни cъвeти и ypoци ми e дaвaл пpeз гoдинитe, тoй e чoвeкът, нa кoгoтo нaй-мнoгo ce възxищaвaм нa тoзи cвят. A  \nтова, чe нe e дo мeн ceгa, e нaй-гoлямoтo ми cтpaдaниe” споделя топготвачът. И не спестява нито щрих от емоцията си. „Много го обичах. Бих искал да му благодаря. Той ни даде силата и увереността в тази професия. И наистина ми липсва много”. \nДнес сила и енергия Иван Манчев черпи най-много от семейството си – от съпругата си Марина и двете им деца – Христо и Виктория. \nВъпреки че за шеф Манчев семейството е неприкосновена територия, той сам признава, че е имало период в живота му, когато от глупост е щял да разруши най-ценното в живота си. \n„Kaзвaл cъм гo и пpeди – нe ce oпpaвдaвaм, нo кaтo пoвeчeтo мъжe и нa мeн ми ce cлyчи дa зaлитнa вcтpaни и бяx нa кocъм дa жepтвaм ceмeйcтвoтo cи. Дeцaтa ми бяxa oщe мнoгo мaлки и нe paзбиpaxa, \nBизиятa зa мeн никoгa нe e билa oпpeдeлящa, нo кoгaтo кpacoтa, yм и xapaктep ce cъчeтaят в eднo, cтaвa cтpaшнo”, paзкaзвa преди време Ивaн Maнчeв. И признава още, че тогава все пак направил правилния избор – да остане при съпругата и децата си, за което и до днес не престава да е благодарен на съдбата.\n \n \n \nПодготви Анелия ПОПОВА\n", "date": "2017.10.04", "title": "Само в \"Шоу\"! Шеф Манчев се научил на дисциплина в Швейцария"}
{"url": "https://www.blitz.bg/layfstayl/shoubiznes/glezlo-mis-dzhuki-izdrzha-mzha-si-zavede-go-na-meden-mesets-s-parite-ot-svatbata_news548295.html", "text": "\n Мис Джуки Габриела Радославова издържа мъжа си, а с парите от сватбата го е завела на меден месец в Турция. Госпожа Гълъбова, както вече се пише миската, се е отдала на спа и релакс заедно с половинката си в Дидим. Младоженците успяха да съберат солидна сума вместо подаръци за сватбата си и решиха да ги пръснат за меден месец.  \nЗлите езици разкриват, че Габи е отделила част от спестяванията си, за да направи почивката наистина вълнуваща. \nОказа се, че футболистът запалянко е доста по-стиснат от Габи що се отнася до подаръци, сметки и изненади. Макар красавицата да се хвалеше, че е намерила мъжа на живота си, Велизар е далеч от определението „перфектен“ в много отношения. Освен, че платила самолетните билети доДидим, силиконката платила целия престой в курорта. \nГабриела проявявала изключителни претенции към външния вид на Велизар. Миската държала да се обличат в едни и същи цветове, както и да се фотографират всеки ден, запечатвайки миговете от пътешествието, пише „Телеграф“. Според запознати Велизар се влюбил не само в положителните качества на миската, но и в отрицателните, които я правят истинска.\n", "date": "2017.10.04", "title": "Глезльо: Мис Джуки издържа мъжа си, заведе го на меден месец с парите от сватбата"}
{"url": "https://www.blitz.bg/svyat/politsiyata-pokaza-video-kak-spetschastite-trsyat-psikhopata-ot-las-vegas-a-toy-gi-nablyudaval-s-kameri-video_news548220.html", "text": "Полицията в Лас Вегас разпространи запис от камери, закачени на полицаи, които трескаво се опитват да локализират психопата Стивън Падок под дъжда от неговите куршуми, пише в. \"Дейли Мейл\".\nВ един от инфарктните моменти на записа, екип от полицаи са принудени да пълзят зад бетонена стена, защото Падок стреля по тях директно.   \nВ друг момент, полицай тича директно под изстрелите на Падок, за да отведе пиян мъж в безопасност. В друга част от записите полицай закрива с тялото си пълзяща жена, надявайки се, че бронежилетката му ще поеме смъртоносните проектили.   \nНа същата пресконференция полицията разкри, че Падок е бил монтирал скрити камери не само в количка за румсървиз, поставена пред двете стаи в хотела, които той бил наел, но и в шпионката на вратата на своята стая, което му позволило без проблеми да види приближаването на спецчастите към него. Превод и редакция: БЛИЦ \n \n \n \n", "date": "2017.10.04", "title": "Полицията показа ВИДЕО как спецчастите търсят психопата от Лас Вегас, а той ги наблюдавал с камери (ВИДЕО)"}
{"url": "https://www.blitz.bg/svyat/agenti-na-fbr-posreshchnakha-lyubovnitsata-na-kasapina-ot-las-vegas-tya-se-fuka-che-si-zhivee-zhivota-na-plni-oboroti-snimkivideo_news548289.html", "text": "Това е моментът, в който приятелката на психопата от Лас Вегас Стивън Падок, който уби 58 души и рани над 500 през почивните дни, бе посрещната от федерални агенти, след кат пристигна в летището на Лос Анджелис. Марилу Данли, която по-рано властите описаха като „издирвана“, пристигна в 19:17 часа местно време с полет от Филипините, съобщава ABC News. Тя бе откарана с количка от агентите. Камери са уловили точно този момент.\n62-годишната жена носеше шапка и светлосиньо яке. Не е известно къде тя е била отведена от агентите и защо тя бе в количка.  \n \n \n \nИзточник от органите на реда съобщи, че тя доброволно се е върнала в САЩ, „за да изчисти името си“. Нейни роднини нарушиха тишината и отрекоха тя да е знаела за пъкления план на Падок.  \nПояви се информация, че Марилу е била омъжена за двама мъже едновременно, използвала е два осигурителни номера едновременно, живеела е на различни адреси в различни щати. Също така има и две рождени дати.  \nВластите във Филипините съобщиха, че Данли се е намирала в Манила от 22 септември насам, седмица преди касапницата във Вегас. \nПолицията се надява, че жената ще може да хвърли светлина върху мотивите на Падок да извърши клането. \nПреди Падок да открие стрелбата по посетителите на кънтри фестивала, е известно, че той много е смъмрял приятелката си в местно заведение за кафе Starbucks. Двойката редовно посещавала заведение на веригата в казино „Върджин Ривър“ в Мескит. \nПадок имаше навика да я овика пред очите на служителите на заведението, казва Есперанса Мендоса. Тя каза пред „Лос Анджелис Таймс“, че това „се е случвало доста често“. \nДвойката винаги си е поръчвала едни и същи напитки.  Мендоса станал свидетел на обидите, когато жената поискала казино картата на Падок, за да плати напитките. „Той я поглеждаше гневно и казваше: Нямаш нужда от казино картата ми за това. Аз плащам за напитката ти, както плащам за самата теб“, спомня си служителят. \nТой също си спомня, че тогава Данли се свивала зад гърба му и само казвала „ОК“. \n  \nКъм момента се предполага, че Данли е родом от Австралия и в миналото е живяла над 10 години в Голедн Коуст в австралийския щат Куинсланд заедно с бившия си съпруг, австралиец, преди да почине. \nТя се е преместила в САЩ преди 20 години, твърди неин съсед, който обаче твърди, че тя е дошла от Филипините, пише The Herald Sun. \nВ профила ѝ във Фейсбук, който вече е изтрит, тя се определя като „горда майка и баба, която живее живота си на пълни обороти“. \nВ социалната мрежа LinkedIn тя пък се описва като „професионалист по хазарта в казина“, който живее в Рино, в щата Невада. Превод и редакция: БЛИЦ \n \n", "date": "2017.10.04", "title": "Агенти на ФБР посрещнаха любовницата на касапина от Лас Вегас, тя се фука, че \"си живее живота на пълни обороти\" (СНИМКИ/ВИДЕО)"}
{"url": "https://www.blitz.bg/svyat/represiite-zapochnakha-sdyat-shefa-na-katalonskata-politsiya-za-prizivi-km-bunt_news548298.html", "text": "Националната съдебна палата на Испания ще привика в петък в съда шефа на каталонската полиция Mossos d'Esquadra Хосеп Луис Траперо във връзка с подозрения за участие в престъпления, свързани с призиви към метеж. Това се казва в постановление на съдебната палата.\nТраперо ще трябва да даде показания във връзка със събитията на 20 и 21 септември, когато Гражданската гвардия е извършила обиски в сградата на съвета по икономика на Каталония в Барселона. \nПред сградата се провеждаше масова акция на протест, в която участваха 40 000 души. При това шефовете на обществените националистически организации „Каталонска национална асамблея“ и Omnium Cultural Жорди Санчес и Жорди Куишар призоваваха хората към „постоянна мобилизация“ и им казваха да не се разотиват. \nСанчес и Куишар също са извикани в съда по обвинение в призив към метеж. \nДемонстрантите останаха пред сградата цяла нощ, имаше сблъсъци с полицията, която се опита да проправи коридор, по който безопасно да си тръгнат служителите на Гражданската гвардия. \nНяколко автомобила на Гражданската гвардия бяха изпочупени от протестиращите, самите служители на органите на реда успяха да напуснат сградата едва сутринта. \nСпоред испанските закони призивът към метеж се наказва с лишаване от свобода до 15 години.   Превод и редакция: БЛИЦ \n \n", "date": "2017.10.04", "title": "Репресиите започнаха! Съдят шефа на каталонската полиция за призиви към бунт"}
{"url": "https://www.blitz.bg/svyat/ekshn-vv-vzdukha-britanski-iztrebiteli-tayfun-izletyakha-za-da-spasyavat-samolet-na-ryanair-snimkivideo_news548303.html", "text": "Въоръжени полицаи ескортираха пътници от пътнически самолет на авиокомпанията Ryanair след постъпила заплаха за бомба на борда му. Лайнерът, преди да кацне на летището, бе ескортиран от два изтребителя на ВВС на Великобритания. Тайфуните бяха вдигнати във въздуха по тревога, за да се насочат към Английския канал, над който прелиташе Boeing 737 с капацитет от 189 пътници, идващ от Каунас в Литва, съобщава в. \"Дейли Мейл\".\nИзтребителите са съпроводили самолета в небето над Източна Англия, след като бе пренасочен от мястото си на пристигане в Лутън към летището в Станстед. \nМашината бързо бе наобиколена от въоръжени полицаи след успешното си кацане. Пътниците получиха инструкции да изоставят багажа си и да се качат в автобуси. В момента експерти на полицията претърсват самолета. \nПътникът от самолета Джонатан Зулберг каза, че полетът се е забавил с около 40 минути преди да излети от Литва. „Когато ни позволиха да се качим на борда, видяхме пожарни и полицейска кола, но никой нищо не ни каза и излетяхме“, каза още той. \nПо думите му, стюардеса му е била казала, че е имало заплаха за бомба на борда на машината в Литва.  Останалите пътници научили за това, чак когато капитанът обявил новината по уредбата. „Първо пилотът ни каза за отклонението в маршрута. Чак 10-15 минути след кацането пилотът каза, е има заплаха за бомба. Когато го чух, много се изненадах, че на самолета въобще е било позволено да излети“, разказа Зулберг. \nГоворител на Ryanair заяви: „Полетът от Каунас за Лондон бе пренасочен към Станстед в съответсвие с процедурите, след като литовските власти са получили заплаха за заложена бомба. Самолетът е кацнал нормално в Станстед. Пътниците ще бъдат превозени до Лутън с автобуси, когато властите разрешат“. Превод и редакция: БЛИЦ \n \n   \n \n \n \n", "date": "2017.10.04", "title": "Екшън във въздуха! Британски изтребители \"Тайфун\" излетяха, за да спасяват самолет на Ryanair (СНИМКИ/ВИДЕО)"}
{"url": "https://www.blitz.bg/svyat/teroristite-v-siriya-blokirakha-shoseto-palmira-deyr-ez-zor-vodyat-se-tezhki-boeve_news548249.html", "text": "Ситуацията в провинциите Дейр ез-Зор и Хомс от 3 октомври не се е променила съществено, съобщи riafan.ru. Терористите от ИД атакуват в района Кабаджеб, Ас-Шола, Ас-Сухна и нефтеното находище Арак.\nСъобщава се за най-активни боеве няколко пъти с помощта на смъртници. Всички атаки са отбити при поддръжката на авиация и артилерия, правителствените сили обаче понесли неуточнени сериозни загуби. \n  \nКрай Ас-Сухна боеве се водят в източните и северните предградия. \n  \nСпоред правителствени източници, шосе №7 от Палмира до Ас-Сухна е под контрола на армията, но обстановката е динамична. Следващата отсечка е в линията на фронта. Като цяло трасето Палмира – Дейр ес-Зор е почти напълно блокирано. \n  Превод и редакция: БЛИЦ \n \n", "date": "2017.10.04", "title": "Терористите в Сирия блокираха шосето Палмира – Дейр ез-Зор, водят се тежки боеве"}
{"url": "https://www.blitz.bg/svyat/psikhopatt-ot-las-vegas-zapochnal-da-vzima-khapcheta-za-ludi-chetiri-mesetsa-predi-kasapnitsata_news548304.html", "text": "На психопата от Лас Вегас Стивън Падок са му били предписани антидепресанти четири месеца преди касапницата. Падок е трябвало да взима диазепам, известен още като Валиум. Хапчетата са му били предписани на 21 юни от доктор Стовън Уинклер, съобщава Las Vegas Review-Journal.\nДиазепамът е седативно сънотворно, което може да доведе до агресивно поведение у хора с проблеми с поведението, това сочат редица проучвания. \nКъм момента не е известно за какво са му били предписани хапчетата на Падок, или дали е има проблеми с поведението. \nМнозина хора, които го познават, включително и брат му Ерик, казват, че той се е държал нормално, не е проявявал агресия, не е изглеждал като масов убиец. \nСлужители в кабинета на доктор Уинклер отказаха да потвърдят, че Падок е бил техен пациент. Оттам добавиха, че лекарят няма да отговаря на въпроси. Превод и редакция: БЛИЦ \n \n", "date": "2017.10.04", "title": "Психопатът от Лас Вегас започнал да взима хапчета за луди четири месеца преди касапницата"}
{"url": "https://www.blitz.bg/svyat/fsb-banditite-ot-idil-szdavat-nova-svetovna-teroristichna-mrezha-koyato-shche-smeni-idil_news548314.html", "text": "Шефът на руската служба за сигурност (ФСБ) заяви, че действията на терористите трябва да бъдат квалифицирани като предизвикателство към цивилизацията. Федералната служба за сигурност на Русия заяви, че терористите от „Ислямска държава“ и техни съратници възнамеряват да създадат нова глобална терористична мрежа, съобщават руски медии.\nТова се дължи на факта, че терористите, които се опитаха да създадат своя държава, претърпяха крах в Сирия и Ирак и са принудени по друг начин да противодействат на страните, водещи борба с тях. \n  \nНапример, организирайки терористични атаки с цел всяване на паника и намиране на точки на въздействие върху правителствата на световните държави. \n„Практически, претърпявайки поражение в изграждането на халифата на територията на Сирия и Ирак, лидерите на ИДИЛ и другите присъединили се към тях международни терористични организации в качеството на глобална стратегическа задача са определили създаването на нова световна терористична мрежа“, каза директорът на ФСБ Александър Бортников. \nГоворейки в Краснодар в рамките на съвещанието на ръководителите на специалните служби, органи за сигурност и органи на реда от 74 страни, шефът на ФСБ отбеляза, че действията на терористите трябва да се квалифицират като предизвикателство срещу целия цивилизован свят.   Превод и редакция: БЛИЦ \n \n", "date": "2017.10.04", "title": "ФСБ: Бандитите от ИДИЛ създават нова световна терористична мрежа, която ще смени ИДИЛ"}
{"url": "https://www.blitz.bg/svyat/v-braziliya-e-predotvraten-nay-golemiyat-bankov-grabezh-v-istoriyata-na-stranata_news548207.html", "text": "Полицията в Сао Рауло задържала 16 души заради подозрение в ограбване на банка, предаде телевизия Globo.\nПрестъпниците прокопали добре укрепен просторен тунел с дължина 500 м, водещ до трезора на Banco do Brasil. Според следствието, те възнамерявали да откраднат 1 млрд реала (около 318 млн долара). \n  \nПолицията установила, че грабителите изразходили около милион долара за строителството на тунела. Този грабеж щеше да стане най-големият в историята на страната. \n  \nПо-рано тунел е използван за ограбване на клон от Централната банка на Бразилия във Форталезе. Там грабителите успели да отнесат около 52 млн долара. Самият тунел обаче бил почти 8 пъти по-къс. \n  Превод и редакция: БЛИЦ \n \n", "date": "2017.10.04", "title": "В Бразилия е предотвратен най-големият банков грабеж в историята на страната"}
{"url": "https://www.blitz.bg/obshtestvo/pentagont-prekhvrlya-voyski-v-blgariya-za-atlanticheska-reshitelnost-sreshchu-naprezhenieto-po-iztochniya-flang-na-nato_news548252.html", "text": "До две седмици у нас пристига нова група американски военни като част от плановете за засилване на сигурността в Европа. Какво представлява операция „Атлантическа решителност”?\n Прекрояването на картата на Европа след анексирането на Крим в началото на 2014 г. създаде напрежение по източния фланг на НАТО. Полша, Балтийските държави, Румъния и България получиха ангажимент за сигурността си от Вашингтон и Американското присъствие в Европа беше засилено. Кремъл отговори с поредица изненадващи учения, последното от които, наречено „Запад”, приключи само преди 10 дни. \n Първоначално операция „Атлантическа решителност”, стартира с III бригада от Форт Карсън, Колорадо, с над 3000 военни. От тях 150 души с 15 бронирани машини на пехотата пристигнаха през февруари, а през юли България стана домакин на най-голямото американско учение с партньор от черноморския регион, в което участваха 40 хил. души от 22 държави, припомня bTV. \n В американската инициатива за осигуряване на европейската сигурност са заделени 4,8 млрд. долара. Именно по тази програма от Вашингтон осигуряват ротацията със застъпване на т.нар. боен екип от бронирана и напълно оборудвана бригада, който се заменя на всеки 9 месеца. Бригадата от Форт Карсън се заменя с бронирана бригада от Канзас. \n Тя включва 3300 души с 945 машини. От тях – 85 танка, 130 машини „Брадли” и 17 машини „Паладин” заедно с още 390 верижни машини. \n \n На президентския полигон в югозападна Полша бригадата тренира бързо събиране и провежда маневри преди да се разпусне и насочи към пет точки в Европа. \n В рамките на учението американските военни тренираха комбинирана стрелба с танкове „Ейбрамс”, бойни машини „Брадли” и хеликоптери „Апачи”. \n Любопитното е, че бронираните машини имат псевдоними – Ахил, Арес, Гневният пират, Мъжка дружба и Съдия Джуди (кръстена на известно риалити предаване). \n След края на учението в Полша остават 1260 души, 1380 се насочват към Германия, 270 към Румъния, 60 за Унгария и 210 пристигат още този месец у нас. Американските военни ще пристигнат в Ново село още през октомври с 22 машини „Брадли” и с 4 танка. \n Очаква се общите тренировки да започнат в началото на ноември. Планирани са общо 4 големи учения в Европа за следващото деветмесечие. \n В първите 9 месеца на операция „Атлантическа решителност” са изстреляни 1 млн. боеприпаси в 11 учения с 25 държави. Засега за операцията е записано, че продължава в обозримо бъдеще. \n", "date": "2017.10.04", "title": "Пентагонът прехвърля войски в България за „Атлантическа решителност” срещу напрежението по източния фланг на НАТО"}
{"url": "https://www.blitz.bg/svyat/nyama-da-povyarvate-kakvo-zhilishche-kupuva-semeystvo-obama-v-nyu-york-video_news548255.html", "text": "Барак и Мишел Обама купуват апартамент за 10 милиона долара в Ню Йорк. Имотът е на източния бряг на Манхатън, има 5 спални и 4 бани.\nЧаст от високата цена е заради гледката към Ийст Ривър и Бруклин. Медии в Съединените щати често спорят колко пари има семейство Обама.  \nПо-консервативните оценки са, че състоянието им е малко над 20 милиона долара. Според други, само договорите за книги на Барак Обама са зад повече от 60 милиона.  \nОще не е ясно дали звездната двойка ще купи жилището, но са били на дълъг оглед. \nКакто БЛИЦ вече писа, след като се изнесе от Белия дом, семейството взе под наем разкошна къща във Вашингтон в престижния район Шеридан Калорама и до парка Рок Крийк. \n  \n", "date": "2017.10.04", "title": "Няма да повярвате какво жилище купува семейство Обама в Ню Йорк (ВИДЕО)"}
{"url": "https://www.blitz.bg/svyat/ruskite-vks-likvidirakha-s-1-udar-komandvaneto-na-dzhebkhat-an-nusra-glavataryat-abu-mokhamed-e-s-otksnati-rtse-sstoyanieto-mu-e-kritichno-video_news548245.html", "text": "\n \"При специална операция в Сирия руските ВКС ликвидираха командването на международната терористична групировка \"Джебхат ан-Нусра\". Това обяви тази сутрин официалният представител на Министерството на отбраната на Русия генерал-майор Игор Конашенков, цитиран от осведомителните агенции. \nПо информация от няколко независими източници главатарят на грубировката Абу Мохамед ал-Джуляни е с откъснати ръци и е в критично състояние.  \nКонашенков добави, че руската авиация е унищожила 12 полеви командири на  \"Джебхат ан-Нусра\", включително най-близкия помощник на ал-Джуляни - началникът на службата за сигурност на групировката Ахмад ал-Гизаи. \n \n \n \n \n", "date": "2017.10.04", "title": "Руските ВКС ликвидираха с 1 удар командването на \"Джебхат ан-Нусра, главатарят Абу Мохамед е с откъснати ръце, състоянието му е критично (ВИДЕО)"}
{"url": "https://www.blitz.bg/svyat/nov-pozor-za-roman-polanski-iznasilil-dva-pti-15-godishno-momiche-a-go-zalgval-che-shche-go-snima-v-svoy-film_news548273.html", "text": "\n Швейцарската полиция разследва още едно обвинение за изнасилване срещу режисьора Роман Полански, предявено от 61-годишната бивша немска актриса Ренате Лангер, която твърди, че той й посегнал в Гщад, когато тя била на 15 години, предадоха световните информационни агенции. \nЛангер е подала оплакване в полицията в Сен Гален на 26 септември. Според показанията й Полански я насилил сексуално през 1972 г., когато тя със съгласието на родителите си посетила дома на режисьора в Гщад, Швейцария. \nТой я поканил да се снима в негов филм, По думите на Ренате Лангер след месец Роман Полански й се извинил и я поканил да участва във филм, снимките на който били в Рим. Тя отишла и той я изнасилил втори път в жилището, в което тя била отседнала. \nШвейцарската полиция ще предаде случая на прокуратурата. В Швейцария няма закон за изтичане на срока на обвинения, ако става въпрос за случаи на изнасилване на непълнолетни и малолетни. \nРенате Лангер е четвъртата жена, обвинила режисьора в сексуално насилие. Тя каза, че съобщава за случилото се едва сега, защото не искала родителите й да разбират. Майка й и баща й починали неотдавна. \nРоман Полански, който е на 84 години, се издирва от Интерпол от 1977 г., когато американски съд го призна за виновен в изнасилване на непълнолетната Саманта Геймър. Тогава той успява да избяга в Европа и живее във Франция, защото страната няма споразумение за правна помощ със САЩ.\n", "date": "2017.10.04", "title": "Нов позор за Роман Полански: Изнасилил два пъти 15-годишно момиче, а го залъгвал, че ще го снима в свой филм"}
{"url": "https://www.blitz.bg/svyat/uzhas-v-moskva-namerikha-otryazani-choveshki-kraka-do-magazin_news548290.html", "text": "В югозападната част на Москва случайни минувачи намериха до супермаркет два отрязани човешки крака. Това съобщиха от московските органи на реда, цитирани от местни медии.\n„В нощта на 4 октомври 2017 година зад супермаркет, разположен близо до улица „Миклухо-Маклая“ в град Москва, са открити останки на човешко тяло“, се казва в съобщение на сайта на московската полиция.   \nОтбелязва се, че по предварителни данни останките са на мъж. По дадения факт е започнато разследване.   Превод и редакция: БЛИЦ \n \n", "date": "2017.10.04", "title": "Ужас в Москва! Намериха отрязани човешки крака до магазин"}
