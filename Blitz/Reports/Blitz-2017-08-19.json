{"url": "https://www.blitz.bg/svyat/v-berlin-e-strashno-namesi-se-zhandarmeriya_news537678.html", "text": "В Берлин избухнаха сблъсъци между неонацистки демонстранти и антифашисти, които бяха излезли на протест срещу тях, предава британският телевизионен канал ITV, цитиран от агенция \"Фокус\".\nОколо 500 крайнодесни излязоха на митинг по повод на 30-тата годишнина от смъртта на националсоциалистическия политик и приближен на Хитлер Рудолф Хес. \nГрупата планираше да върви до затвора Шпандау, където Хес умира през 1987-ма година. Маршът им не успя, тъй като бяха блокирани от около 1000 контрапротестиращи антифашисти, които крещяха „нацистите вън“ и „вие загубихте войната“. \nЖандармерията се опита да раздели двете групи. Властите заявиха, че денят е преминал мирно, с изключение на няколко места, където неонацистите и крайнолевите, са се сблъскали.\n", "date": "2017.08.19", "title": "В Берлин е страшно, намеси се жандармерия!"}
{"url": "https://www.blitz.bg/layfstayl/ptuvane/venetsiya-ne-e-edinstvenoto-myasto-za-vodni-priklyucheniya-vizhte-tezi-10-mesta-snimki_news537565.html", "text": "\n Ако обичате да се возите на катери и да се разхождате по крайбрежни канали, то не е необходимо задължително да се отправите към Венеция. Има още няколко интересни летни дестинации, които предлагат сходно преживяване. \n Хамбург, Германия \n Насладете се на крайбрежните плажни клубове и вятъра от реката. \n \n Кьоджа, Италия \n Наричат го „Венеция в миниатюра“. Намира се в южната част на Венецианската лагуна и е на един час с кола от знаменития град на вода. \n В Кьоджа има няколко канала. Най-живописният от тях е Вена, който се характеризира с 9 моста. \n Анси, Франция \n Това е неголям град в източната част на Франция. Нерядко го сравняват с Венеция. Представлява административен център и има Мост на влюбените. \n \n Брюге, Белгия \n Насладете се на разходка с катер. Забравете за Венеция и се потопете в колорита на Белгия. \n Гитхорн, Холандия \n \n Жадни сте за водни разходки? Струва си да включите тази дестинация в плана си това лято. По-рано градът бе известен като „селото без пътища“. Просто жителите се придвижват само с лодки. \n Суджоу, Китай \n \n Ако Амстердам се слави като „Северната Венеция“, то този град е азиатската Венеция. Прекрасна дестинация за любителите на водните приключения. Построен е преди няколко века. \n Нюпорт Бийч, САЩ \n Катери и яхти – това е едно от най-популярните развлечения в слънчевия щат Калифорния. \n Кейп Корал, САЩ \n \n Наричат града „брега на Страната на чудесата“. Разполага с канали с дължина 640 км. \n Тигре, Аржентина \n Яхти, катери, катамарани и обикновени лодки – край бреговете на този град курсират всевъзможни плавателни съдове. Част от него е построена върху многобройни речни острови. \n Санкт Петербург, Русия \n \n Велик град, изграден на р. Нева. Способен е да ви вдъхнови за цял живот. Ако се интересувате от история, задължително посетете Санкт Петербург. \nИзточник:  \n", "date": "2017.08.19", "title": "Венеция не е единственото място за водни приключения, вижте тези 10 места (СНИМКИ)"}
{"url": "https://www.blitz.bg/svyat/nyama-takv-luks-top-10-na-ostrovite-na-znamenitostite_news537626.html", "text": "Все повече звезди се насочват към специализирани оферти, които не просто предлагат къща с 8 спални, 10 бани и басейн в двора. Защо да си купуваш къща на брега на океана, ако можеш да имаш остров? Представяме ви Топ 10 на най-красивите острови на звездите, подбрани от сп. Elle.\n Еди Мърфи \n Носителят на „Златен глобус“ е горд собственик на райско кътче от Бахамите – Witness Rooster Cay. Островът се разпростира на 15 акра и струва „само“ 15 млн. долара.  \nПреди да си хареса именно този остров, Еди притежаваше друг, но предпочете да го продаде. \n \n Михаил Прохоров \n Разбира се, че в класацията има руски милиардер, иначе би стояла несериозно. Прохоров е отделил 25 млн. евро за остров „Север“, който е част от Сейшелите. Изумителната красота е превърнала този остров в екокурорт, посещаван от най-влиятелните хора в света. Те могат да се настанят в една от 11-те вили, които гордият собственик на острова отдава под наем срещу 6 500 – 8000 евро на ден. \n \n Шакира \n И тя си има остров, на Бахамите. Но го стопанисва заедно с Роджър Уотърс от Pink Floyd и испанския певец Алехандро Санс. Така тримата са си поделили 16 млн. долара. И печелят чудесно от инвестицията си. На 700 акра се разпростират пет плажа и няколко водопада. Според светските клюкари някога островът е бил собственост на бившия възлюбен на Шакира – Антонио де ла Руа – син на експрезидента на Аржентина. \n \n Мел Гибсън \n Актьорът е собственик на остров „Манго“ от 2005 г. Удоволствието да си дивее му струва 15 млн. долара. Личната му собственост се намира на архипелага Фиджи. Островът е един от най-големите в южната част на Тихия океан с площта си от 2000 хектара. \n \n Памела Андерсън \n Бившият съпруг на Памела – Томи Лий, още по времето, когато за пореден път я обичаше, реши да ѝ подари изкуствено създаден остров в Дубай. Защо да се охарчва за нещо истинско? Памела от своя страна реши да гради бизнес стратегия и да открие екохотел, но до този момент не е реализирала нищо. \n \n Дейвид Копърфийлд \n Нали си е вълшебник, на него му е нужен не просто един остров, а четири. Дейвид се раздели с 50 млн. долара за територии от Бахамите. И само един от островите е достъпен за посещение – курорта Musha Cay. Гостите могат да се насладят на кино, пет разкошни вили, да се занимават с йога, пилатес или пък риболов в открито море. \n Джони Деп \n Ако той нямаше остров, нищо нямаше да е същото. И така, Джони си има Little Halls Pond Cay на Бахамския архипелаг. Може скоро и да го продаде, все пак на този остров се състоя сватбата му с Амбър Хърд през 2015 г., а както е известно този брак завърши с шумен и скъп развод. \n \n Рики Мартин \n Дълго време испанският певец криеше къде се намира неговият личен остров. Разбира се, такава информация не може да се пази до края на света, дори да се намира там. Оказа се, че част от архипелага Angra dos Reis, на брега на гореща Бразилия, е собственост на Рики от 2008 г. \n \n Леонардо ди Каприо \n Актьорът притежава невероятния остров Blackadore Caye в Карибско море от 2005 г. Инвестирал е само 2 млн. долара и се чувства истински късметлия, защото скоро ще започне и да печели. Лео планира да открие острова за посетители, но тъй като е яростен защитник на околната среда, планира островът му да бъде екокурорт, но за специална селекция хора. \n \n Стивън Спилбърг \n Един от най-великите съвременни режисьори, чието състояние се изчислява на над 3 млрд. долара, а ежегодният му доход е минимум 150 млн. долара, е избрал за свой оазис остров в Португалия. Както и творенията на режисьора, така и информацията за острова е обвита в мистерия. Известно е само, че Спилбърг наистина е собственик на остров. \nИзточник: tialoto.bg \n", "date": "2017.08.19", "title": "Няма такъв лукс! Топ 10 на островите на знаменитостите"}
{"url": "https://www.blitz.bg/svyat/tya-e-nay-krasivata-zhena-v-sveta-a-tova-sa-neynite-dshcheri-snimki_news537643.html", "text": "Популярната италианска актриса Моника Белучи и френският актьор Венсан Касел от брака си имат две дъщери – Дева (12) и Леон (6) – чиито снимки рядко могат да се видят в пресата. Въпреки това, те наскоро бяха заснети по време на почивката си с своя популярен баща в Рио де Жанейро.\n Как изглежда един ден на плажа на селебрити-тройката, вижте снимките, които следват. \n", "date": "2017.08.19", "title": "Тя е най-красивата жена в света, а това са нейните дъщери (СНИМКИ)"}
{"url": "https://www.blitz.bg/svyat/adt-shche-sleze-na-zemyata-dzhikhadistite-ot-islyamska-drzhava-gotvyat-koshmarna-ataka_news537640.html", "text": "Терористичната групировка „Ислямска държава“ може да извърши химическа атака, предупреди в петък бившият ръководител на израелското Антитерористично бюро бригаден генерал Нитцан Нуриел, пише вестник The Times of Israel, цитиран от агенция \"Фокус\".\n„Западното общество трябва да свикне с факта, че тероризмът е част от нашия живот“, отбеляза Нуриел пред израелското Army Radio. „Ние трябва да свикнем с това, но не трябва да седим и да чакаме следващата атака, не трябва да спрем да пътуваме в чужбина или да спрем да живеем, а трябва да разберем кой може да подобри действията или процесите, които... ще намалят броя на жертвите от една атака“, подчерта Нуриел.  \nЕкспертът уточни, че макар„Ислямска държава“ да продължава да губи, то нейните възможности да нанася вреда са големи.  \n„За съжаление ... бях сред онези, които отбелязаха, че 2017г. ще бъде кървава година в Европа“, допълни Нуриел. \n", "date": "2017.08.19", "title": "Адът ще слезе на Земята? Джихадистите от \"Ислямска държава\" готвят кошмарна атака"}
{"url": "https://www.blitz.bg/svyat/evropa-shche-potne-v-krv-nova-uzhasyavashcha-teoriya-svrzana-s-razgromenite-dzhikhadisti-v-siriya-i-irak_news537614.html", "text": "Джихадисти се очаква да се завърнат в Европа през следващите няколко години, съобщи руската медия Pravda.ru. Данните са от аналитичния център Ran. Очаква се драматичен ръст на завръщащите се терористи в Европа. Това ще стане в момента, в който групировката „Ислямска държава“ официално обяви разгрома си.\n Смята се, че около една трета от европейците, които са пътували до Близкия Изток, за да станат част от групировката, вече са се завърнали в домовете си. Повечето от тях са били задържани от властите. Някои обаче са успели да избегнат полицейския контрол, което е изключително опасно за сигурността.  \nНеведнъж джихадистите са давали ясни сигнали, че когато се върнат Европа ще потъне в кръв.  \n Има една определена част от джихадистите се завръщан с наранявания и травми, като в момента европейски държави взимат мерки за ограничаването на техния поток. \n", "date": "2017.08.19", "title": "Европа ще потъне в кръв! Нова ужасяваща теория, свързана с разгромените джихадисти в Сирия и Ирак"}
{"url": "https://www.blitz.bg/svyat/kralyat-i-kralitsata-na-ispaniya-na-kraka-pri-postradali-v-atentata-v-barselona-snimki_news537646.html", "text": "Испанският крал Фелипе Шести и съпругата му кралица Летисия посетиха пострадали при атентата в Барселона хора, които са настанени в една от болниците в града. 13 души загинаха, а над 100 човека бяха ранени, след като ван се вряза в хора на пешеходна улица в Барселона в четвъртък. Часове по-късно в курорта Камбрилс в Каталуния бе извършено друго нападение, при което бяха ранени седем души, а петимата терористи бяха ликвидирани от полицията. Жена, пострадала при атаката, почина по-късно в болница от раните си. Така жертвите от двата атентата станаха 14, а ранените - близо 130 души, пише Дарик.\nСмята се, че  двете нападения са свързани и че са организирани от терористична клетка от 12 души . Полицията задържа четирима души. Властите все още  издирват един от заподозрените за атентата в Барселона,  като се допуска, че той може да е управлявал буса убиец, който се вряза в тълпата на булевард \"\"Ла Рамбла\".", "date": "2017.08.19", "title": "Кралят и кралицата на Испания на крака при пострадали в атентата в Барселона (СНИМКИ)"}
{"url": "https://www.blitz.bg/layfstayl/shoubiznes/modelka-pokaza-takiva-pishchni-grdi-che-vsichki-se-chudyat-kak-gi-pobra-v-tolkova-malko-yakentse-snimki-18_news536243.html", "text": "\n Моделката и звезда в Instagram Анастасия Квитко натопорчи абонатите на страниците в социалните мрежи с крайно отнровени снимки с оголена гръд, съобщава \"OaNews\". \nДевойката много обича да вади от душевно равновесие своите фенове с крайно предизвикателни фотосесии и го прави ненапразно.  \nСамо за няколко часа кадрите събраха десетки хиляди лайка и огромно количество възторжени коментари за необятните форми на девойката. \nВсъщност пищната моделка се е разположила в шикозен автомобил в ултракъси шортички и разкопчано якенце, а под снимката е написала, че нищо не разбира от това, което се случва около нея.  Превод: БЛИЦ \n", "date": "2017.08.19", "title": "Моделка показа такива пищни гърди, че всички се чудят как ги побра в толкова малко якенце (СНИМКИ 18+)"}
{"url": "https://www.blitz.bg/layfstayl/svetski/plna-promyana-aktrisata-radina-krdzhilova-vze-sdbovno-reshenie_news537607.html", "text": "Радина Кърджилова е спряла алкохола и купоните и се е отдала на здравословен начин на живот. Актрисата споделя, че не й липсва нощният начин на живот, пише hotarena.net.\n„Сега мисълта, че трябва да чакам някъде за питие и хората да ме блъскат, ме изнервя. А когато бях на 23-24, това да се блъскаме, да си крещим в ухото може би е било любимото ми занимание“, споделя пред сайта „Интервюто“звездата.  Радина  е отказала напълно алкохола и вече три години не е близвала от веселите напитки. \nОт началото на лятото  Радина, Деян  и бебето живеят на каравана край морето. Радина се хвали, че пере дрехите на ръка в леген. „Хората тук идват на почивка, но аз не мога да си представя как ще се опъна на хавлията, после във водата, после сокче и пак на хавлията. Аз постоянно върша нещо и вечер, щом малкият заспи усещам приятна умора от добре свършена работа“, споделя в свое интервю Радина.  \nОт септември  Кърджилова  ще се изявява като част от трупата на Народния театър. Поканата дошла лично от директора Мариус Донкин, а скоро след това последвала среща с режисьора  Галин Стоев. Репетира и с Маргарита Младенова  в „Сфумато“.\n", "date": "2017.08.19", "title": "Пълна промяна! Актрисата Радина Кърджилова взе съдбовно решение!"}
{"url": "https://www.blitz.bg/svyat/komshiite-se-oprzhikha-v-grtsiya-obyavikha-yuli-za-totalen-rekordor_news537569.html", "text": "\n Миналият месец е бил най-горещият юли от 1880 г. насам, откакто в Гърция се води официална статистика, пише  \nС две близки една до друга горещи вълни миналия месец, температурите достигат до 46 градуса на остров Крит. „В началото на юли отчетохме голяма гореща вълна с високи температури“, заяви метеорологът Димитрис Зиакополус.  \n„Това лято бе значително по-горещо от миналото“, добави той, посочвайки, че жегите в страната ще продължат и през август.  \n \n", "date": "2017.08.19", "title": "Комшиите се опържиха! В Гърция обявиха юли за тотален рекордьор"}
{"url": "https://www.blitz.bg/goreshtite-novini/tsyala-ispaniya-izdirvashe-pod-drvo-i-kamk-malkiya-dzhulian-veche-e-yasno-kakvo-se-e-sluchilo-s-nego_news537615.html", "text": "Благополучно завърши една от многото човешки драми от атентатите в Каталуния тази седмица. Обявеното за безследно изчезнало 7-годишно австралийче Джулиан Кадман е живо и здраво в една от болниците в каталунската столица, съобщава \"Канал 3\".\nМайка му Джом бе тежко ранена при терористичния акт, но състоянието й е стабилно.Роднини на малкия Джулиан, начело с дядо му, взривиха социалните мрежи с призиви за помощ, но от каталунската полиция увериха, че момчето е било на сигурно място през цялото време.\n \nОт силите на реда веднага са съобщили местонахождението на детето на татко му Ендрю, който в петък хвана самолета от Сидни с полет до Барселона. \nБащата вероятно изобщо не е информирал за това роднините си, чиито отчаяни призиви в социалните мрежи трогнаха дори премиера Малкълм Търнбул. \nВчера австралийският министър-председател публично призова своите сънародници да се молят за малкия Джулиан Кадман. \n\"Има едно малко австралийско момче, чиято майка е тежко ранена и което се е загубило, каза Търнбул. \"Той се е загубил в Барселона. Мисля, че всички ние в уединение трябва да отправим молитва за това малко момченце\".\n", "date": "2017.08.19", "title": "Цяла Испания издирваше под дърво и камък малкия Джулиан, вече е ясно какво се е случило с него!"}
{"url": "https://www.blitz.bg/svyat/stivn-khoking-skochi-na-britanskoto-pravitelstvo_news537592.html", "text": "\n Физикът Стивън Хокинг обвини британското правителство, че предизвиква криза в Националната здравна служба (НЗС) и каза, че тя не трябва да се превръща в насочена към извличане на печалба система в американски стил, предаде Ройтерс. \"Грижите, които получавам, откакто бях диагностициран с болест на двигателния неврон като студент през 1962 г., ми позволяват да живея живота си както искам и да допринасям за значителния напредък в нашето разбиране за вселената\", написа Хокинг в британския в. \"Гардиън\".  \nМнозина британци се гордеят с НЗС, която им дава възможност да ползват безплатни грижи от началото до края на живота си. През последните години обаче системата е подложена на огромен финансов натиск заради ограничения бюджет, застаряващото население и по-скъпото и сложно лечение. Хокинг, който е поддръжник на опозиционната британска Лейбъристка партия, каза, че НЗС е \"крайъгълен камък на нашето общество\", но е в криза, породена от политически решения. Според британския учен НЗС е изправена пред конфликт между интересите на многонационалните корпорации, движени от желание за печалба, и обществената съпротива срещу растящата приватизация. \nВ САЩ, където доминират в здравната система, тези корпорации правят огромни печалби, здравеопазването не е всеобщо и е много по-скъпо за резултатите, които получават пациентите, отколкото във Великобритания\", заяви Хокинг. \n\"Виждаме, че съотношението на силите във Великобритания е в полза на частните здравни компании, а посоката на промяната е към осигурителна система в американски стил\", написа физикът. Той обвини британския здравен министър Джереми Хънт, че подбира научни доказателства за оправдаване на политиката. \n\"За един учен подбирането на доказателства е неприемливо. Когато официалните данни злоупотребяват с научните доводи и цитират някои изследвания, но премълчават други, за да оправдаят политиката, която те искат да осъществят по други причини, това подкопава научната култура\", заяви Хокинг.\n", "date": "2017.08.19", "title": "Стивън Хокинг скочи на британското правителство"}
{"url": "https://www.blitz.bg/goreshtite-novini/donald-trmp-udari-po-masa-plna-s-generali-i-voenni-vze-vazhno-reshenie_news537613.html", "text": "В неделя американският президент Доналд Тръмп заяви, че е взел решения относно Афганистан, след проведени срещи в резиденцията „Кемп Дейвид“, пише вестник The Hill, цитиран от агенция \"Фокус\".\n„Имах важен ден в „Кемп Дейвид“ с нашите много талантливи генерали и военни лидери. Много решения бяха взети, включително относно Афганистан“, написа Тръмп в социалната мрежа „Туитър“.  \nВ дългоочакваните разговори участваха също така министърът на отбраната Джеймс Матис, държавният секретар Рекс Тилърсън, директорът на Централното разузнавателно управление (ЦРУ) Майк Помпео и съветникът по национална сигурност Хърбърт Макмастър. \n", "date": "2017.08.19", "title": "Доналд Тръмп удари по маса, пълна с генерали и военни, взе важно решение!"}
{"url": "https://www.blitz.bg/svyat/gnusotiya-kitaets-zaspa-zhiv-gekon-vleze-v-ukhoto-mu-a-posle-snimka_news537618.html", "text": "Китайски лекари извадиха жив гекон от ухото на пациент, който отишъл на преглед със силни болки, съобщава агенция ЮПИ, цитирана от \"Дарик\".\nВ пуснато в мрежата видео се вижда как докторите от болницата на Гуанджоу в провинция Гуандун показват изкарания жив гущер от ушния канал на китаеца. \nБолката при него започнала още сутринта, когато се събудил. Оказало се, че животинчето е успяло да пропълзи в ушния канал на мъжа, докато бил заспал. \nЗа извършване на процедурата геконът бил успокоен с анестетик, след което лекарите го издърпали с помощта на пинсета. Манипулацията продължила пет минути.\n", "date": "2017.08.19", "title": "Гнусотия: Китаец заспа, жив гекон влезе в ухото му, а после... (СНИМКА)"}
{"url": "https://www.blitz.bg/svyat/islyamska-drzhava-poe-otgovornost-za-krvavata-banya-v-surgut_news537622.html", "text": "Терористичната групировка „Ислямска държава“ пое отговорност за нападението с нож в руския град Сургут, при което днес осем души бяха ранени, предава Reuters, цитирана от \"Фокус\".\nТова беше съобщено от информационната агенция „Амак“, която е свързана с екстремистката организация.  \nПо-рано руските правоприлагащи органи уточниха, че са убили нападателя и разследват инцидента като опит за убийство. \n", "date": "2017.08.19", "title": "\"Ислямска държава\" пое отговорност за кървавата баня в Сургут"}
{"url": "https://www.blitz.bg/svyat/panika-turisti-masovo-otmenyat-rezervatsiite-si-v-grtsiya-prichina-e_news537617.html", "text": "Високите цени на горивата по гръцките острови се отразиха на туристическите резервации. При средна цена на безоловния бензин 1,48 евро на няколко гръцки острова покачиха спекулативно до 1,80 евро.\nНа островите Самос, Кефалоня, Хиос безоловен бензин може да заредите за 1,75 евро, като на същите острови има и бензиностанции, които продават горивото с 30 цента по-евтино, съобщава БНР. \nВидимо се спекулира с цените в туристическия сезон, коментират почиващите на гръцките острови. Водачите зареждат там, където цените са най-ниски. До 10 цента на литър по-висока цена по островите е оправдано от транспорта, но останалото е спекула, посочват гръцките медии. \nХотелиери се оплакват, че често туристи отказват резервации по островите, защото разходите за бензин са много високи. Министерството на развитието започна незабавни проверки по бензиностанциите в островната част на Гърция.\n", "date": "2017.08.19", "title": "Паника! Туристи масово отменят резервациите си в Гърция, причина е..."}
{"url": "https://www.blitz.bg/layfstayl/shoubiznes/eto-kakvo-se-sluchva-s-rachkov-sled-razdyalata-mu-s-mariya-ignatova-aktort-e-na_news537530.html", "text": "\n Димитър Рачков разпускал след раздялата с Мария Игнатова в Несебър. Актьорът заминал за морето съвсем сам, а там го очаквали негови дългогодишни приятели от Бургас и околията. \nТв водещият се опитвал да се разсейва в мъжки компании и често можел да бъде видян на по чашка в хитовите нощни клубове. \nДори вечер обаче Димитър се появявал пред хора задължително с шапка с козирка. Причината била, че заради множеството изхабени нерви покрай фиаското с Игнатова косата му побеляла буквално за няколко дни. 44-годишният актьор вече почти нямал тъмни косми по главата си, а с идването на новия телевизионен сезон щял да се принуди системно да се боядисва, за да изглежда на ниво пред камерата. \nСлед престоя си край морето „господарят на ефира“ възнамерявал да мине и през родния си град Твърдица, където и до ден-днешен живеят неговите родители. Майка му била страшно разтревожена за неговото психическо състояние и му звъняла по 20 пъти на ден, за да проверява дали е жив и здрав. Леля Станка през годините така и не успяла да приеме снахата Мария и винаги повтаряла на сина си, че не е бивало да се разделя с първата си жена и майка на детето му – Христина. Най-много родителката на Рачков се тревожела как ще се разбират с бившата му, когато предаването се върне на екран. \nОт екипа на „Господари на ефира“ обявиха, че Димитър и Мария повече няма да водят заедно, но засечките им в офиса щели да са неизбежни. За разлика от Рачков обаче, Игнатова преживявала много по-лежерно разлъката им. Въпреки че в момента снимала предаването „Х Фактор“, блондинката непрекъснато се появявала по плажове и басейни в столицата, а доброто й настроение се дължало и на нов мъж в живота й.\n", "date": "2017.08.19", "title": "Ето какво се случва с Рачков след раздялата му с Мария Игнатова, актьорът е на..."}
{"url": "https://www.blitz.bg/svyat/oshche-edin-strakhovit-koshmar-kola-se-vryaza-v-peshekhodtsi-v-sidni-snimkivideo_news537582.html", "text": "Седем души бяха ранени, след като автомобил влезе в пешеходна зона в Сидни. От полицията полицията съобщиха, че става дума за инцидент, а не за терористичен акт. Произшествието е станало в търговския център на северния квартал \"Честууд\", съобщава БГНЕС.\n Според полицейски говорител на щата Нов Южен Уелс, на 50-годишния шофьор му прилошало и той изгубил контрола върху волана. Той останал на мястото на инцидента, оказал пълно съдействие на полицията. \n От ранените петима са откарани в болница, сред тях има 16-месечно момиченце.  \n  \n \n", "date": "2017.08.19", "title": "Още един страховит кошмар! Кола се вряза в пешеходци в Сидни (СНИМКИ/ВИДЕО)"}
{"url": "https://www.blitz.bg/svyat/novi-podrobnosti-za-atakata-v-rusiya-napadatelyat-nosel-falshiv-kolan-s-eksplozivi_news537583.html", "text": "\n Двама души се борят за живота си, а други петима са в с прободни рани в болница, след като мъж нападна с нож хора в Сургут, Русия. Нападателят е носил фалшив самоубийствен колан, съобщава \"Дейли мейл\". Той е бил застрелян от дошлите на мястото на инцидента служители на реда. \n \nНападателят е идентифициран, но все още не е ясно дали е страдал от психично разстройство. По думите на властите в окръг Ханти-Мансийск \nосновната версия не е терористична атака. \n\"Важно е хората да се успокоят и да започне разследването, като се препоръчва хората и медиите да не разпространяват слухове, преди всички обстоятелства около случилото се да се изяснят\", допълват още те. \nСургут е май-големият град в окръг Ханти-Мансийск с население около 350 000 души. Той е голям център за производство на газ и нефт. Превод: БЛИЦ \n", "date": "2017.08.19", "title": "Нови подробности за атаката в Русия! Нападателят носел фалшив колан с експлозиви"}
{"url": "https://www.blitz.bg/svyat/koshmarni-razkritiya-za-terora-vv-finlandiya-napadatelyat-bil-18-godishen-marokanets_news537589.html", "text": "\n Финландската полиция съобщи, че разследва вчерашните нападения с нож в град Турку като престъпления, свързани с тероризъм и че заподозреният е 18-годишен мароканец, предадоха Ройтерс и Франс прес. \nВ атаката бяха убити двама и ранени осем души, сочат нови данни на полицията. Трима от ранените са в тежко състояние. \nДвамата убити са финландски граждани, а между ранените има двама шведи и италианец. \nПри обиск в апартамент в Турку тази нощ са арестувани още петима души. \nМинути след нападението полицията арестува главния заподозрян, въоръжен с нож. При ареста на площад в центъра на града той бе прострелян в крака и е в болница, уточнява Dnes.bg. \n\"Сега в ареста са шестима души - главният заподозрян и още петима\", каза пред АФП комисар от финландското следствие, което се води в сътрудничество с международни партньори и с финландската имиграционна служба. \nПо-рано финландски медии съобщиха, че нападателят е действал сам и е избрал произволно жертвите си, но следователите засега не потвърждават тази информация. \n \n", "date": "2017.08.19", "title": "Кошмарни разкрития за терора във Финландия! Нападателят бил 18-годишен мароканец"}
{"url": "https://www.blitz.bg/svyat/islyamska-drzhava-poe-otgovornost-za-atakata-v-kambrils_news537590.html", "text": "\n Ислямска държава пое отговорност за нападението в курортния град Камбрилс, в испанската област Каталуния, предава Ройтерс. \nПри атаката бяха ранени 7 души, включително и полицай, а петима нападатели бяха убити \nТерористичната групировка пое отговорност и за атентата на улица \"Ла Рамбла\" в Барселона, където бус се вряза в тълпа от хора и погуби 13 души, а стотици бяха ранени. Продължава издирването на още един от предолагаемите атентатори. \n", "date": "2017.08.19", "title": "\"Ислямска държава\" пое отговорност за атаката в Камбрилс"}
{"url": "https://www.blitz.bg/svyat/stryaskashcha-prognoza-blizo-3000-dushi-svrzani-s-islyamska-drzhava-mozhe-da-se-vrnat-v-evropa_news537557.html", "text": "По данни на Европейската мрежа за осведоменост за радикализацията (РАН) между 1200 и 300 европейци, живели и биели се на териториите, контролирани от „Ислямска държава“ в Ирак и в Сирия, могат да се завърнат в Европа. Броят на завръщащите се може да се увеличи, ако групировката бъде разбита, предаде Brussels Times, цитиран от Фокус.\nРазличните изчисления сочат между 1200 и 3000 европейци от различен произход, които се очаква да се завърнат. Повечето са жени и деца според доклада на РАН.  \nСтартирана през 2011 г. РАНО е мрежа, свързваща хора, работещи по предотвратяването на радикализацията и насилствения екстремизъм из Европа като социални работници, религиозни лидери, младежки лидери, учени и т.н.  \n \n", "date": "2017.08.19", "title": "Стряскаща прогноза: Близо 3000 души, свързани с „Ислямска държава“, може да се върнат в Европа"}
{"url": "https://www.blitz.bg/svyat/chengeta-izvrshikha-pet-aresta-vv-finlandiya-sled-vcherashnata-ataka_news537551.html", "text": "Финландската полиция е арестувала петима души по време на операция в град Турку тази нощ в рамките на разследването на нападението с нож от вчера, при което загинаха двама души, предаде AFP, цитирана от Фокус.\n„Имаше операция и вече имаме шестима задържани – главният заподозрян и петима други“, заяви следовател Маркус Лайне от националната следствена служба. „Разследваме ролята на тези петима , но все още не сме сигурни, дали имат общо с атаката. Ще ги разпитаме, а след това ще излезем с нови данни. Но сме сигурни, че са имали връзка с главния заподозрян“, посочи той.  \nПолицията все още не е потвърдила самоличността на заподозрения, но Лайне посочи, че следствието е „доста сигурно“, че знае кой точно е той. За момента властите го описват единствено като „млад мъж от чуждестранен произход“ и сочат, че в момента си сътрудничат с миграционната служба. \n", "date": "2017.08.19", "title": "Ченгета извършиха пет ареста във Финландия след вчерашната атака"}
{"url": "https://www.blitz.bg/svyat/nova-taktika-v-germaniya-sa-izpratili-600-khilyadi-tikhi-sms-i-do-prestpnitsi_news537553.html", "text": "\n Германските служби за сигурност са изпратили от началото на 2016 г. над 613 000 така наречени „тихи“ СМС-и до заподозрени, за да определят тяхното местонахождение. Федералното ведомство за охрана на Конституцията е изпратило 346 251 есемеса, Федералното ведомство за наказателните дела – 87 018, Федералната полиция – 180 003, съобщава „Билд“, цитиран от БГНЕС. \n„Тихите“ СМС-и могат да се използват по решение на съда при разследването на тежките престъпления и за предотвратяване на терористични атентати. Получателите не забелязват изпратените им съобщения: те не се показват на екрана на телефона и не се придружават от звуков сигнал. \nМобилният оператор обаче получава данните за връзката, които след това се обработват от властите. С тяхна помощ правохранителните органи могат сравнително точно за определят къде се намира собственикът на телефона и да проследят неговото движение. \n", "date": "2017.08.19", "title": "Нова тактика! В Германия са изпратили 600 хиляди \"тихи\" СМС-и до престъпници"}
{"url": "https://www.blitz.bg/analizi-i-komentari/politolog-pri-atentatite-v-ispaniya-nablyudavame-vtreshen-terorizm_news537545.html", "text": "При атентатите в Испания и другите страни в Европа се наблюдава „вътрешен“ тероризъм и глобализиране на жертвите, особено при случая в Барселона, където загиналите са от 30 националности. Това каза доц. д-р Драгомир Генов, политолог и ръководител на катедра „Политически науки“ към ПУ „Паисий Хилендарски“, цитиран от Фокус.\nПо думите му, е излишен въпросът дали терористичният акт в Барселона е нещо случайно и изолирано. „Решително трябва да се каже, че това не е така. Преди седмица или две бе съобщено, че в Москва е осуетен подобен планиран терористичен акт. Второ, по едно и също време в Барселона и в едно градче на 100 км от него – Камбрилс, е имало подготвена същата такава атака. Идеята, че това нещо е случайно хрумване на един или друг индивид не издържа на никаква критика“, посочи доц. д-р Генов.  \nСпоред него, много внимателно трябва да се види дали последните терористични актове приличат по нещо на предишни и дали са идентични преследваните от тях цели. „Атентатите във Франция, Германия, Великобритания си приличат. На първо място, извършителите са граждани на съответните страни, без да се извежда на преден план техният етнос и религиозна принадлежност, като за тях се казва, че преди определен период от време са се радикализирали. Обикновено тези граждани са местни жители. На следващо място, това е вече шестата поред атака с използване на транспортни средства, тоест с неща, които не правят впечатление и не будят подозрителност у хората. Те във всекидневието си срещат постоянно такива превозни средства. Ефектът върху хората от случващото се е един и същ – огромна паника, от която човек трудно би се отърсил. За цял живот остава в паметта сцената, при която превозно средство се движи сред тълпа от хора“, коментира политологът. \nДоц. д-р Драгомир Генов смята, че нараства отчуждеността между хората, търсенето на така наречената „твърда ръка“ и реализирането на авторитарна политика с цел гарантиране на собствената безопасност, дори и в името на отказ от някои от свободите, които хората притежават.\n", "date": "2017.08.19", "title": "Политолог: При атентатите в Испания наблюдаваме „вътрешен“ тероризъм"}
{"url": "https://www.blitz.bg/svyat/koshmaren-razkaz-ot-finlandiya-ranen-pri-krvavata-banya-opitakh-da-spra-krvta-na-edna-zhena-no-togava-me-namushkakha-v-grba-snimki-18_news537526.html", "text": "\n 45-годишният Хасан Зубиер е бил намушкан няколко пъти, докато се е опитвал да помогне на ранена жена, която по-късно умира в ръцете му при нападението в Турку, Финландия, пише \"Дейли мейл\".  \n\"Ние се разхождахме по площада, когато изведнъж чухме някой да крещи. Обърнах се и видях как мъж наръга жена, която лежеше на земята\", разказва той. \nВтурнах се да помогна, като се опитах да спра кръвта. Други се опитаха да ѝ приложат първа помощ. Тогава нападателят обаче се обърна и се втурна към приятелката ми. Аз се изправих и застанах между двамата, а той ме наръга два пъти\", разказва още той.  \nСлед това нападателят се е отдалечил, а вече ранен мъжът отново се е върнал при жената. \n\"Опитах да спра кръвта от гърлото ѝ, но тогава усетих още един разрез. Жената беше толкова зле, че почина в ръцете ми. Нападателят се беше върнал и ме рани в гърба и врата. Лявата ми ръка е сериозно пострадала. Нервът е увреден и лекарите не знаят дали ще могат да я спасят.  \nЗубиер и приятелката му били на почивка в Турку. Планували да се качат на круизен кораб до Стокхолм в петък. \nДвама души загинаха, а други 8 бяха ранени, след като въоръжени с ножове мъже нападнаха туристите във финландския град Турку вчера. 3 минути след началото на атаката полицията простреля един от нападателите в крака, след това до арестува. Полицията разследва дали той е имал съучастници.\n \n \n \n \n \n \n \n \n \n \n \n Превод: БЛИЦ \n \n", "date": "2017.08.19", "title": "Кошмарен разказ от Финландия! Ранен при кървавата баня: Опитах да спра кръвта на една жена, но тогава ме намушкаха в гърба (СНИМКИ 18+)"}
{"url": "https://www.blitz.bg/svyat/novi-tankove-t-90-pristignali-v-alepo-za-borba-s-al-kayda-video_news537494.html", "text": "Макар сирийското правителство да концентрира армията си за операции против ИД в източната част на страната, то не изпуска от вниманието си освободените територии на запад, тъй като терористите са в опасна близост.\nВ района на Алепо са пристигнали чисто нови руски танкове Т-90, съобщи rusvesna.su. Те са предназначени за усилване на отбранителната групировка в югозападно направление в посока към провинция Идлиб, където са съсредоточени над 50 хиляди противници на режима в Дамаск. \n  \nТехническите характеристики на тези танкове значително увеличават бойните възможности на сирийските подразделения и позволяват да се реагира своевременно на различни заплахи от страна на джихадистите. \n  \nАгенция rusvesna.su съобщи още, че всички екипажи на новите танкове са преминали през интензивна ефективна подготовка и сега ще участват в боевете против „Джебхат ан-Нусра” (сирийската Ал Кайда) и други радикални терористични групировки. \n  \nБЛИЦ припомня, че в провинция Идлиб протичат интересни и важни процеси, като най-радикалните „Нусри” „поглъщат” по-малките групировки. Те искат да се обозначат като „политическа опозиция” и ако това не им се удаде, няма да имат друг изход освен военна развръзка на ситуацията. \n  Превод и редакция: БЛИЦ \n  \n", "date": "2017.08.19", "title": "Нови танкове Т-90 пристигнали в Алепо за борба с „Ал Кайда” (ВИДЕО)"}
{"url": "https://www.blitz.bg/svyat/ognen-ad-minirani-tankove-na-id-se-khvrlili-da-probiyat-obrcha-okolo-akerbat-no-bili-unishchozheni-video_news537492.html", "text": "ВКС на Русия продължават да унищожават техниката и живата сила на ИД в „акербатския обръч” на границата на провинциите Хама и Хомс в Централна Сирия, където голям анклав на терористите попадна в обкръжение, съобщи rusvesna.su.\nОще на 16 август руски пилоти унищожили танк с терорист-смъртник, зареден с експлозив с цел забавянето на сирийската армия. \n  \nСлед това били подготвени още 5 минирани танка със смъртници в районите на селищата Ес-Сухне и Акербат. Те обаче били поразени на далечните подстъпи, а руските ВКС ги следели с дронове и предпочитали да ги унищожават нощем при транспортиране в дълбокия тил на противника. \n  \nОбикновено терористите използват за целта пикапи, обшити с металически листове, обаче е много ниска вероятността те да достигнат позициите на противника, защото могат да бъдат унищожени от картечница с голям калибър. При танка равнището на брониране е несравнимо по-голямо и освен това те могат да поемат много по-голямо количество експлозив.    Превод и редакция: БЛИЦ \n \n", "date": "2017.08.19", "title": "Огнен ад: Минирани танкове на ИД се хвърлили да пробият обръча около Акербат, но били унищожени (ВИДЕО)"}
{"url": "https://www.blitz.bg/svyat/eksplozivt-na-teroristite-ot-ispaniya-e-sshchiyat-kato-ot-parizh-i-bryuksel-maykata-na-satanata_news537556.html", "text": "\n Испанската полиция е открила в предполагаемо свърталище на атентаторите от Барселона в Алканар (в къщата стана експлозия, която вероятно е случайна) следи от ацетонов трипероксид - взривно вещество, известно като \"майката на Сатаната\", пише в. \"Ел Паис” \n Същото вещество бе използвано при атаките в Брюксел и Париж, за които „Ислямска държава” също пое отговорност. То се отличава с лесно възпламеняване и голяма взривна сила, поради което е получило популярното си название. \n Фактът, че терористите от Барселона са го притежавали, показва, че групата е планирала още по-кръвопролитни нападения, но случайността е осуетила плановете им и те са избрали друг начин за атентат – газене на хора с превозни средства, уточнява \"Монитор\". \n", "date": "2017.08.19", "title": "Експлозивът на терористите от Испания е същият като от Париж и Брюксел – „майката на Сатаната”"}
{"url": "https://www.blitz.bg/svyat/dvama-ukrainski-voynitsi-dezertirali-v-donbas-zastrelvayki-pri-byagstvoto-mayor-i-rednik_news537495.html", "text": "Двама украински военнослужещи загинали от куршуми на дезертьори, които те се опитали да спрат, съобщил официалният представител на донецката милиция Андрей Марочко, цитиран от rusvesna.su.\nПо време на задържането на двамата войници от украинската 58-а бригада, самоволно напуснали частта си с оръжие, възникнала престрелка в района на селището Попасная. Опиталите се да ги спрат майор и редник били застреляни. \n  \nУкраинската военна прокуратура започнала следствие, бегълците са обявени за издирване. /  БЛИЦ \n", "date": "2017.08.19", "title": "Двама украински войници дезертирали в Донбас, застрелвайки при бягството майор и редник"}
{"url": "https://www.blitz.bg/svyat/aviatsiite-na-rusiya-i-na-siriya-zapochnali-da-izpolzvat-osvobodenata-ot-id-aviobaza-dzhirakh-iztochno-ot-alepo_news537529.html", "text": "Руските ВКС и сирийските ВВС започнали да използват освободената в края на май 2017 г. от „Тигрите” авиобаза Джирах в източната част на провинция Алепо, съобщи rusvesna.su. Тя беше под контрола на джихадистите в продължение на 4 г.\nИзползването на базата от вертолетите на съюзните авиации значително ще повиши оперативните им възможности и бойна мощ поради приближаването до районите на бойните действия – североизточната част на провинция Хама и южната на провинция Ракка. \n  \nСпътникови снимки попаднаха в арабски медии, на които се виждат бойни вертолети на пистата в Джирах. \n  Превод и редакция: БЛИЦ \n \n", "date": "2017.08.19", "title": "Авиациите на Русия и на Сирия започнали да използват освободената от ИД авиобаза Джирах източно от Алепо"}
