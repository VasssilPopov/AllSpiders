{"url": "https://www.blitz.bg/ikonomika/dobra-novina-zaetostta-prodlzhava-da-se-uvelichava-eto-kde-i-v-koi-sferi-nay-mnogo_news585630.html", "text": "Българските работодатели споделят положителни перспективи за наемане на служители за периода април-юни. Коригирана спрямо сезонните колебания, нетната прогноза за заетостта е +12% за второ поредно тримесечие. На въпроса „Как очаквате да се промени общата заетост във вашата компания през трите месеца до края на юни 2018 г. в сравнение с настоящото тримесечие?“ 16% от работодателите отчитат увеличение на нивата на заетост, 1% прогнозират намаление и 78% не очакват промяна. В сравнение със същия период на миналата година плановете за наемане на служители остават сравнително стабилни, сочат данните от изследване на Manpower, публикувани днес, пише „Марица“.     Два ключови сектора допринасят за тези положителни резултати - работодателите от секторите „Строителство“ и „Производство“ предвиждат най-силен пазар на труда с прогнози от +15%. Търсещите работа могат да очакват стабилно темпо на наемане и в сектор „Транспорт, складове и комуникации“, който показва значително подобрение от 11 процентни пункта в сравнение с предишното тримесечие, както и в сектор „Търговия на едро и дребно“ с прогноза от +11%.     Прогнози от +8% са отчетени в секторите „Земеделие, лов, горско стопанство и риболов“, „Минно дело“ и публичен и социален сектор. Работодателите от сектор „Финанси, застраховане, недвижими имоти и бизнес услуги“ също отчитат предпазлив оптимизъм за второто тримесечие с прогноза от +8%, въпреки че очакванията им значително намаляват спрямо предишното тримесечие и същия период на миналата година. Работодателите от сектор „Хотелиерство и ресторантьорство“ очакват най-слабия пазар на труда с прогноза от +2% - намаление с 6 процентни пункта в сравнение с предишното тримесечие.     На регионално ниво Варна очаква най-силен пазар на труда за второ поредно тримесечие, като работодателите отчитат прогноза от +14%. Предвиждат се умерени дейности за наемане на служители в три региона с прогнози от +10% – Бургас, Русе и София, докато работодателите в Пловдив очакват скромно увеличение на нивата на заетост, отчитайки прогноза от +7%.     В сравнение с първото тримесечие на 2018 г. плановете за наемане са по-слаби с 8 процентни пункта в Пловдив и намаляват със съответно 5 и 2 процентни пункта във Варна и София. Работодателите в Русе отчитат слабо подобрение от 2 процентни пункта, докато прогнозата за Бургас остава сравнително стабилна.     Очаква се нивата на заетост да се повишат през второто тримесечие на 2018 г. във всички четири по размер организации. Големите работодатели (>250 служители) прогнозират най-силния пазар на труда, отчитайки нетна прогноза за заетостта от +22%. Малките работодатели (10-49 служители) споделят предпазлив оптимизъм по отношение на намеренията си за наемане с прогноза от +9%, което е подобрение с 2 процентни пункта спрямо предишното тримесечие, докато прогнозата на средно големите компании (50-249 служители) е +7%.     Микропредприятията (   ", "date": "2018.03.13", "title": "Добра новина: Заетостта продължава да се увеличава – ето къде и в кои сфери най-много"}
{"url": "https://www.blitz.bg/obshtestvo/regioni/poreden-bivsh-tyutyunev-sklad-v-khaskovo-na-tezgyakha-tsenata-goni-1-milion_news585626.html", "text": "Още един бивш тютюнев склад се слага на тезгяха за продажба от частния съдебен изпълнител Захари Запрянов. Става дума за складовете в Хасково на бул. „България“ №4. В имота има общо 7 сгради с различна квадратура, съобщава haskovo.net. Началната продажна цена е 872 345.70 лв. с ДДС. Кандидатите трябва да подадат писмено предложение, а офертите ще бъдат отворени на 11 април от 10.30 часа в сградата на Районен съд Хасково.     Mиналата седмица Захари Запрянов обяви за продан и бившия тютюнев склад на ул. „Георги Кирков“. Имотите на „Хасково Табак“ се продават заради неплатени данъци към общината.    ", "date": "2018.03.13", "title": "Пореден бивш тютюнев склад в Хасково на тезгяха – цената гони 1 милион"}
{"url": "https://www.blitz.bg/intsidenti/katastrofi/tezhka-katastrofa-mezhdu-vratsa-i-mezdra-mertsedes-napravi-pirueti-po-shoseto-i-snimki_news585767.html", "text": "Тежка катастрофа е станала преди минути на международен път Е-79 между Враца и Мездра, съобщава BulNews.bg. Кола се е завъртяла на шосето след жесток удар в мантинелата. Лек автомобил \"Мерцедес E320\" се движел в посока Враца. Малко след Мездра друга кола тръгнала да го изпреварва и го засякла. 77-годишният Петър Симеонов навил рязко волана, за да избегне удар в другата кола, но се врязал в вляво в мантинелата.  След сблъсъка автомобилът се влачил по асфалта и се въртял повече от 50 метра, след което спрял в канавка. Брони, фарове и всякакви части от него се разпилели по цялото пътно платно и в канавките. В \"Мерцедес\"-а са пътували трима души от Ребърково и е цяло чудо, че са се разминали без наранявания. Линейка е отишла на мястото, за да ги прегледа, но не се наложило лекарите да оказват първа помощ.  Шофьорът на другия автомобил дори и не спрял, за да види дали пътниците са добре, а избягал.  В момента служители на областното пътно управление разчистват пътното платно от разпилените чаркове.  Има обаче и разлято гориво по асфалта. Най-вероятно ще се наложи екип на пожарната да измие шосето, за да не се поднесе някоя кола и да стане ново произшествие.", "date": "2018.03.13", "title": "Тежка катастрофа между Враца и Мездра: Мерцедес направи пируети по шосето и ... (СНИМКИ)"}
{"url": "https://www.blitz.bg/obshtestvo/intervyu/sheft-na-gospodarite-izbukhna-pred-blits-tryabva-da-ima-aresti-za-razkritiyata-ni-za-nap-mnogo-medii-se-napravikha-na-udareni_news585672.html", "text": "По разкритията, които направихме за далаверите на НАП, със сигурност трябва да има арести и трябва да хвърчат глави на най-високо ниво. Това е скандалът на годината. В същото време много медии се покриха и се направиха, че такъв скандал няма. Прави чест на Агенция БЛИЦ, че бе една от много малкото медии, които публикуваха статии по случая. Това заяви пред БЛИЦ продуцентът на \"Господари на ефира\" Джуди Халваджиян. Медията ни го потърси във връзка с гръмовните разкрития, които предаването направи по отношение на злоупотреби на данъчни и служители.   \"Много притеснително в случая е, че изтече информация от полицията или прокуратурата към лицата, които проверявахме. Ние бяхме уведомили компетентните органи, че ще правим такова разследване. В един момент се оказа, че тези, които проверяваме и които вършат афери, са били предупредени за нашите действия\", подчерта Халваджиян пред БЛИЦ и допълни: \"Това е нагледен урок. че от тук нататък ние трябва да действаме сами за нашите разследвания и да не уведомяваме институциите.  Ивайло КРАЧУНОВ, БЛИЦ", "date": "2018.03.13", "title": "Шефът на \"Господарите\" избухна пред БЛИЦ: Трябва да има арести за разкритията ни за НАП! Много медии се направиха на ударени"}
{"url": "https://www.blitz.bg/layfstayl/skorost/kolite-na-skalata-koraviyat-ekshn-geroy-ima-seriozen-problem-snimki_news585757.html", "text": "Със състояние $220 млн. Дуейн \"Скалата\" Джонсън може да си позволи общо взето всичко, което се движи на колела. Проблеми на бившия кечист и актуална холивудска звезда създава по-скоро внушителната му физика, заради която му се налага да откаже матовобялото Ferrari LaFerrari, което му предоставят продуцентите на сериала \"Играчи\" - актьорът просто не се побира в кокпита на суперхибрида, пише Факти бг.Очевидно в салона на Pagani Huayra има повече място, защото самоанецът някак успява да намести 196-те си сантиметра в седалката. Същото важи за McLaren 650S,... ... Lamborghini Aventador Roadster... ... и GTA Spano. Макар в \"Бързи и яростни\" да кара подобаващи на осанката му всъдеходи, в истинския живот Джонсън си пада по американски класики като това Camaro '69. За ежедневните си нужди Скалата все пак предпочита по-модерни автомобил като Porsche Panamera. Освен ако протоколът не повелява да се появи на някое официално събитие с нещо по-стилно като Rolls-Royce Wraith... и бермуди. Дуейн е посланик на Ford, което му гарантира достъп до най-ексклузивните модели на \"Синия овал\" като новото GT. По-подходящ за габаритите му обаче определено е този поръчков F-150 Raptor, който галено нарича \"Черната горила\". Актьорът е известен с това, че обича да прави подаръци. Очевидно татко му също се радва на тази негова черта, макар че ако синът ти е звезда от планетарен мащаб, би било логично да получиш нещо по-скъпичко от Ford Explorer. Скалата обаче не робува на марки. Тук подарява на братовчедка си Сарона нов Lexus RX.", "date": "2018.03.13", "title": "Колите на Скалата - коравият екшън герой има сериозен проблем (СНИМКИ)"}
{"url": "https://www.blitz.bg/layfstayl/shoubiznes/izpepelyavashcho-v-blits-mariya-se-pusna-po-prozrachna-pizhamka-pokaza-nastrkhnalo-zrno-i-golo-dupe-za-chudo-i-prikaz-snimki-18_news585725.html", "text": "Фолк фурията Мария влуди мрежата с изпепеляващи снимки на перфектното си тяло. Бившата на Гущеров постна 3 горещи снимки за добро утро в социалната мрежа \"Инстаграм\". На тях миньончето е по прозрачна пижамка, която не оставя почти нищо скрито за жадното мъжко око.  На една от снимките дори се вижда напращялото зърно на изпълнителката. Друг от фотосите показва перфектното й дупе, на които дори някои моделки биха завидели.  Към провокативните снимки има и текст, който гласи: \"Време е за ставане. И събличане на пижамата\". Под горещите фотоси моментално заваляха хиляди одобрителни коментари.       ", "date": "2018.03.13", "title": "Изпепеляващо в БЛИЦ: Мария се пусна по прозрачна пижамка, показа настръхнало зърно и голо дупе за чудо и приказ (СНИМКИ 18+)"}
{"url": "https://www.blitz.bg/kriminalni/nakazanie/terorist-na-detsa-podludi-institutsiite-prashchat-go-v-spetsialno-zavedenie-zashchoto-u-doma-nad-10-dushi-ne-mogat-da-go-kontrolirat_news585784.html", "text": "Петокласник беше настанен с решение на Районния съд в Козлодуй във възпитателно училище – интернат, заради серия от противообществени прояви и побои в училище. Предложението е постъпило от Местната комисия за борба срещу противообществените прояви на малолетни и непълнолетни /МКБППМН/, след като нито едно от другите пет възпитателни мерки, който са му били наложени не е дала резултат, пише Бул нюз бг. От събраните по делото доказателства е видно, че срещу малолетния В.М.П., до момента  са водени пет възпитателни дела, като всички са образувани през миналата година. По първите две от тях му е била наложена най-лека мярка – „Предупреждение”. След като тя не е дала никакъв резултат при третото дело вече е постановено „Задължение за участие в консултации и обучение”.  Петокласникът обаче не се е трогнал особено и продължил да буйства, като за това е бил поставен под възпитателен надзор, който също не е дал положителен резултат. Момчето не само не се е поправило, но и само от началото на годината има поне пет документирани побоя над свои съученици . От прокуратурата обобщават, че за периода от 12 януари до 20 декември междуведомствената комисия е била затрупана от сигнали за агресията на петокласника, като след проявите му има и кражби.  От делото става ясно още, че момчето живее с още десет души в една къща и никой не осъществява контрол над него. Майката и бащата са безработни, като издържат четирите си деца с помощи, а майката рови и в контейнерите за отпадъци. Установено е още, че петокласникът не ходи редовно на училище, като от началото на учебната година до момента има 146 неизвинени отсъствия. Само през месец декември миналата година има регистрирани два побоя над негови съученици, без да е предизвикан по някакъв начин. Освен това е заплашвал с нож ученици от класа си, като и деца, които не познава и с които няма взаимоотношения, като едно от тях дори страдало от онкологично заболяване. Въпреки всички предприети мерки, сред които разговори с родителите, срещи с педагогически съветник и пряко наблюдение в междучасията, агресията му продължила.  Пред съда В.М.П. обяснил арогантното си поведение с това, че няма приятели и всички в училище се заяждат с него, заради което ги бие. Майка му също оправдава действията на момчето с това, че не го приемали в училището и го обиждали, и е поискала от съда да му дадат последен шанс и да не го пращан в поправително училище.  И съдът, и всички ангажирани институции обаче са на мнение, че момчето живее в опасна среда, без родителски контрол и всички опити да му бъде въздействано по друг начин  са изчерпани и заради това е наложена крайната мярка –  настаняване във възпитателно училище – интернат.  Решението на съда не е окончателно и подлежи на обжалване. ", "date": "2018.03.13", "title": "Терорист на деца подлуди институциите, пращат го в специално заведение, защото у дома над 10 души не могат да го контролират"}
{"url": "https://www.blitz.bg/layfstayl/za-damite/sedem-neshcha-ot-garderoba-koito-ssipvat-zhenskoto-zdrave-i-tryabva-vednaga-da-bdat-izkhvrleni_news585788.html", "text": "Всеки ден носим дрехи, обувки или бельо, които изглеждат изключително красиви и удобни, но не знаем, че реално бавно, но постоянно увреждат здравето ни, посочва Дарик радио.Ето 7 неща, които е добре да се носят само при специални случаи: Бельо тип „Прашка“  Бельото тип „Прашка“ е любим на много дами, защото изглежда секси и е почти незабележимо и под по-прозрачни дрехи. Често обаче носенето на такъв тип бельо увеличава риска от генитални инфекции. В повечето случаи материята е синтетична, задържа влага и топлина, като по този начин създава идеална среда за вредни бактерии. Сутиен с повдигащ ефект  Сутиенът от този вид определено прави гърдите визуално по-големи и стегнати, но истината е, че забавя кръвообръщението, което от своя страна носи редица рискове. Преди да си купите такова бельо, уверете се, че е направено от качествен материал, а размерът е точно като за вас и не ви стяга прекалено. В никакъв случай не спете с този сутиен и не го носете повече от 12 часа дневно. Оформящо бельо  Стягащото бельо, което завоюва успешно своя територия в дамския гардероб, също крие опасности за здравето. То притиска силно стомаха, а вредните последици от това са киселини и отоци. Лекари твърдят, че честото носене на коригиращо бельо може да причини разширени вени и проблеми с гърба. Освен това кожата не може да „диша“ добре с такъв вид бельо, което може да доведе до раздразнения и обриви.   Тесни дънки  Носенето на прекалено тесни дънки и панталони може да доведе до отоци, разширени вени, храносмилателни проблеми, изтръпване на крайниците. Специалистите дори определят този вид дънки за съвременния корсет. В световен мащаб има случаи на тийнейджъри с деформирани кости на таза заради постоянното носене на много тесни дънки. Обувки с високи токчета  Честото носене на обувки с високи токчета може да бъде вредно, тъй като тежестта на тялото не се разпределя равномерно върху ходилата – главното натоварване се поема от пръстите. Това води до деформации на ходилото, в допълнение – болки в гърба. Голяма дамска чанта  Когато големите дамски чанти станаха модерни, много дами бяха доволни, защото събираха всичко, от което се нуждаеха. В резултат на това големите чанти се превърнаха в тежки торби, които повечето жени носеха на едно рамо. Главоболие, дискомфорт в рамото, гръбначни изкривявания, са само част от неприятните последици. По принцип чантата, която носите през целия ден с вас, не трябва да тежи повече от 10% от телесното ви тегло. Евтини бижута  Евтините бижута, които купувате за себе си и вашите деца, могат да съдържат опасни метали и химикали. Учени от САЩ тествали 99 бижута от 14 различни онлайн магазина. Анализът потвърждава наличието на арсеник, олово и живак в количества, които се считат за опасни за живота. В друго проучване изследователите установиха, че от 103 проби на евтини китайски бижута за бебета, 12% съдържат опасни количества токсични метали. Затова бъдете много внимателни при купуването на бижута.", "date": "2018.03.13", "title": "Седем неща от гардероба, които съсипват женското здраве и трябва веднага да бъдат изхвърлени"}
{"url": "https://www.blitz.bg/layfstayl/shoubiznes/plus-size-bukmeykrite-kazakha-koy-shche-specheli-evroviziya-2018-i-na-koe-myasto-shche-e-blgariya-grafikavideo_news585727.html", "text": "Европейските букмейкъри залагат, че Dj-ка от Израел Netta ще е тазгодишния победител в музикалния конкурс „Евровизия 2018“. При това се отбелязва, че размерът на потенциалната победителка се характеризира като Plus size. Песента й е Toy. Тя има феминистко послание.     Що се отнася до българското участие на тазгодишното издание на фестивала – „Bones“ (\"Кости\") -, то букмейкърите са на мнение, че Жана и компания ще достигнат до престижното четвърто място.  Песента е в изпълнение на петима артисти - Жана Бергендорф, Владимир Михайлов, Георги Симеонов-JJ, Джони Манюел и Трей Кембъл.  Букмейкърите поставят пред нас още Чехия и Естония, за които вокален потенциал ще разгърнат съответно Миколас Йосеф и Елина Начайева. Припомняме, че миналата година букмейкърите отредиха среброто на Кристиан Костов и познаха. Интересен факт е, че преди да стане ясно, че Equinox ще са българския претендент за победата, анализаторите бяха поставили страната ни на второ място.За дни популярността ни падна с няколко пункта.  Някои от феновете на най-значимото музикално състезание на Стария континент у нас негодуват, че чуждестранно жури е избрало кой да брани честта ни и че проектът е с „по-мрачно звучене“,  „Полуфинал 1 наистина е много по-силен, но много от песните се опитват да бъдат тъмни поп парчета и могат да загубят от този факт\", коментира фен на песенния форум. От друга страна, Bones се превърна в истински фаворит в YouTube канала на „Евровизия“.  Песента е на второ място по набиране на популярност, а потребители от другите страни-участници ни засипват със суперлативи. „Колко години още трябва да изгубим всички, за да разберем, че България наистина заслужава трофея със своите невероятни, модерни и качествени песни?!“, „България доказа, че обича и взима насериозно „Евровизия“ с последните си три страхотни представяния“ и „Ето защо чакахме толкова дълго. Думата шедьовър не е достатъчно точна, за да опише песента! Успех, България, но не ви е нужен, тъй като тази година сте с най-доброто парче“, са само част от мненията в платформата. Equinox ще мери сили с още 15 държави на първите полуфинали на 8 май.  Превод и редакция: БЛИЦ    ", "date": "2018.03.13", "title": "Plus size: Букмейкърите казаха кой ще спечели „Евровизия 2018“ и на кое място ще е България (ГРАФИКА/ВИДЕО)"}
{"url": "https://www.blitz.bg/obshtestvo/regioni/proletta-e-veche-tuk-prviyat-shchrkel-pristigna-vv-vrshets-snimka_news585779.html", "text": "Пролетта е на прага ни, а в Монтанско долетя и първият щъркел. Снимката на предвестника на пролетта е направена от радостна гражданка, пише BulNews.bg. Птицата е забелязана във Вършец. Местна жителка твърди, че щъркелът от понеделник вечерта вече обитава гнездото си. С появата си той е донесъл огромна радост на малки и големи, които не спират да снимат красивата птица.  Мъжкият щъркел се е настанил в старо гнездо, което е разположено на върха на комин на стара къща в квартал „Заножене“.  Дългоклюната птица вече е започнала да ремонт на жилището си. Очаква се до седмица да долети и женската му половинка.  Това обаче не е първият щъркел, забелязан в региона. Преди дни птицата долетяла в село Николово, а  ято от 50-ина щъркела кацна на градския стадион в Дунавци вчера.  Пристигането на предвестника на пролетта е надежда за добра, здрава и плодородна година. Поверието е, че ако видиш щъркела в полет, всичко през годината ще ти върви в полет. А ако щъркелът е кацнал, ще си сънлив и мързелив през идното лято.  Любопитно е и това, че в момента, в който видиш щъркел за първи път в годината, трябва да си пожелаеш нещо и то ще се сбъдне. Също така всеки, който е видял прелетната птица, трябва да закачи мартеничката си на плодно дръвче, за да бъде изобилна годината му. ", "date": "2018.03.13", "title": "Пролетта е вече тук! Първият щъркел пристигна във Вършец (СНИМКА)"}
{"url": "https://www.blitz.bg/layfstayl/shoubiznes/geri-doncheva-pokaza-natezhala-dupara-no-vdignete-li-pogleda-nagore-shche-se-okokorite-zaradi-snimka_news585660.html", "text": "Гери Дончева втрещи с огромна дупара. Изпълнителката, се фука с пищни задни части, точно като адашката си Гери — Никол. Откакто е във ваканция, моделката и тв водеща сериозно е зарязала диетите и е изваяла огромни задни части, пише Hotarena.net.Дончева обаче изобщо не се притеснява от формата на седалището си, а тъкмо напротив–не спира да се фука с него. Моделката си щракна дупарата и в специално селфи за социалните мрежи, за да може всеки да му се радва.  И въпреки критиките, че има целулит и е твърде закръглена отзад, водещата на „Карамел” признава, че харесва яката си дупара. И изобщо не й пука от коментарите, че е напълняла.    ", "date": "2018.03.13", "title": "Гери Дончева показа натежала дупара, но вдигнете ли погледа нагоре, ще се ококорите заради... (СНИМКА)"}
{"url": "https://www.blitz.bg/obshtestvo/intervyu/valentin-radev-gotvim-nay-golemite-promeni-v-mvr_news585592.html", "text": "В началото на февруари в парламента, след въпрос на бургаския депутат Димитър Стоянов, министърът на вътрешните работи Валентин Радев разкри, че се подготвя нов структурно-функционален модел на Министерството на вътрешните работи (МВР). След последния парламентарен контрол министърът коментира подготовката на реформата пред „Флагман“.- Г-н министър, преди няколко седмици казахте, че през март ще има „драфт“ на нов структурно-функционален модел на МВР, т.е. ще има реформа. Докъде сте стигнали?  - Направиха драфт, даже лично ми докладваха докъде са стигнали. Аз искам да го приемат с комисия и да видя докъде е стигнало. Това е само началото. Всъщност основната работа по този структурно-функционален модел трябва да приключи, както съм ги помолил, в средата на годината. Така говорихме със синдикатите в началото. Те се зарадваха – казаха „да, хубаво, не може на парче, не може за кратко време“. Голяма е системата, години наред не е реформирана системно, със системен анализ. И винаги е идвал някой министър или ново политическо ръководство, виждали са някакви недостатъци и са се опитвали да поправят нещата – примерно дадена дирекция, институт или някаква структура.     Ние се опитваме да погледнем глобално, има такива начини – учените ги знаят. Поглеждат отвън структурата – казват; ние вземаме мнението вътре – на колегите, защото и те са работили вътре. Казват ни те... След това Световната банка също има един анализ, който ни дават. И това ще стане - надявам се, много вярвам – до средата на годината. Т.е. - това е. Ако ме питате докъде е стигнало – сега ми дадоха драфта в началото. Има структура нарисувана. Обсъждаме я. Пуснали сме я между колегите по структурите на министерството, които трябва да си кажат мнението.     Като стане и това, ще обявим сега голяма обществена поръчка, където трябва да кандидатстват колективи и които да свършат тази – по-голямата работа. Всъщност да слезнат на функционално ниво. Защото сега структурно погледнаха – да, да, ама мен ме интересува и функционално. Има ли дублиращи се функции, примерно. Голяма ли е администрацията или е малка...    - Ще има обществена поръчка за такъв анализ?  - Да, да, ще бъде обявена обществена поръчка да направи тази дейност. Имало е преди години такава заявка.    - Кой може да извърши това?  - Предполагам, че това са научни колективи. Отново се обръщам към такива, които да  участват и да ни помогнат. Това е идеята.    - Но това ще забави процеса.  - Колкото го забави... но аз си мисля, че дедлайнът е средата на годината, когато вече следва да имаме някакъв отговор.    - С тази обществена поръчка...  - Да, знаете – обществени поръчки, обжалвания... Дано не се случи. Всеки в държавата това се моли, когато прави обществени поръчки. Но такава ни е държавата, така сме го измислили и може би е справедливо. Може да има обжалвания, но каквото и да има – да получим някакъв документ или изобщо такава система, да ни кажат какво да направим и ние ще го направим бързо. Но – да бъде огледано бавно, смислено, с участието, отново казвам, и на синдикати и на хората, които работят вътре, да чуем тяхното мнение. Защото това е голяма система, не може така да ги клатиме и да променяме нещата.    - А от драфта, който е изготвен към момента, какво излиза като промени?  - Не мога да ви казвам подробности, защото те сега го обсъждат. Ако кажа нещо, някой ще го чуе от мен и ще каже „това ли ще бъде“. Не, няма да бъде това – това е чернова буквално, която е дадена на структурите. Може от тях да го вземете, тече информация отвсякъде, не е тайна. Не бива аз да го казвам, защото не е завършено. Щом стане, ще го чуете.     -  Това ли ще е най-голямата реформа до момента в МВР?  - Най-голямата... какво значи голяма? Ние някакви реформи не идваме да правим, аз го казах в началото, ние се опитваме да подобрим; нещо, което е направено, да го продължим. Където виждаме слабости, да ги променим...    - Защото звучи доста мащабно.  - Да, да. Може и така да се каже – не съм се замислял дали е най-голямата. Вероятно може да е най-голямата и ако не е реформа, то - промени, които се налага да бъдат направени. И най-вече аз се надявам, че ще го направим така, като убедим хората, т.е. тези, които работят вътре всички – те да са съгласни. Т.е. те да виждат финала, защото то ще е дългосрочно.    - Никой не иска реформи отвътре, нали знаете?  - Съгласен съм, но няма начин тези, които са поставени на отговорни позиции, директори на дирекции и на отдели, те да не виждат перспективата. Ако те виждат, че това е добро за системата, да почват да убеждават и хората надолу.    - Оптимизация на персонала ще има ли?  - Със сигурност!    - Съкращаване или увеличаване?  - Добър въпрос – защото ме питат. Аз не съм сигурен дали няма да го увеличим. Виждате какви въпроси ми задават тука (в парламента – б.а.). Постоянно – МВР, доверие в МВР...    - Казват, че тук били много на глава от населението, може би най-много дори в Европа.  - Само си мисля, не съм сигурен каква е администрацията. Защото как да я преценя, нали трябва да се сравним примерно с друга система... Да видим как е в Унгария, как е в Чехия, как е в Австрия, как е в подобни държави. И като излезе целият анализ, а не само ние от Министерството на вътрешните работи какво мислим за себе си, тогава ще отсечем. Ще го обявим на обществеността – всички да знаят с повече полицаи ли сме на глава от населението, по-малко ли сме. Къде сме по-малко, в коя от системите – примерно в Гранична полиция или в Национална полиция, в ГДБОП.     Къде са по-малко, къде са повече. Както сега се борим да има повече полицаи във всяко населено място. Аз по едно време бях издал заповед по Нова година, да не се назначават никъде хора, условно казано, в администрацията или началници. Само тези, които са на първо ниво, за да направим това, което сме обещали. Сега това е премахнато, от Нова година започнахме да назначаваме, защото пък се задържа израстването на хората. Но това са малки стъпки, които чакат ето този модел, който ще бъде най-близко до истината. Не искаме да направим грешка.    ", "date": "2018.03.13", "title": "Валентин Радев: Готвим най-големите промени в МВР!"}
{"url": "https://www.blitz.bg/obshtestvo/regioni/bivshiyat-shef-na-nsbop-gen-kiril-radev-kaza-neshcho-mnogo-pritesnitelno-za-selata-i-politsaite_news585770.html", "text": "Има основание за провеждане на частната охранителна дейност и прилагане на Закона за охранителната дейност. Охранителната дейност по места се извършва изцяло от частни фирми. Това заяви бившият шеф на НСБОП ген. Кирил Радев за Закона за частната охранителна дейност в предаването \"Лице в лице\" по bTV. Припомняме, че според Закона за охранителната дейност кметовете ще могат да подписват договори с охранителни фирми, за да се борят с битовата престъпност. Вчера главният прокурор Сотир Цацаров и президентът Румен Радев сезираха Конституционния съд за разпоредби от закона.  \"Не съм човекът, който да даде оценка на думите на главния прокурор и президента. Трябва много добре да се изследва наложената практика и нейните празноти. Тези дупки се състоят именно в това, че МВР не извършва тези функции на охрана. В някой населени места са виждали полицаи само по филмите. Никой досега не е поставял въпроса за това\", добави Радев.  \"Според мен нещата опират до контрол, ако МВР си вършеше работата за охраняване на хората, нямаше да се стига до много престъпления. Парадоксът е, че се наливат пари, които отиват за заплати, а не за разширяване на служителите\", каза още той.  \"Частните охранители са около 100 000, а те не се използват рационално от полицията. Допустимо е по закон, дори и да ни контролират. Те са ни началници, нищо, че сме в частни фирми. Частните охранителни фирми нямат право на разследване, но могат да задържат хора, да използват палки и белезници. Наистина трябва да се опази живота и имуществото на хората\", коментира бившият шеф на НСБОП.  \"Дори да има полиция в селото, се оказва, че в момента няма полицейски патрул и е по-добре да има частен охранител, който да вземе мерки. Законът е положителен и защото ще излязат на светло охранителните фирми, които не работят по закон. Ако МВР стъпи здраво на работещите охранителни фирми ще има напредък\", завърши ген. Кирил Радев.   ", "date": "2018.03.13", "title": "Бившият шеф на НСБОП ген. Кирил Радев каза нещо много притеснително за селата и полицаите"}
{"url": "https://www.blitz.bg/obshtestvo/eu2018bg/ekaterina-zakharieva-s-lyubopitni-razkritiya-za-evropredsedatelstvoto_news585614.html", "text": "Румъния ще запази фокуса върху евроинтеграцията на Западните Балкани и през нейното европредседателство през 2019 година. Това заяви вицепремиерът и външен министър Екатерина Захариева, предава БНР. „Това означава, че дългосрочният външнополитически приоритет на България – стабилност, просперитет, сигурност на нашите съседи, ще продължи да бъде във фокуса на ЕС и по време на Румънското председателство. Има вече такива сигнали и от Хърватска, която е третата държава от следващото трио. Продължава се един период от около две години и половина на държави, които поемат ротационното председателство и които считат, че българският приоритет е изключително важен за целия ЕС. Това, което ме радва, е, че виждам ангажимент и фокус, очевидно осъзнато, че това трябва да бъде дългосрочно, не само по време на нашето трио. Надявам се, след обявяването на доклада на тема \"Разширяване\", което ще стане през април от страна на ЕК, и Съветът по общи въпроси през юни, след което започване на реални преговори за членство с Македония и Албания. По време на Австрийското председателство ще се подготвят самите документи, ще се проведе дебат по преговорните директиви. Те ще имат ключова роля. Със сигурност фокусът няма да е формален\", коментира вицепремиерът Захариева.  \"Това, че Косово не е припозната, не означава, че ние трябва да оставим там \"сиво петно на картата на Балканите\", каза още тя и добави, че диалогът между Белград и Прищина е много важен и за двете страни.  По думите на вицепремиера на тристранната среща България – Румъния – Гърция в Букурещ е имало дебат и по Дунавската стратегия. „България е много активна и има традиция – държавата, ако има дунавска страна, да бъде председател и на Комитета по Дунавската стратегия. Ние сме фокусирани върху туризъм и култура. Румънците също. Нашето намерение е да има връзка между Дунавската стратегия и регион и Черноморския регион. Румънците също считат това за важно и ще продължат. Те сериозно обмислят варианта – това да е техният приоритет на председателството“, каза още вицепремиерът Захариева.  Тя допълни, че на срещата България и Румъния са получили подкрепата на Гърция за Шенген, като е приета и декларация, в която ясно се декларират приоритетните проекти. ", "date": "2018.03.13", "title": "Екатерина Захариева с любопитни разкрития за европредседателството"}
{"url": "https://www.blitz.bg/politika/iliyana-yotova-obyasni-kak-e-reagiral-prezidentt-na-dumite-na-patriarkh-kiril-i-zashcho-s-desi-radeva-sa-se-poyavili-s-ednakvite-toaleti-na-priema-za-3-mart_news585599.html", "text": "Президентът отговори както трябва. Без да влиза в емоционални спирали. Смятам, че позицията на президента е достатъчно твърда и национално отговорна. Така коментира Илияна Йотова скандала с руския патриарх Кирил. \"Няма да влизам в конспиративни теории, всеки може да изразява каквото иска мнение. Важно е да отстояваме достойно позициите си\", добави тя.  \"Не смятам, че това е активно мероприятие на Кремъл срещу президенството. Приемам го като емоционална реакция във възможно най-неприемливата форма.  \"Дълбокият ми поклон пред руския патриарх е поклон и пред Българската православна църква\", каза тя.  \"Президентската институция няма да е толкова безгласна, както предишните 5 години. Поели сме ангажименти към хората и ще ги изпълняваме. В съглашение зад гърба на хората няма да влизаме\", коментира Йотова за отношенията между Радев и Борисов.  \"За мен е важно какво коментират хората. Мога да убедя всички, че съвпадението на тоалети на мен и госпожа Радева е абсолютно случайно. Поздравявам я все пак за добрия избор на дреха\", пошегува се Йотова относно еднаквите им облекла по време на приема при президента на 3-и март.    ", "date": "2018.03.13", "title": "Илияна Йотова обясни как е реагирал президентът на думите на патриарх Кирил и защо с Деси Радева са се появили с еднаквите тоалети на приема за 3 март"}
{"url": "https://www.blitz.bg/obshtestvo/rumen-petkov-se-vzmuti-ot-neshcho-absurdno_news585618.html", "text": "Частна охрана да пази населените места е абсурд. Така държавата обявява, че няма ангажимент към сигурността на хората, а кметовете ще решават как и кой да охраняват. Това каза заместник-председателят на ПП АБВ и бивш вътрешен министър Румен Петков в ефира на bTV.Според него така от една страна лъжем, че във всяко село ще има полицаи, излиза се от отговорност и се дава възможност да се въоръжава всеки, който иска да има сигурност. Той се възмути и от дадените подобни примери как се взимат по 5 лева от бедния жител на село за охрана. „От една страна държавата казва, че финансира МВР, но не отпуска допълнителни пари за заплати и оборудване, от друга страна не охранява населението“, отбеляза Петков.  „Хората не бива да се въоръжават“, категоричен бе той. Той коментира и желанието да се промени Закона за неизбежната отбрана. „Постоянното променяне на закона води до неприлагането му“. „Този шизофренен подход към гражданите не е добър. Още веднъж виждаме, че предизборните обещания не се спазват“, отбеляза Петков, визирайки обещанието да се осигури полицейско присъствие във всяко населено място. Румен Петков определи атмосферата в управляващата коалиция като отровена. „Този формат не е продуктивен. Той е заченат не в името на добруването на обществото, а в името на политическото присъствие във властта на Валери Симеонов. Когато това е на гърба на обществото, когато агресията е въпрос на личен просперитет, нищо добро не ни чака“. По повод скандала с руския патриарх Кирил, Петкова заяви: „Словото на патриарха беше непремерено. Мисля, че той е бил подведен. Изказването му е неадекватно. Не може никой да си позволява да говори по този начин в една държава. Това няма да повлияе на отношенията ни с Русия“.", "date": "2018.03.13", "title": "Румен Петков се възмути от нещо абсурдно"}
{"url": "https://www.blitz.bg/obshtestvo/lozan-panov-byaga-ot-nelovki-vprosi-za-zhena-mu-ne-iska-da-komentira-minaloto-y-na-cheren-lebed_news585654.html", "text": "Лозан Панов побягна тази сутрин във ВСС, след като чу журналистически въпрос как ще коментира данните, че съпругата му Елисавета Панова е била обект на разследване като извършител на престъпление по чл. 325 ал. 2 от Наказателния кодекс за хулиганство, придружено от съпротива срещу орган на властта, предава Канал 3.Панов спринтира по стълбите към Съвета, което вече се превърна в негов патент. По същия начин той бягаше и при въпросите за неподадената си декларация пред Сметната палата.   Случаят със съпругата на Панов е особено фрапантен предвид факта, че политици са знаели за ситуацията с Елисавета Панова. Доказателство за това са стенограмите на кръга АРГО, в които Христо Иванов, бивш правосъден министър, нарича Панова - \"Черен лебед\". Компрометиращите факти за г-жа Панова, бивша Ганева може да са били използвани за натиск над съдия номер 1. Особено смущаващо е, че Панов и сега мълчи по темата и не дава информация за миналото на своята съпруга, защо срещу нея е имало наказателно разследване, какви са резултатите от него, може ли това да влияе върху работата му, оказван ли е натиск върху него или върху неговата съпруга. ", "date": "2018.03.13", "title": "Лозан Панов бяга от неловки въпроси за жена му, не иска да коментира миналото й на Черен лебед"}
{"url": "https://www.blitz.bg/politika/radev-s-prvi-komentar-za-sreshchata-s-patriarkh-kiril-prizna-kakvo-mu-e-kazal-snimki_news585628.html", "text": "Ние посрещнахме руския патриарх Кирил, като духовен водач. Той избра да си тръгне като политик. Вярвам, че не е искал да сее разкол сред нас. Интересно е кой експлоатира тази тема и кой стои зад нея. Аз съм президент на всички българи. Като такъв ще работящ за подобряване на отношенията между България и Русия. Тази позиция изразих пред нашия патриарх и пред наши висши духовници. Няма да ставам заложник и ще работим за тези взаимоотношения. Така за първи път, откакто избухна скандалът, президентът Румен Радев коментира в Пловдив създалата се ситуация с руския патриарх Кирил. \"Предпочитам да запазя спомена за хилядите загинали на \"Шипка\". Става въпрос за публикуване от руска страна на срещата, но моите думи не бяха там. Става въпрос за политическа завера и вярвам, че негово светейшество патриарх Кирил е бил заблуден и въвлечен\", добави Радев.   Държавният глава коментира и скандалите около сделката с ЧЕЗ. Темата продължава да бъде актуална. \"Интересно е каква е схемата за финансиране на тази сделка и как тя получи политическа подкрепа, защото е ясно, че тя не може да се осъществи без такава. Трябва да знаем кой води преговорите от страна на държавата, защо страната ни трябва да има участие в сделката и от чие име води преговорите госпожа Върбакова. Аз попитах, но не получих отговор от службите по тези въпроси. Смятам, че е наложително да бъде свикан консултативен съвет, който да отговори на въпроса за енергийната сигурност на държавата. Консултативният съвет ще бъде свикан през втората половина на април\", каза още Радев   Относно това, че главният прокурор Сотир Цацаров е против това кметовете да могат да наемат частни охранителни фирми, държавният глава коментира следното: \"Всички сме чували за кметове, които превишават пълномощията си и се държат по този начин. Такъв кмет с частна охранителна фирма вече ще има феодална армия и това ще се плаща с парите от държавата. Не трябва да се позволяват тези неща и да се изземат функциите на държавата\", каза той.  Той беше в Пловдив, където посети 68-ма бригада специални сили. Радев бе посрещнат с военен ритуал, а в момента наблюдава въздушно десантна подготовка - демонстрация на способности от формирования на бригадата. Кристина ИВАНОВА, БЛИЦ", "date": "2018.03.13", "title": "Радев с първи коментар за срещата с патриарх Кирил, призна какво му е казал (СНИМКИ)"}
{"url": "https://www.blitz.bg/svyat/ruskata-kim-kardashyan-kachi-snimka-na-zadnitsata-si-fenove-izrignakha-fenomenalno_news585622.html", "text": "Моделката от руски произход Анастасия Квитко, която живее в САЩ и е известна в социалните мрежи като \"руската Ким Кардашян\", публикува на своята страница в Instagram нова провокативна снимка. На снимката момичето позира в гръб, показвайки достойнството си от кръста надолу. От тази гледна точка необичайните пропорции са ясно видими.  Потребителите в коментарите изразиха изненада и възхищение от нестандартната й и секси фигура.  \"Феноменално\", написа един от тях.          ", "date": "2018.03.13", "title": "Руската Ким Кардашян качи СНИМКА на задницата си, фенове изригнаха: \"Феноменално!\""}
{"url": "https://www.blitz.bg/layfstayl/v-kukhnyata-s-duet-pirin_news585657.html", "text": "Дует „Пирин“ е част от фолклорния каталог на музикална компания „Ара мюзик”. Зад артистичния псевдоним стоят двама млади, усмихнати и талантливи млади хора: Румен Иванов е роден през 1987г. Израства в самоковското село Бели Искър. В семейството му винаги на почит е била македонската песен. Радостина Димова е родена през 1990 г. в гр. Самоков. Започва да проявява интерес към музиката още в най-ранна детска възраст. Взима първите си уроци на 10-годишна възраст. Освен двойка на сцената, Радостина и Румен са двойка и в живота, като споделят и общото си хоби: разходки сред природата, като страст им е планината.  Продукти:   1 пакет кори за лазаня  Продукти за сос болонезе:   500 г кайма   800 г домати от консерва   1 глава кромид лук   1 морков  2-3 скилидки чесън  1 ч.ч. бяло вино   1 ч.л. босилек   1 ч.л. риган  1 ч.л. чубрица  черен пипер на вкус  сол на вкус  зехтин    Продукти за сос бешамел:  500 мл. прясно мляко  2 с.л. брашно   2 с.л. краве масло  150 г кашкавал  сол и черен пипер на вкус     Начин на приготвяне:   Първо пригответе соса болонезе. Нарежете на ситно лука и моркова и ги запържете в 2-3 с.л. зехтин. Добавете и счукания чесън. Като омекнат, прибавете каймата и разбърквайте непрекъснато, докато се задуши и стане на трохи. Доматите почистете от люспите и нарежете на ситно. Изсипете доматите и виното към каймата. Подправете със сол, черен пипер, риган, чубрица и босилек. Оставете сосът да къкри на бавен огън около 40 минути. Идва ред и на соса бешамел.   В дълбок съд запържете брашното в разтопеното масло. След това на тънка струя и при непрекъснато бъркане добавете прясното мляко. Оставете соса да къкри на бавен огън, докато се сгъсти. Овкусете със сол и черен пипер. В намазана тава сложете един ред кори за лазаня, отгоре бешамелов сос и сос болонезе и отново кори, редувайте, докато се свършат продуктите, като завършвате с корите и залейте лазанята със сос бешамел. Изпечете я във фурна, загрята на 180 градуса за около 40 минути. Малко преди да е готова, я поръсете обилно с настърган кашкавал. Върнете я обратно във фурната, докато хване хрупкава коричка. Продукти:  6 бр. патладжани  500 г кайма   сол   черен пипер  4 с.л. ориз   1 глава лук  1 морков   2 домата  100 г кашкавал   олио  Начин на приготвяне:   Разрязвате патладжана на две (по дължина), посолявате го хубаво и го оставяте за 30 минути. След което го измивате добре. Вътрешността на патладжаните внимателно се изрязва, а самите те се пускат за кратко във вряща подсолена вода – 2-3 минути. Нарязвате лука и моркова на дребно. В дълбок тиган с малко мазнина, леко запържвате или задушавате последователно лука и моркова, добавяте каймата и ориза, както и нарязаната вътрешност на патладжана. Овкусявате със сол и черен пипер. Може и други подправки като чубрица например. Нареждате патладжаните в тавичка, която е предварително намазана с олио. Пълните ги с плънката и слагате в предварително загрята фурна. Когато видите, че ястието е почти готово, наръсвате обилно с настърган кашкавал и слагате колелца домат. След като е готово, може да го украсите с пресен магданоз. Продукти:   1кг. пилешко месо   450 г броколи   400 мл. течна сметана   2 с.л. масло   1 с.л. брашно   1 ч.ч. зеленчуков бульон   черен пипер   сол на вкус   риган   мащерка     Начин на приготвяне:   Сложете тенджера с вода на котлона и сложете вътре 3-4 супени лъжици сол. След като водата заври, добавете зеленчуците за 6-7 минути и ги извадете. Изсипете ги в гевгир и ги изплакнете обилно под чешмата със студена вода. Нарежете месото на дребни късчета и го запържете за 5 мин. в дълбок тиган, в който сте загрели добре маслото. Добавете бульона, разбърквайте добре, докато заври. Щом заври, добавете и сметаната и подправките. В малко вода добавете 1 супена лъжица брашно, разбъркайте добре и добавете към ястието в тигана. Бъркайте, докато сосът започне да се сгъстява. Когато се сгъсти, добавете зеленчуците и разбъркайте добре. Вече готовото ястие може да поднесете и като поръсите малко магданоз. Продукти:  20 бр. печурки  50 г кашкавал  100 г извара  50 г кисело мляко  1/2 връзка магданоз  1/2 връзка копър  черен пипер  масло    Начин на приготвяне:  Гъбите се измиват и се отстраняват пънчетата. В купа се смесват киселото мляко и изварата, прибавя се черен пипер, магданоз и копър. Сместа се разбърква, напълват се гъбите и се настъргва кашкавал отгоре, като върху всяка печурка слагаме по едно малко парче масло. Подреждат се в тавичка, на дъното на която се налива малко вода. Пече се в предварително загрята фурна 35-40 минути на 200 С. Продукти:   2 пак. бисквити тип Закуска (Какао, Ванилия)   1л.прясно мляко   2 пакета пудинг(какао, ванилия)   5-6 с.л. захар    Начин на приготвяне:   Натрошавате какаовите бисквити във формата на тортата. Приготвяте ваниловия пудинг според указанията на опаковката. Когато се сгъсти, го махате от котлона и докато е още горещ, го изсипвате върху натрошените бисквити, като хубаво ги разбърквате, за да може да попият от крема. След това повтаряте всичко това с ваниловите бисквити и какаовия пудинг. Когато е готова, тортата се слага за 2 часа в хладилника, за да изстине и да се стегне. Може да декорирате с шоколадови перли, кокосови стърготини или друго по избор.                      ", "date": "2018.03.13", "title": "В кухнята с дует „Пирин“"}
{"url": "https://www.blitz.bg/stsena/grtskata-legenda-despina-vandi-s-grandiozen-revansh-za-fenovete-si-v-sofiya-snimki_news585625.html", "text": "Гръцката легенда Деспина Ванди изнесе концерт в зала 1 на Националния дворец на културата, информира „Булфото“. Певицата се реваншира с грандиозно шоу за отложената среща със своите почитатели на 29 септември миналата година. Поп дивата изпълни най-големите си хитове от началото на кариерата си до днес.    ", "date": "2018.03.13", "title": "Гръцката легенда Деспина Ванди с грандиозен „реванш“ за феновете си в София (СНИМКИ)"}
{"url": "https://www.blitz.bg/svyat/19-godishna-spi-s-bashchata-na-gadzheto-si-izpya-si-vsichko-v-neta_news585690.html", "text": "19-годишно момиче от шест месеца спи с 56-годишния баща на бившето си гадже. Тя описва подробно случващото се в американската социална мрежа Reddit, съобщава „Дейли Мейл“. Младата жена се описва като горда собственичка на внушителен бюст и атлетично телосложение. След като се разделила с гаджето си, с когото излизала 2 години, тя случайно срещнала баща му в кварталната бакалия, където завързали разговор. Който бързо прераснал във връзка.     „Бившият ми и аз излизахме близо две години, но скъсахме миналото лято, защото тръгнахме в различни колежи. Натъкнах се на баща му в багазина през септември. Шеговито му напомних за времената, когато ни хвана със сина му да правим секс. Подразних го, казвайки му, че част от мен тайно си е пожелала той да беше останал, а той призна, че си е мислел същото нещо. 20 минути по-късно бях в къщата му“, пише анонимната девойка в рубриката „Питай ме всичко“.        Тя разказва и за въпросния инцидент със сина. Двамата били в басейна на къщата, когато бащата решил да прави барбекю и отишъл до магазина за покупки. Тогава младежите решили да се възползват от отсъстивието му и да се промъкнат в къщата, за да се отдадат на удоволствието. За техен ужас, бащата се върнал само 20 минути по-късно, защото бил забравил портфейла си, и ги хванах по средата на акта.     Девойката веднага скочила и си тръгнала, оставяйки младежа сам да се оправя с конфузната ситуация.     Момичето, подвизаващо се с никнейм “Badexgf19” („лоша бивша приятелка 19“) споделя, че засега се вижда с 56-годишния мъж само за секс няколко пъти седмично. Той бил вдовец от няколко години, а синът му нямал идея какви ги вършат с приятелката му.     Палавата бивша не смята, че новият ѝ любовник е споделил на някого за отношенията им и че някой изобщо знае за аферата.     „Това да не е връзка тип „сладко татенце“? Той харчи ли пари за теб?“, пита я потребител в мрежата.     Момичето отговаря, че той не харчи купища пари по нея, но често я води на вечеря и ѝ подарява секси бельо. Дори ѝ подарил няколко огърлици за Коледа и рождения ѝ ден. Превод и редакция: БЛИЦ ", "date": "2018.03.13", "title": "19-годишна спи с бащата на гаджето си – изпя си всичко в нета"}
{"url": "https://www.blitz.bg/obshtestvo/ekskluzivno-v-blits-bomba-ss-zaksnitel-vv-vlastta-khaost-s-nadziratelite-stava-neudrzhim_news585730.html", "text": "Хаосът с протестите на надзирателите цъка като бомба със закъснител, която може да удари правителството в сърцето, научи БЛИЦ от свои източници в местата за лишаване от свобода. През последните дни и седмици надзирателите на няколко пъти излязоха на протести и открито се обявиха за оставката на Цецка Цачева.  От своя страна правосъдната министърка не успя адекватно да тушира създалото се напрежение и пробва да успокои страстите с 5% увеличаване на заплатите.  Тъмничарите, обаче са категорични, че искат възнагражденията им да са справедливи и да бъдат повишени с 20%, както тези на колегите им от МВР.   Докато страстите бушуват Главна дирекция Изпълнение на наказанията продължава да е в безтегловност заради нежеланието на Цачева да постави сериозен човек на отговорния пост.  Правителството е в опасност от нова порция протести и всяване на напрежение и то в разгара на домакинството на България на Европейското председателство.  Очаква се и в този случай премиерът Бойко Борисов да се намеси решително, за да могат затворите да имат стабилно ръководство, което да се справи със сложната ситуация. ", "date": "2018.03.13", "title": "Ексклузивно в БЛИЦ! Бомба със закъснител във властта! Хаосът с надзирателите става неудържим!"}
{"url": "https://www.blitz.bg/svyat/edrogrdata-semenovich-si-pipa-koteto-po-seksi-noshchnitsa-i-dava-iskren-svet-km-zhenite-snimka-18_news585635.html", "text": "Руската певица Анна Семенович се смята за една от най-сексапилните представителки на руския шоубизнес. Веднага след като знаменитостта публикува своите снимки в социалните мрежи, те незабавно получават хиляди харесвания. Така се случи и сега, когато Семенович се показа на абонатите си със секси нощница, провокираща горещи мъжки фантазии. Това пише EG.RU. \"Истинската жена трябва да бъде различна, на ски - спортна, на работа - умна, а у дома - нежна и секси\", пише Семенович.  На свой ред феновете реагираха на новата й снимка по два начина. Някои се възхищават на невероятната фигура на Семенович. Други, напротив, я обсъдиха за крайно разголената визия. Превод: БЛИЦ    ", "date": "2018.03.13", "title": "Едрогърдата Семенович си пипа котето по секси нощница и дава искрен съвет към жените (СНИМКА 18+)"}
{"url": "https://www.blitz.bg/obshtestvo/ivan-garelov-potna-v-skrb-zagubi-mnogo-skp-za-nego-chovek_news585621.html", "text": "Иван Гарелов призна, че е загубил много скъп за него човек. Журналистът обяви в социалната мрежа, че от този свят си е отишъл д-р Ахмед Мелиджи. Гарелов добавя, че той е човекът, който е довел палестинецът в България. Ето какво точно пише той:  БЛИЦ припомня, че още през 2005 г. осиновеният от Гарелов  .    ", "date": "2018.03.13", "title": "Иван Гарелов потъна в скръб, загуби много скъп за него човек"}
{"url": "https://www.blitz.bg/layfstayl/ptuvane/ekspert-s-vazhno-preduprezhdenie-km-vsichki-shofori_news585636.html", "text": "Водачите да не прибързват със смяната на зимните гуми, въпреки високите температури от последните дни. Това каза пред „Фокус“ експертът по пътна безопасност и бивш директор на КАТ Алекси Стратиев. Той уточни, че при  трайно положителни температури е добре зимните гуми да се сменят с летни,  но прогнозите  не сочат скорошно настъпване дълготрайно на топло време.  „Правилото за смяна на зимните с летни гуми е когато  средната температура за денонощието да е над 7 градуса . По прогнозите на синоптицит е температурите в края на месеца ще са под 7 градуса , така че има условия  да се продължи ползването на зимни гуми . Няма задължение да се кара само със зимни гуми, водачите  могат и с летни, стига те да са с грайфер над 4 мм.  Всеки водач индивидуално трябва да прецени, но  прогнозите не са добри за края на месеца, така че нека да си останат със зимни гуми “, коментира Стратиев.  Той добави, ч е тази седмица се провежда операция по отношение на ползването на каски за мотористите и колани на водачите на автомобили , както и за детски обезопасителни столчета. Акцията ще продължи до 18-ти март.  Според експерта  все още културата на българските шофьори е на ниско ниво . Той призова водачите за контрол над скоростта на пътя. По думите му основните причини за инциденти при мотористите са както несъобразената скорост, така и предприемането на рискови маневри на пътя. ", "date": "2018.03.13", "title": "Експерт с важно предупреждение към всички шофьори!"}
{"url": "https://www.blitz.bg/svyat/bashchata-na-bela-i-dzhidzhi-khadid-sdi-modelkata-obvinila-go-v-iznasilvane-nareche-ya-patologichna-lzhkinya_news585640.html", "text": "Мохамед Хадид предприема ответни мерки срещу моделката Миранда Ви, която заяви, че била изнасилена от него. Той смята да я съди за оклеветяване, съобщава tmz.com. По-рано в Инстаграм Ви се оплака, че била сексуално нападната от основателя на модната компания “Guess” Пол Марчано, която я „подал“ на Хадид. Тя твърди, че той организирал бизнес среща, но на нея се оказали само тя и Хадид, който я изнасилил в апартамент.     69-годишният баща на моделките Джиджи и Бела Хадид твърди, че двамата имали среща, на която 23-годишната Ви присъствала по свое съгласие. Според него, обаче, тя участвала в заговор за изнудване и взела 8000 долара от свои съучастници, за да прави секс с Хадид и след това да му заведе иск за пари.     Твърди се още, че Ви била принудена да подпише договор за конфиденциалност, след като заплашила, че публично ще разгласи случилото се. Хадид заяви, че това е откровена лъжа. Той нарече моделката „патологична лъжкиня“.     Хадид ще я съди за оклеветяване, умишлено причиняване на емоционални щети и изнудване. Превод и редакция: БЛИЦ ", "date": "2018.03.13", "title": "Бащата на Бела и Джиджи Хадид съди моделката, обвинила го в изнасилване, нарече я „патологична лъжкиня“"}
{"url": "https://www.blitz.bg/layfstayl/shoubiznes/pomnite-li-goreshchoto-matse-koeto-partnira-na-patrik-sueyzi-v-mrsni-tantsi-dnes-e-neuznavaemo-snimki_news585644.html", "text": "Три десетилетия след като изигра култовата роля на Бейби в любимия на поколения филм „Мръсни танци“, актрисата Дженифър Грей е неузнаваема. От появите й на червения килим е повече от видно, че няма и следа от стеснителното момиче, а на негово място се е появила уверена и сияеща жена. Дженифър Грей е родена на 26 март 1960 г. в Ню Йорк в семейство на актриса и певица. Съвсем естествено тръгва по пътя на родителите си – в училище изучава актьорско майсторство и танци.     Ролята на Франсис Хаусман – Бейби във филма „Мръсни танци“ я нарежда сред големите звезди на киното. Там тя си партнира с Патрик Суейзи, с когото си партнира три години по-рано във филма „Червена зора“, съобщава Дарик.        Известно е, че Дженифър трудно склонила да приеме ролята в „Мръсни танци“, защото смятала, че се работи трудно със Суейзи – той винаги я поучавал и й давал непоискани съвети. От друга страна, актьорът недоволстват от екранната си половинка, намирайки я капризна.     В крайна сметка филмът се превръща в любим за милиони киномани по света, а Дженифър Грей е номинирана за „Златен глобус“ за най-добра актриса. След снимките, актрисата предприема решаваща стъпка – подлага се на ринопластика. Променяйки формата на носа си става още по-привлекателна, но феновете й смятат, че по този начин загубила индивидуалността си.     За личния й живот не се знае много – таблоиди твърдят, че през 1989 г. е имала връзка с Джони Деп. През 2001 г. актрисата се врече във вечна вярност на актьора и режисьора Кларк Грег, с когото имат дъщеря – Сара.     Дженифър Грей е преминала и през голямо житейско изпитание – през 2010 г. е диагностицирана с рак на щитовидната жлеза, но успява да пребори коварното заболяване.     По отношение на кариерата й, след култовата роля в „Мръсни танци“ следват малки роли в няколко филми и сериали. Участва в риалити предаването „Dancing With the Stars“, което печели.     Една от последните ѝ публично появи беше по време на премиерата на „Черната пантера“ в Лос Анджелис.    ", "date": "2018.03.13", "title": "Помните ли горещото маце, което партнира на Патрик Суейзи в „Мръсни танци“? Днес е неузнаваемо (СНИМКИ)"}
{"url": "https://www.blitz.bg/layfstayl/shoubiznes/sashchisa-efira-ivan-laskin-sravni-nikol-stankulova-s-kakadu-s-bukli-i-poiska-da-se-vrne-v-kazarmata_news585613.html", "text": "Ходя на лов все още, но не пия животни. На 48 години се чувствам като на толкова. Това заяви пред Никол Станкулова в рубриката \"Денят на...\", коментирайки рождения си ден. Актьорът не пропусна да се похвали, че на неговата дата бил роден и Осама бин Ладен \"Няма да празнувам тази година. Принципно се събираме една обособена група\" призна той.  \"Сега съм се отдал на обикновени неща. Седя на стол, занимавам се с химикалка. Пиша вече сценарии за комикси и софт порно филми\", пошегува се Ласкин.  \"С Александра имаме много проекти. Тя е играе много, аз не ходя на премиерите й. Не ми се ходи на театър\", каза той и оприличи Никол Станкулова на какаду с букли. Двамата припомниха тяхно заяждане в \"Черешката на тортата\" преди време, при което артистът е оприличил синоптичката на папагал  \"Ако можех да се върна назад, бих искал да съм втора година в казармата\", призна Ласкин ", "date": "2018.03.13", "title": "Сащиса ефира: Иван Ласкин сравни Никол Станкулова с какаду с букли и поиска да се върне в казармата"}
{"url": "https://www.blitz.bg/obshtestvo/regioni/izgorya-bivsha-detska-gradina-v-burgas-v-nay-apetitnata-chast-na-morskata-gradina-snimki_news585674.html", "text": "Бившата детска градина „Златна рибка”, която изгоря в ранния следобед вчера, е напълно неизползваема вече. Покривът и вътрешната част на изоставената постройка са напълно изгорели, пише Burgasinfo. Жители на района коментират, че често вътре са забелязвали клошари, като дори специално са заключвали оградата, за да не могат да влизат вътре. Те посочиха, че земята, върху която се намира дървената конструкция, е частна, a за собственик се спряга бивш кандидат-кмет.     Според местните пустеещата детска градина се намира на едно от най-апетитните места в централната част на Морската градина, точно срещу хотел „Приморец”, а районът е напълно благоустроен.    ", "date": "2018.03.13", "title": "Изгоря бивша детска градина в Бургас – в най-апетитната част на Морската градина (СНИМКИ)"}
{"url": "https://www.blitz.bg/lyubopitno/tova-e-idealnata-polovinka-za-vsyaka-zodiya_news585607.html", "text": "Има хора, които сякаш наистина са родени един за друг. Често се оказва, че зодиакалните им знаци имат пръст в това и този факт не е никак случаен, предава \"Дарик\". Звездите знаят как да свършат работата си и рано или късно ни срещат с човека, подходящ за нас. Независимо дали вече сте с любовта на живота си или все още я търсите, няма да навреди, ако разберете коя зодия е най-съвместима с вашата.  Вижте кои са най-съвместимите зодии в любовта:  Ако сте Овен, вашата идеална половинка е от зодия Водолей. Между вас има спонтанно и  фатално привличане .  Вашата идеална половинка е от зодия Дева. И двамата обръщате внимание на малките неща.  Идеалната половинка за вас е от зодия Козирог. Чувствате се изключително  комфортно , когато сте заедно.  Вашата идеална половинка е от зодия Риби. Оставете  луди влюбени  за цял живот.  Лъвовете са в най-хармонични отношения със зодия Везни. Супер  стилна двойка , която може да постигне всичко заедно.  Идеалната половинка за Девите е от зодия Телец. И двамата обичате  спокойствието и уюта .  За Везните идеалната половинка е от зодия Лъв. Обичате да посрещате трудностите заедно и винаги се подкрепяте.  В любовта вие сте най-съвместими с зодия Стрелец. Обичате хубави начин на живот и се глезите взаимно.  Стрелците ще намерят идеалната си половинка в зодия Скорпион. Заедно няма да скучаете никога, приключенски души сте.  Идеалната половинка за Козирозите е от зодия Близнаци.  Доверието  е на първо място в тази идилична връзка.  Водолей и Овен са най-съвместими в любовните отношения. Страстта никога няма да си отиде от вашата бурна връзка.  Вашата идеална половинка е от зодия Рак. Можете да разчитате за абсолютно всичко един на друг и се познавате отлично. ", "date": "2018.03.13", "title": "Това е идеалната половинка за всяка зодия!"}
{"url": "https://www.blitz.bg/layfstayl/khoroskop/astrologt-ivelina-pencheva-predupredi-tezhk-den-e-izlizat-nechisti-dukhove_news585584.html", "text": "28-ят слънчев ден е време за тайнствата на Земята. Това е тежък ден, когато от Земята могат да излязат нечисти духове, пише астрологът Ивелина Пенчева в хороскопа си за bulgaria.utre.bg. Това е ден за алхимия, за откриване на тайни, за споменаване душите на починалите, добавя тя.  „По усещанията на тялото днес може да се съди за състоянието на човешката душа. Според слънчевия календар, ако човек усеща някаква тежест, това е нормално и даже е хубаво, но ако усеща лекота, подем на силите, това не е добре и може да свидетелства за вселяване в човека на бесове (тъмни сили). Наблюдавайте себе си“, съветва астрологът.  „Ако днес имате прилив на сили и ви върви във всичко, това е лош знак и означава, че ви изкушават злите сили и нещо не правите както трябва. Това е ден на битка със злото. Откажете се от всички важни дела! Да не се започва нищо ново“, предупреждава тя.  „Усещането за тежест и мръсотия в тялото в този ден е нормално. Хубаво е да изчистите всичко наоколо – жилището, тялото, Душата, да се борите с паразитите и други злини. Денят е свързан с промяна на името. Добре е да се заемете с приготвяне на билкови настойки и лекарства, но те не трябва да се ползват сега. Проявете внимание и загриженост към близките си! С благодарност приемайте всяка помощ“, съветва Ивелина Пенчева.  „Това е ден за отработване на негативната карма, за решение на минали проблеми. Добре е за уединение. Полезно е да се медитира, да се четат мантри“, добавя тя.  „В никакъв случай не се поддавайте на провокации и отбягвайте изкушенията и съблазните през деня! Не се препоръчва да се осквернява земята (чрез плюене, храчене, секнене, хвърляне на отпадъци), но може да се работи с нея. Не трябва да се желае злото на никого. Да не се убиват животни! Не трябва да се пролива кръв и да се осквернява въздухът! Не се препоръчва да се гълтат таблетки в големи количества и да се започва сериозно лечение“, предупреждава астрологът.  „По възможност да се отложат и операциите! Не е добре да се разболеете в този ден. Неблагоприятно е да се пуска кръв, да режете от косите си, да се бръснете, да боледувате. Дори сексуалните контакти са неблагоприятни“, добавя тя.  „На приготвянето на храната е нужно да се отдели специално внимание. Приложете разделно хранене! Да не се яде това, което съдържа кръв! Добре е да се опече пресен хляб. Може да пийнете алкохол, за предпочитане вино, но в малки количества и то във втората половина на деня“, съветва Ивелина Пенчева.  „Цветовете, които можете да използвате в облеклото, са черен, тъмно-син и кафяв. Да се избягват жълто, червено и оранжево! Жените, които в този ден са неразположени и болните хора трябва да носят защитни цветове, например сиво“, добавя тя. ", "date": "2018.03.13", "title": "Астрологът Ивелина Пенчева предупреди: Тежък ден е, излизат нечисти духове!"}
{"url": "https://www.blitz.bg/svyat/mzh-prodade-bbreka-si-za-da-vdigne-prikazna-svatba-no-mesets-sled-tova-umrya_news585569.html", "text": "Жител от Лвовска област в Украйна почина само месец след сватбата, заради която се сдобил с 15 000 долара от чужбина. Както съобщават украинските медии, причината за смъртта и придобиването на голямата сума за кратко време е тази, че 20-годишният мъж нелегално е продал собствения си бъбрек. Преди да отиде в чужбина, младият мъж казал, че иска да организира красива сватба за любимата си. Но истинският източник на спечелената сума пари била разкрита едва след смъртта му. Роднини открили белег по тялото на починалия на мястото на отстранения бъбрек.  Отбелязва се, че не е възможно да се определи точно къде и кой е отстранил бъбрека.  Подобен случай на търговия със собствените им органи беше възпрепятстван от украинските органи на реда. На летище Бориспол в Киен, те задържали двама жители на Тернопол по пътя им към Коста Рика, за да продават бъбреците си там за сумата от 10 хиляди долара. По този начин те възнамерявали да решат финансовите си проблеми и да изплатят заемите си, казват от полицията.  Сега психолозите работят с млади хора. А задържаният заедно с тях престъпник, който ги е убедил да го извършат, е заплашен от съдебна присъда.  Превод и редакция: БЛИЦ", "date": "2018.03.13", "title": "Мъж продаде бъбрека си, за да вдигне приказна сватба, но месец след това умря"}
{"url": "https://www.blitz.bg/svyat/ochevidets-se-nakhvrli-s-chuk-spryamo-shofor-koyto-smachka-nyakolko-koli-i-iskashe-da-izbyaga-snimkivideo_news585571.html", "text": "Видео показва шокиращия момент, в който свидетел на инцидент на пътя изважда чук и започва да удря по прозорците на джип Нисан, докато шофьорът се опитва да напусне мястото, където е ударил няколко коли. Инцидентът е станал в Маями преди ден, съобщава \"Дейли Мейл\". Клип, направен от очевидец показва целия хаос и драматичност на ситуацията.   Видеото започва с последиците от действията на явно неадекватния шофьор, който преминал преди това на червена светлина на светофара и помлял автомобилите. След това виждаме как той започва да маневрира, за да изчезне от мястото. Няколко души слизат от колите си и се опитват да му попречат да се измъкне. Тогава и един от тях вади от автомобила си голям чук и започва да удря по нисана. В крайна сметка шофьорът, предизвикал инцидента, е заловен от полицията малко по-късно като според информацията е изглеждал така сякаш е бил приел наркотици.  Избягалият шофьор се оказал 25-годишният Максуел Лагутенко. Предявени са му няколко обвинения от съда като гаранцията, която е трябвало да заплати, за да не остане в ареста е била 6 хил. долара.  Съобщава се, че никой не е пострадал при инцидента в Маями. Превод и редакция: БЛИЦ     ", "date": "2018.03.13", "title": "Очевидец се нахвърли с чук спрямо шофьор, който смачка няколко коли и искаше да избяга (СНИМКИ/ВИДЕО)"}
{"url": "https://www.blitz.bg/svyat/ruskata-andzhelina-dzholi-pokori-mrezhata-ss-snimka-na-razkoshniya-si-byust_news585575.html", "text": "Популярната в социалните мрежи руска моделка Галинка Миргаева, известна освен с приликите си с актрисата Анджелина Джоли, също и с подобна на Кардашиян визия, публикува снимка, върху която демонстрира привлекателните си гърди. За кратко време селфито на красавицата се превърна в истински хит в мрежата  - 12 часа след публикуването му, то е харесано от хиляди потребители. Фенове изразяват възхищението си и пишат комплименти на няколко езика.  Насладете се и на тези снимки на зашеметяващата моделка: Превод и редакция: БЛИЦ    ", "date": "2018.03.13", "title": "Руската Анджелина Джоли покори мрежата със СНИМКА на разкошния си бюст"}
{"url": "https://www.blitz.bg/svyat/ssed-pogubi-zhivota-na-uchitelka-sled-kato-gledal-s-chasove-porno-snimki_news585578.html", "text": "Британец, който вдъхновен от порнофилми и под влиянието на наркотици уби учителка, бе осъден на доживотен затвор. Съдът постанови за Люсиан Синч от лондонския район Кройдън минимален период от 20 години зад решетките преди да може да иска преразглеждане на присъдата, съобщава \"Мирър\". 34-годишният Стинч бил възхитен от 36-годишната си съседка Флорина Пастин, която той убил с чук и я залял с вряща вода. След това мъжът нападнал 25-годишния си племенник и близначката му, с които живеел заедно.  Синч, който е управител на хотел в Кройдън, години наред ухажвал Флорина, изпращайки й любовни послания и картички с думите \"На най-красивото създание във Вселената\". Мъжът дори поканил учителката на среща, но тя не се съгласила. Впоследствие той успял да инсталира скрита камера в банята, за да наблюдава Флорина. Полицията е открила снимки и видеоклипове.  Също така, престъпникът е имал садомазо наклонности и проблеми с алкохола. В нощта преди убийството той смесва голямо количество сайдер с кокаин и след това в продължение на шест часа гледа порно, в което жените били измъчвани, изнасилвани и убивани. На сутринта Синч взел чука и нападнал Флорина. Няколко минути преди това написал на шефа си: \"Здравейте, не идвайте днес, за да ме вземете, имам работа тази сутрин. Ще дойда по-късно.\"  Племенниците, след като чули викове, се опитали да го спрат, но убиецът започнал да нанася удари и върху тях. След това скрил оръжието си, преоблякъл се за работа и отишъл в хотела, сякаш нищо не се е случило.  Флорина починала два дни след нападението. Лекарите открили 18 разкъсни рани на главата си и множество фрактури на черепа, както и подуване на бедрата и слабините.  \"Чувствах ярост, сякаш ми беше направила нещо, сякаш бяхме се карали отново, както се е случвало преди. Аз просто минах покрай нея и тя ме попита дали всичко е наред с мен. И аз изпаднах в бяс\", разказал убиецът. Превод и редакция: БЛИЦ    ", "date": "2018.03.13", "title": "Съсед погуби живота на учителка след като гледал с часове порно (СНИМКИ)"}
{"url": "https://www.blitz.bg/obshtestvo/kakvi-sa-magicheskite-svoystva-na-zlatoto_news585580.html", "text": "Златото освен като бижу може да се използва и за привличане на късмет и за лекуване на болести. Златото защитава собственика си от зли мисли и уроки. Ако не чувствате достатъчно вътрешна сила, редовно сменяйте златните си накити, тъй като е възможно някой от тях да забавя прогреса на личността ви. Златото укротява емоциите на човек и го прави по-уравновесен и спокоен, като той по-трудно се поддава на гняв. То помага да бъдете независими от настроенията си, да взимате решения на ниво разум, а не на ниво емоции. Хората, които лесно се изнервят, е добре да носят златни верижки с медальони, така че медальонът да се допира до върха на слънчевия сплит. Това ще им подейства успокояващо, а и ще нормализира кръвното им налягане.  Масивният златен пръстен с печат, без нито един скъпоценен камък за украса, дарява собственика си с власт над хората, прилича късмета и парите. Това бижу отваря погледа на притежателя му за най-добрите възможности и го дарява с решителност да рискува. Такъв пръстен е подходящ за активни хора, които се борят за интересите си, той само ще засили тези техни качества.  Златните обеци без камъни, емайл и допълнения от други метали помагат на жената да открие истинската си същност, да се отърси от комплексите си и от чуждото влияние. Тези обеци ще направят жената разкрепостена и свободна при избора на собствените си решения. Всяка дама ще получи повече увереност в себе си с такива бижута, изведнъж ще се появят много нови обожатели.  Златните обеци са мощен талисман, който помага при първа любовна среща с нов мъж или при интервю за работа. Златните гривни не трябва да бъдат носени от хора, които се страхуват да бъдат емоционално зависими от някого, както и от хора, които лесно се поддават на чужди вредни влияния. За тях златната гривна се превръща в окови, които негативно влияят върху живота им.  Ако искате да неутрализирате влиянието на златната гривна, избирайте такава със скъпоценни камъни или допълнителни украси от други метали. Но в чистия си вид златната гривна е перфектният помощник за хора с творческа професия, тъй като ще ги вдъхнови за създаването на истински шедьоври.  Смята се, че златото има лечебни свойства. Ако държите около една минута златно бижу в устата си, зъбоболът ви ще намалее. Срещу зъбобол помага и ако пуснете бижу от чисто злато в малко вода и след половин час го извадите, а с водата изплаквате устата си на всеки десет минути.   Източник: sanovnik.bg ", "date": "2018.03.13", "title": "Какви са магическите свойства на златото"}
{"url": "https://www.blitz.bg/svyat/unikalno-printirat-kshcha-za-edno-denonoshchie-eto-kolko-struva-video_news585583.html", "text": "Над 1 милиард души по света са без подслон, което прави проблема глобален. Той обаче може да бъде решен според нова компания, която се намира в град Остин, щата Тексас. Тя е измислила притиране на къщи, което хем е бързо, хем – евтино. Предложението на ICON се реализира за едно денонощие и струва 10 000 USD, но от компанията обещават, че ще успеят да оптимизират цената до 4000 USD. Едноетажната къща, която получава собственикът, е с разгъната застроена площ от 75 кв.м.  Първите принтирани имоти ще се появят през 2019 г. в Eл Caлвaдop. Там се очаква да бъдат построени 100 къщи. Дотогава единият от авторите на идеята – Джeйcън Бaлapд, ще живее в нея, за да може да отчете минусите и своевременно те да бъдат отстранени. В къщата, която е от цимент, е предвидено да има хол, спалня, баня и веранда.     Източник: fakti.bg ", "date": "2018.03.13", "title": "Уникално: Принтират къща за едно денонощие, ето колко струва (ВИДЕО)"}
{"url": "https://www.blitz.bg/na-tozi-den/chudno-ime-cherpi-dnes-pochitame-mchenik-borel-se-s-vsichki-sili-sreshchu-razvrata_news585591.html", "text": "Църквата почита паметта на Св. мъченик Александър презвитер и Пренасяне мощите на св. Патриарх Никифор Цариградски. Свети Александър се прославил като мъченик по време на едно от езическите гонения срещу християните.Сред тъмата на езическото нечестие той просиял като светозарна звезда със своето благочестие. Това гонение било започнато от Максимиан Галерий, зет на император Диоклетиан и негов наследник от 305 до 315 година.  Гонението започнало при Диоклетиан през 303 година. Изобличавайки безумието на идолослужителите и проповядвайки християнската вяра, той обърнал към Христа и кръстил много езичници в град Пидна (несъщесвуващ днес град, намиращ се в римската провинция Македония при Термиакския залив). С тези свои действия предизвикал срещу себе си гнева на идолопоклонниците. Те ненавиждали неговото дръзновение и не можели да понесат силата на боговдъхновените му слова, затова го нападнали и завързали, след което го подложили на жестоки и безпощадни мъчения.  С тях искали да го принудят да принесе жертви на идолите, но като по никакъв начин не успели да го склонят към това, го осъдили да бъде посечен с меч. С благодарствена молитва към Бога светият мъченик склонил главата си под меча и така предал святата си душа в ръцете на Господа. Кратко животоописание на Св. Никифор, патриарх Цариградски ­страдал за св. икони.  Починал на заточение в 828 година ­ на тоя ден се възпоменава пренасяне мощите му ­ 846 година. (За него ­ на 2 юни). † Траянополский епископ Иларион, Пространен православен месецослов, изд. Тавор. Свети Никифор отначало бил сановник при двора на императрица Ирина и още като мирянин умело защитавал почитането на светите икони на VII Вселенски събор. Tой с всички сили се борел срещу разврата и свободните нрави, които се били разпространили в столицата.  В царуването на император Никифор, в 806 година, той бил възведен на патриаршеския престол и управлявал Църквата 9 години, след което бил заточен на остров Проконис. Починал на 2 юни 828 година, като до самата си смърт не престанал чрез своите писания да свидетелства за истината и да изобличава иконоборците. Паметта му се празнува на 2 юни.   Имен ден празнува – Никифор.", "date": "2018.03.13", "title": "Чудно име черпи днес! Почитаме мъченик, борел се с всички сили срещу разврата!"}
{"url": "https://www.blitz.bg/obshtestvo/regioni/poker-milionert-kostadin-kapchin-izchezna-misteriozno-v-blagoevgrad-shushukat-che_news585619.html", "text": "Повече от месец след като спечели над 700 000 долара от онлайн турнир на покер бившият председател на „Пирин СС“ Костадин Капчин е неоткриваем. Никой не го е виждал, седмици след печалбата, шушукат благоевградчани, пише struma.com. Константин направи големият удар в началото на февруари, след като завърши на второ място в турнира и спечели колосалната сума, от наградния фонд, възлизащ на 10 млн. долара. Още на следващия ден благоевградчанинът се покри и дори смени личния си телефон, за да не го безпокоят, след като за една нощ се превърна в милионер.     Запознати с онлайн игрите на покер коментират, че има вероятност зад Капчин да стои друг мощен играч, който да използва никнейма на Косьо. Фактът, че Капчин се покри и това, че никой не е го е виждал в града вече месец, обаче подкрепя напълно тезата, че именно фенът на „Пирин“ е спечели огромната сума пари.     Според градските легенди, към Капчин са отправяни заплахи, да си откупи спокойствие при определена сума пари. Това може да е и причината Капчин да е напуснал пределите на страната.     Жители на града го призовават да се обади и да каже къде е, за да се „успокоят“, че е добре.    ", "date": "2018.03.13", "title": "Покер милионерът Костадин Капчин изчезна мистериозно! В Благоевград шушукат, че..."}
{"url": "https://www.blitz.bg/obshtestvo/regioni/13-godishnata-denka-khukna-da-se-zheni-za-lyubimiya-si-vrnakha-ya-s-politsiya_news585647.html", "text": "13-годишно момиче вдигна на крак родителите си и полицията снощи. Денка от петричкото село Кавракирово не се прибрала у дома с часове и майка и сезирала органите на реда. След издирване момичето е открито в дома на 17-годишния Валентин в Петрич, който е задържан.     Младите се обичали и искали да се женят, така обяснили пред полицаите, а Денка не искала да се прибере у дома. На Валентин е разпоредено да не се доближава до момичето.    ", "date": "2018.03.13", "title": "13-годишната Денка хукна да се жени за любимия си, върнаха я с полиция"}
{"url": "https://www.blitz.bg/obshtestvo/zrelishchni-snimki-i-video-prezidentt-radev-izumi-komandosite-v-plovdiv-s-atletichno-izplnenie-v-kostyum-na-visilkata-snimkivideo_news585666.html", "text": "Президентът Румен Радев демонстрира супер физическа форма. Пред военните в Пловдив държавният глава направи коремно набиране на лост. Спонтанната реакция на Радев изуми присъстващите и обра аплодисментите им.   След приеменато на строя, Радев даде брифинг по актуални за държавата теми и изгледа демонстрацията на военните. Те показаха пред президента и върховен главнокомандващ на армията ни - освобождаване на заложници от автобус, тренировка за скок с парашут и бойни техники.  Кристина ИВАНОВА, БЛИЦ Оператор: Любомир БАКЪРДЖИЕВ, БЛИЦ", "date": "2018.03.13", "title": "Зрелищни СНИМКИ и ВИДЕО: Президентът Радев изуми командосите в Пловдив с атлетично изпълнение в костюм на висилката (СНИМКИ/ВИДЕО)"}
{"url": "https://www.blitz.bg/obshtestvo/stolitsa/stroyat-novi-uchilishcha-i-detski-gradini-v-sofiya_news585662.html", "text": "Предстои да бъдат построени поне четири нови училища в София, обяви кметът Йорданка Фандъкова. Тя добави, че четири нови детски градини вече са построени и ще бъдат скоро открити в кварталите \"Драгалевци\", \"Младост\", \"Люлин\" и \"Красно село\", съобщава БНР. Фандъкова е възложила на главния архитект да подбере проекти за новите училища и да бъдат намерени подходящи терени.     Ще се строят и още осем нови детски градини в кварталите \"Витоша\", \"Павлово\", \"Княжево\", \"Красно село\", \"Подуяне\", \"Дружба\",\"Кръстова вада\", където вече се строи, и \"Манастирски ливади\".    ", "date": "2018.03.13", "title": "Строят нови училища и детски градини в София"}
{"url": "https://www.blitz.bg/obshtestvo/romt-kharislav-s-poredno-prestplenie-po-strashen-e-i-ot-plkha_news585661.html", "text": "Бруталният рецидивист Харислав Т. e извършил ново престъпление. Това стана ясно броени часове, след като Бургаският районен прокурор Димитринка Црънкова поиска постоянното му задържане, пише \"Флагман\". Незнайно защо обаче държавният обвинител не направи това още в петък, тъй като 19-годишният циганин има по-богато криминално досие и от Жоро Плъха. Той бе прибран за 72 часа в ареста едва вчера.  Харислав бе арестуван от полицията в петък след поредната кражба. По време на задържането смуглият индивид оказва яростна съпротива – бута, блъска и заплашва полицаите.  Той е прибран зад решетките, но само за 24 часа, защото прокурор Црънкова решава, че няма нужда да иска удължаване на мярката му, въпреки че бургазлията е регистриран като извършител на 17 престъпления.  Опасният циганин е сгащен от полицията и за кражба, извършена преди седмица. Почеркът на престъплението е идентичен. Харислав атакува дома на възрастен и беззащитен човек. 80-годишният бургазлия няма как да окаже каквато и да е съпротива, но разпознава крадеца и сигнализира в полицията. Ромът прави самопризнания и връща откраднатата вещ – микровълнова печка. ", "date": "2018.03.13", "title": "Ромът Харислав с поредно престъпление, по-страшен е и от Плъха"}
{"url": "https://www.blitz.bg/obshtestvo/vasheto-tyalo-vladee-tezi-12-tayni-i-neobiknoveni-sposobnosti_news585566.html", "text": "Мислите си, че познавате своето тяло отлично? Дори и да е така, то все пак крие своите тайни и необикновени способности, за чието съществуване дори не сте подозирали. Така например в следващите редове ще ви представим 12 трика, които могат да ви помогнат да намалите болката, дискомфорта, да избегнете главоболия и други усещания или просто да облекчите някои физически проблеми, с които се налага да се справяте всеки ден! 1. Искате да имате супер слух?  Обърнете лявото си ухо към човека, който говори. Дясното е по-добро в слушането на активно говорене, а ухото, с което да постигнете супер слух зависи от това, което се опитвате да се чуете. 2. Очите разбират, когато ви е студено  Ако изпаднете в хипотермия, кръвоносните съдове в очите ви се свиват в опит да се пести енергия. При това положение можете да ослепеете временно. 3. Спете на лявата си страна и ще облекчите киселините в стомаха без лекарства  Множество проучвания показват, че ако искате да имате по-малко киселни в стомаха, трябва да спите на лявата си страна. Причината? Хранопроводът и стомахът са свързани под ъгъл. Ако лежите на дясната си страна, стомахът ще бъде на по-висока позиция от хранопровода, което позволява на киселина от стомаха ви да се върне в гърлото ви. Когато лежите на лявата страна, гравитацията ще си свърши работата и стомахът ви ще бъде на по-ниско ниво. 4. Можем да сменяме кожата си като змия.  Кожата изсъхва лесно с времето, особено тази на краката.  Има продукти, които безопасно премахват горния слой на кожата от краката, така че да имате нова и свежа кожа. Лосионът поправя щетите по горния слой на кожата ви. 5. Храносмилателната система може да ви даде супер сила.  Ако сте в бедствено положение и се нуждаете от доза сила, за да спасите живота си или живота на друг човек, нервната ви система ви дава тласък от адреналин.  В резултат на това сърдечната честота се ускорява, вашето дишане се учестява, вашите зеници се разширяват и храносмилателната система се изключва. Тялото ви прави това, така че всички мускули да могат да се съкращават с невероятна сила. Храносмилателната ви система не изключва за твърде дълго, но това ви дава супер сила. 6. Вашето тяло може да предсказва времето.  Много хора могат да почувстват кога ще вали, изпитвайки болки в ставите. Когато се задава буря, налягането в атмосферата спада и флуидът в ставата може да създаде налягане. Болката често продължава, докато бурята отмине и налягането в атмосферата не се върне към нормалното. Много от страдащите от мигрена могат да усетят, когато температурата ще се промени драстично. Когато температурата драстично намалява или увеличава, това може да предизвика химически дисбаланс в мозъка, като освобождаването на серотонин. Което е една от основните причини за мигрена. 7. Вашите зеници могат да покажат истинските ви чувства.  Вашите зеници се увеличават, когато видите някой, към когото изпитвате любовни чувства. Когато видите някой, в който сте влюбени, това се отразява на симпатиковата нервна система, а когато е засегната тази област, вашите зеници се разширяват. 8. Ако ви предстои да чувствате болка, като тази от поставяне на инжекция, просто кашляйте лекичко – това ще намали болката.  Причината, поради която е така е, че кашлицата намалява болковите сигнали към мозъка, което ви кара да чувствате по-малко от нея. 9. Много хора чувстват често носа си задръстен.  Един трик, който тялото ви може да се направи, за да изчистите вашите носни канали е да натиснете езика срещу небцето си и да натиснете пръста си върху пространството между веждите.  Това прави костта на носа да се движи напред и назад, което ще разхлаби носните канали и изчисти синусите в рамките на около 20 секунди. 10. Използване на лед за зъбобол звучи като нормално средство.  Но вие трябва да търкате леденото кубче върху областта между палеца и показалеца си – това ще облекчи болката в зъба.  Причината, поради която това работи се дължи на невронната пътека, която е във формата „V“ и се намира между палеца и показалеца ви.  А горното предотвратява болката да отиде към лицето ви. 11. Когато човек се изплаши, сърцето му започва да бие много бързо.  Духайки върху палеца си, вие може да успокоите учестеното сърцебиене.  Причината, поради която това е така е, че там има нерв, който контролира сърдечния ритъм, а той от своя страна се контролира от дишането. 12. Вашето обоняние действа като машина на времето ,  тъй като тази част от мозъка, която е отговорна за помирисването се намира на същото място като частта от мозъка, която е отговорна за паметта и емоциите.  Ето защо, когато помиришем нещо от нашето минало, ние автоматично мислим за спомен, който е свързан с този аромат.  Източник: obekti.bg ", "date": "2018.03.13", "title": "Вашето тяло владее тези 12 тайни и необикновени способности"}
{"url": "https://www.blitz.bg/lyubopitno/mlada-produtsentka-ss-svoite-proekti-zasyaga-edni-ot-nay-znachimite-temi-za-blgarite-snimkivideo_news585678.html", "text": "Певицата Гергана Димитрова - Белонога и независимият продуцент Красимира Дамянова се събират отново. След хита им „Sunbeams“, те ще работят по втория им съвместен проект „The way“, който застава зад каузата – “Да спрем войната на пътя”. Музиката в „The way“ е съчетание на мистични фолклорни мотиви с вълшебен бийт и е по-кратката версия на вече съществуващата песен на Белонога - „Пътят на Стойна“. Видеоклипът на „The way“ ще разказва историята на излязла от пътя кола, в която ще има и дете. Той цели да накара зрителите да се замислят за всички невинни жертви на пътя и най-вече за най-малките засегнати - децата. Кадрите ще са красиво и деликатно поднесени без да се преминава етическата граница. Така посланието на клипа лесно ще стига до всички без да предизвиква отрицателни емоции или подобни негативни състояния. Музиката на този пореден шедьовър на българския фолклор е авторска, на Белонога. Тя е поднесена различно и със съвременен бийт - EthnoCinematic.        Идеята за видеоклипа и заставането зад каузата е на режисьора и продуцент Красимира Дамянова. Тя е млад човек, който решава да учи и да се развива в България, подемайки такива сериозни теми. Въпреки че е студент в НАТФИЗ, тя вече има музикален хит зад гърба си – „Sunbeams“, който създава вдъхновена от музиката на Белонога. Главната идея на проекта бе да разпространи българския фолклор сред младото поколение на страната. Изглежда, че целта е изпълнена, тъй като от представянето му пред аудиторията през месец до ноември до момента, продуктът е постоянно в топ 5, а в повечето случаи оглавява класации.         \"Забелязвам, че има голям резултат, тъй като и малки деца се заслушват и харесват песента. Искаме да достигнем до най-малките и да ги накараме те самите да поискат да се върнат към корените си. Белонога изнася безброй концерти извън рамките на България... време е и ние да започнем да чуваме българската музика\", споделя Красимира пред БЛИЦ.   Самата тя предпочита да обхваща сериозни социални теми, важни за обществото. Участвала е в проекти, свързани с Доброволческа кухня в ж.к. Дружба, защитено жилище в казанлъшко село и друг проект, свързан с хората с увреждания.   Новият музикален етно проект има за цел да обедини всички най-големи застрахователни компании в България, за да се включат към каузата. Припознавайки проекта, застрахователите определено могат да помогнат да се ограничи войната на пътя, тъй като това е от голямо значение и за тях самите.      Красимира сподели още, че се приканват застрахователите, но без особен успех, тъй като към момента има само две компании, включили се в инициативата и подкрепата е малка.  \"Самата балада е тежка - снежна приказка в една гора. Макар че има голям проблем, ние сме го разказали по красив начин\", казва още продуцентката. Тя сподели, че смъртта на нейна близка приятелка, която починала в катастрофа, провокирало новия проект. \"Клипът бе готов, още преди да знаем коя ще е песента\", добавя тя.  Проектът „The way“ е подкрепен от фондация „Георги Янакиев“. През целия си живот Георги Янакиев е работил в името на спорта и безопасността на движението. Неговото дело се превърна в идеология на неговия син Георги Янакиев младши, който заедно със Стефка Костадинова, Евка Развигорова, Крум Дончев и Витан Андреев основаха тази Фондация. Нейната цел е да се намалят жертвите по пътищата, както и безопасността на моторните спортове.", "date": "2018.03.13", "title": "Млада продуцентка със своите проекти засяга едни от най-значимите теми за българите (СНИМКИ/ВИДЕО)"}
{"url": "https://www.blitz.bg/layfstayl/shoubiznes/topnumerolozhka-shashardisa-vsichki-plevneliev-i-desi-banova-shche-imat-bebe-a-rachkov-i-mariya-ignatova_news584821.html", "text": "Милена Иванова-ЕА е известен нумеролог, Шамбола лечител, сертифициран ангелски терапевт, фънг шуй експерт и специалист по личностно развитие. Потърсихме я в името й на специалист, който да изготви ексклузивни нумерологични прогнози за едни от най-влиятелните български звезди от сферата на политиката, спорта, музиката и телевизията. Ексклузивно за „ШОУ“ тя разчете какво вещае съдбата за Лили Иванова, Григор Димитров, Слави Трифонов, Бойко Борисов, Румен Радев, Росен Плевнелиев и Деси Банова, както и за други популярни личности от шоубизнеса. Блестяща година! 2018 г. е предназначена за Григор да постигне задължително целите си. Годишната му нумерологична карта е с път на живота 5, което показва една много активна, социална година, в която  нещата трябва да бъдат направени и постигнати.  Геометричната фигура е стрелка към 3, с четири кармични комбинации от числа, което очертава годината му в четири направления. Много пътувания, социални дейности, дом и семейство, но най-важното от всичко е, че има много силен аспект за развитие и успех в работата, с постигане на желаното и мечтата. През цялата година Гришо ще знае какво прави и как да го направи. Най-силните му аспекти  са в началото и средата на годината. Първите месеци от годината дават възможност за  добър начален старт с отлични възможности за победа, чиято рамка очертава годината с комбинация 1-2-3 или специфика 6. Това за него ще е година за уреждане на дом, семейство, усилване на любовта и увеличаване на богатството (финансовите приходи). Идеална година, предназначена за развитие и оправяне на нещата. Започва я активно с натоварване, пълен напред и завършва с умора и натрупано напрежение. Най-добри шансове с двоен успех и възможност за развитие. Август и септември са най-слабите му месеци. Възможност за женитба - март, май, юли, декември.  През 2018 г. Слави Трифонов ще е в 3-а. Предстои му една година, в която трябва задължително да следва късмета си и шансовете, които му предоставя съдбата и да внимава да не ги изпусне. Аспектът ще му позволи да сбъдне своя мечта, лесно и леко да преминава през изпитанията, да намира необходимите му възможности. Започва годината активно със самостоятелно взети решения и разрешаване на семейни въпроси. Всичко ще прави сам и сам ще определя случващото се. През втората част на годината - от юли месец нататък, настъпват промени и ще се налага да прави уговорки или да се договаря за работа. Завършва годината с грижи и натоварване. Възможно е да има изпитание в здравословен план, свързано с болести на половата система, ДНК, репродуктивната система, паметта. Важно за годината е да не се съобразява с чужди прищевки, да не се опитва да планира нещата, защото ще му излязат криви сметките. Трябва да следва случващото се, без да прави планове. Най-добър и силен месец - май. Няма добри аспекти и предпоставки за женитба.  2018-а е година за започване на нов етап от живота на Ани. Годишната й нумерологична карта е с път на живота 1, което означава, че събитията ще я провокират да активира свободната си  воля и сама да определи възгледите си, какво би искала да й се случва от тук нататък в рамките на девет години. Важна година, в която ще иска да си научи урока и да тръгне по нов път. Предопределението й е за нови начинания, намиране на собствени ценности и любов към себе си. Възможна е промяна в средата и навлизане на много нови хора, важни хора, които ще изиграят важна роля в живота й. Аспектите през годината се редуват - силни, слаби, активни, пасивни, но като цяло годината е добра. Най-силни месеци: март, декември с възможности за добра работа, пътувания, запознанства, нови предложения, любов, емоции, победа. Всичко се случва в система. Най-слаб месец - май.  Предстои година девятка за Венета.  Година, предназначена за много работа, в която ще успее да се наложи, да довърши започнати неща и да извоюва победа. Характерът на годината й ще е свързан с изпитания и съревнования, които ще й помогнат да изработи по-добра философия на живота си и да се научи да приема края. Ще получи резултати за дългогодишни полагани усилия, но интелигентността й ще бъде подложена на изпитания, за това трябва да я използва на максимум. Година, в която Венета ще е силна и във форма. Дребните трудности, които ще преодолява, ще изискват консервативни решения. Засилват се аспекти, свързани със забавления, цели, идеализъм. Годината й е много добра за спорт, шоубизнес, творчество, изкуство, учение. Ще има обществена подкрепа в сферата на работа и любов. Има аспект за забременяване, но само ако иска.  Предстои период за оправяне на отношения и справяне с проблемите за Мария. Годината й ще е ориентирана материално, а самата тя ще се наложи да понася градивна критика. Ще бележи нов етап в живота, мислене, виждане и разсъждения по нов начин, търсене на забавления и опитване на нови начинания, които досега не е правила. Не й е година за брак или съвместно съжителство. По-скоро акцентът ще е върху емоциите, как се чувства и има ли взаимност във взаимоотношенията. Пасивна година, в която не всичко ще се случва с динамиката и бързината, с която й се иска. Юни месец е критичен за чувствата, емоциите и любовтта. Ново сериозно запознанство с цел съвместно съжителство, не се очертава. В трудните моменти ще получи помощ от важни хора.  Година за другите! Бележи развитие, съдържа надежди и резултати за актьора. 2018 г. ще учи Рачков да приема помощ и съвет, да взима и за себе си, да общува по-добре и да оправя отношенията си с хората. Годината е предназначена, за да е в полза повече на другите, отколкото за него, и животът му през нея ще се определя от това, какво другите искат от него. Свободната му воля няма да има израз и ще му се наложи да се съобразява с предоставените му условия. В работата ще стартира обединено, нещо, за което е мечтал. В личен план ще му е трудно. Ще се наложи да приеме нещо, което го измъчва, защото няма накъде. Годината ще му е ефективна, с възможност за ново любовно запознаство през март, май и декември.  През 2018-а дългогодишните усилия на певицата завършват. Най-вероятно ще приключи отношения в личен или бизнес план. Възможно е да прекрати партньорства и договори. Годишният период й е материалистичен, подходящ за конкретни действия, внимание върху започнатото и свършеното.  Годишната нумерологична карта е тройка, която ще подпомага по-лесно и бързо случващото се. Ще се намират шансове и разрешения на въпросите. Този период ще й донесе желание да търси мир и хармония със себе си и ще усили вътрешните сили и магнетизъм. Година, в която всичко ще се случва на място, от дома или за дома. Пътуванията и движението са ограничени. Най-слаби месеци: март, май, в които може да има спад в енергията и се препоръчва билкова терапия, най-позитивен – април.  Тази година Лили има здравословни изпитания, свързани с паметта. Може да почне да забравя и да й е трудно да помни. Възможни са и гинекологични проблеми и интервенции.  Предстои активна и хармонична година за двойката, предназначена за много публични и социални изяви, гости, пътувания, официално узаконяване на връзката, любов, споделяне на общи интереси, пазаруване и дела, свързани с институции. Годината им е подходяща за раждане на деца и сключване на брак или официално предложение с пръстен. Създаване или купуване на собствен дом. Деси е в лична година две, което означава, че ще е отдадена изцяло на друг човек, семейството, децата. Главната цел на тази година е да спре да дава прекалено, защото другите искат, а да постави на първо място това, което й носи щастие. За бившия президент предстои една идеалистична лична година, в която ще бъде мотивиран да изпипа всички детайли, да завърши едно и да започне друго. Случващото се тази година ще накара Росен Плевнелиев да осмисли живота си, да помъдрее и още повече да цени личното си усилие и принос.  Важна, позитивна, успешна и вълнуваща година предстои за двойката.  Предстои активна и важна година за Галена, която ще й донесе нов етап в живота, възможност сама да определя възгледите си, както и това, което би искала да й се случи през следващите 9 години. Първата част от годината   е предназначена за щастливо завръщане към себе си, нови начинания и проекти, намиране на нови хоризонти. Ако не се страхува да опитва и започне да прави нещата по начин, който досега никога не е правила, може да има големи успехи.Тази година за Галена е 1-ца, за това трябва да заложи разнообразие в  плановете и целите си, за да може в следващите 9 години да ги реализира по най-добрия начин. В живота й навлизат важни хора, които ще изиграят решителна роля в кариерата. Годината й е добра за  нова работа, нов човек, ново запознанство, случване на нещо важно. Предстоят промени в дома, покупка, продажба, ремонт. Развитие, взаимно вдъхновение, постижение и успех. Февруари и ноември са за дистанциране и поставяне на цели, март и декември ще са посветени на близките, семейството и задълженията към тях. Месец април й е за много работа и постигане на максимум, всичко  ще се случва по много и наведнъж. През май има нов старт за годината, правене на нещата с нови хора и по нов начин, август ще е най-слаб и труден, а  септември е добър. 2018 г. е добра и ще  активира за Галена много желания, страсти, искания, преживявания, приключения, любов и пари.      За Румен Радев предстои силна и хубава година, предназначена за налагане и управление. Президентът ще има шанса да използва възможностите си сега и на момента, да има добър старт и лесен успех в държавните дела. Ще се наложи да навлезе в проблемите на държавата, като личният му нумерологичен аспект показва, че ще се справи с тях, като въведе ред, правила, закони, контрол, умереност и баланс. Изненадата за Радев ще бъде в това,  че ще се наложи да изпълни двойно повече ангажименти от очакваното, всичко ще се обърква и оправя в последния момент. Личната му година е 8 и  бележи паметен и исторически момент за него, държавата, рода и семейството. Държавният глава ще взема трайни и мъдри решения, които да подсигурят ежедневното съществуване на българина. Най- силните месеци за управление са март, май, декември, през които Радев ще има поле за действие, свързано с много пътувания и срещи. Всички останали месеци са позитивни, но много зависи как ще си изиграе картите, за да постигне максимум ефект.  Очаква го година с път на живота 3 - важна година, в която ще преживее разцвет в международните отношения, съвместни проекти и обединение на банки и големи компании.  Борисов ще има възможност да работи в посока разцвет на фирмите, областта на образованието, наука, транспорт, екология, техника. Определено годината за него ще е важна, в която събитията ще го накарат да си вземе поука и  да  продължи по нов начин. Министър-председателят ще има възможност да обмисли самостоятелно добри решения, да е в синхрон със случващото се и събитията, ще успее да се напасне с приближените му, така, че всичко да става, макар и по-забавено, по добър и безболезнен начин. Най-силният му месец, в който може да свърши максимум неща, е април. Януари, февруари, март, май, юли, септември, октомври, ноември и декември са позитивни, но по-забавени в случването, а най-слабите и критични са януари и октомври.  Основните неща, които ще вълнуват Бойко Борисов, както винаги, са  обществото, семейството, битът и пътуванията.       ", "date": "2018.03.13", "title": "Топнумероложка шашардиса всички: Плевнелиев и Деси Банова ще имат бебе, а Рачков и Мария Игнатова..."}
{"url": "https://www.blitz.bg/lyubopitno/eto-go-kardinalniyat-nachin-koyto-shche-nakara-prostatsite-da-ne-parkirat-na-trotoara-vi-snimkivideo_news585714.html", "text": "Британско изобретение обещава да реши веднъж завинаги проблема с паркирането по тротоарите. Острите \"нокти\" на Cat Claw пукат гумите на автомобила, но са напълно безопасни за подметките на пешеходците и колелата на детски колички и велосипеди, пише Факти бг.Устройството представлява пластмасова полусфера, която покрива срязана под ъгъл метална тръбичка. Тя се оголва само ако се приложи сила от няколкостотин килограма и \"куполът\" потъне надолу. Полицията във Великобритания разглежда възможностите за използването на Cat Claw и като антитерористично средство, което би помогнало в борбата с атаките срещу пешеходци. Спуканите гуми не могат да спрат напълно автомобила, но не му позволяват да ускори допълнително. За монтажа на всеки \"котешки нокът\" са необходими не повече от три минути. Cat Claw не се нуждае от поддръжка и може да служи години наред, а себестойността му е няколко паунда.", "date": "2018.03.13", "title": "Ето го кардиналният начин, който ще накара простаците да не паркират на тротоара ви! (СНИМКИ/ВИДЕО)"}
{"url": "https://www.blitz.bg/layfstayl/shoubiznes/roksana-zazhivyava-s-bivsh-naemnik-ot-frenskiya-legion_news585676.html", "text": "Фолк фурията Роксана е поредната родна звезда, която смело ще се хвърли в най-вълнуващия ТВ социален експеримент „Смени жената“ 2. В третия епизод, който ще се излъчи тази сряда, зрителите ще надникнат в живота и дома на „ромския славей“ и ще станат свидетели на една вълуваща и трогателна размяна на съпруги. Пълната с енергия Роксана, чието истинско име е Антоанета Линкова, ще загърби динамичния си живот, изпълнен с участия, пътувания и емоции, и ще се размени мястото си с обикновена домакиня. Певицата, която издържа финансово фамилията си и взима всички решения в нея, ще заживее под един покрив с бивш наемник от Френския  чуждестранен легион, който е свикнал да налага думата си.  Размяната ще предизивика истински сблъсък между два свята с коренно различна фолософия и начин на живот. Смисълът от експеримента, в който се впускат двете жени, е да погледнат на живота и семейните си взаимоотношения от друг ъгъл, да намерят баланса в собственото  си ежедневие и да осмислят гледната точка на другите.     Роксана и Александър са заедно само от година и половина и много се обичат. Двамата имат бебе – Александър, за когото основно се грижи бабата. Роксана има и голям син на 13 години, който живее с нейния баща в Кнежа. Глава на семейството е фолк певицата. Животът и свободното време на съпруга й Александър са изцяло подчинени на това, което каже и иска Роксана. Той слуша жена си за всичко, дори не излиза без да я попита какви дрехи да облече. За да се справи с всички ежедневни отговорности Роксана разчита на помощта на свекърва си, домашна помощница и личен шофьор.     Ина и Пеньо Колеви са пълната им противположност  -  тийнеджърска любов, която с цената на много компромиси е успяла да постигне семейната хармония. В дома им последната дума е на мъжа. Пеньо е служил осем години във Френския чуждестранен легион. По професия Ина е преводач, говори четири езика, единият от които е японски. В момента тя е по майчинство и с нетърпение чака да се върне на работа. Домакинските задължения са поделени и са на последно място в приоритетите на семейството. Ина и Пеньо имат син на 1 година и го отглеждат сами, без помощта на родителите си. Семейство Колеви живеят в покрайнините на София, а ежедневието им е скучно и еднообразно.        Много изненади, емоции и сълзи ще предизивика размяната на двете съпруги в третия епизод на „Смени жената“. Мястото на  мъжа в едно семейство и неговата независимост, както и грижата за децата са основните две теми на сблъска между Роксана и Ина.     Сериозно притеснение ще изпита поп-фолк певицата, когато разбере, че трябва да замени луксозния хотелски апартамент в центъра на Ловеч с планинска и тотално изолирана от цивилизацията къща в покрайните на София. През първите дни на размяната, когато новата съпруга трябва да спазва стриктно правилата в дома и ритъма на живот на жената, с която се разменя, освен с домакинските задължения Роксана ще се сблъска и с предизвикателства, които ще я поставят в редица комични ситуации. Ромската фолк дива ще трябва да куфее на метъл-рок, ще се качи „на стоп“, за да вземе бебешката храна, и за първи път ще пазарува зеленчуци по интернет.     Онлайн пазарауването на храна и музиката, която се слуша в къщата, са и едни от първите неща, които Роксана ще промени в новия си дом през втората половина от размяната.  В другото семейство, Ина ще преживее истински кошмар, когато разбере, че новият й съпругът не мисли и не върши нищо сам и няма представа от семейни отговорности. Преводачката ще се опита да промени това и ще даде ценен урок на Роксана как да прекарва повече време с детето си.     Различията във философията и живота на двете жени са огромни, но в края на приключението „Смени жената“ и двете ще успеят да намерят смисъл от размяната. През какви перипетии и какви лични признания ще направят Ина и Роксана, зрителите ще имат възможност да видят в сряда. ", "date": "2018.03.13", "title": "Роксана заживява с бивш наемник от френския легион"}
{"url": "https://www.blitz.bg/layfstayl/skorost/kray-na-nomerata-kat-debne-na-ptya-s-lazer-po-silen-ot-radarite-i-folioto-vrkhu-tabelite_news585616.html", "text": "Супер камерите на КАТ вече ловят джигити по пътищата на страната. Те са снабдени с лазер, невидими са за радарите и евтините трикове като фолио върху номерата са безсилни пред тях.Едно от новите устройства бе демонстрирано вчера от пътните полицаи в Шумен. Те са общо 28 на брой, бяха купени от КАТ миналата година, а досега полицаите се обучаваха на тях, пише   Супер камерата е със софтуер, който при заснемане на нарушението автоматично разпознава номера и изготвя справка кой е собственикът на автомобила.  Основната разлика със старите камери е в принципа на действие. Новата работи с лазерни лъчи, по които се изчислява автоматично разстоянието и скоростта, а при старите системи има радиовълни с широк спектър на засичане.  От КАТ обясниха, че шофьорите трябва да знаят, че новите камери не се разпознават от антирадар или радардетектор, защото те отчитат наличие на радиовълни, а не на лазерни лъчи. Джигитите няма да ги спаси и фолио върху регистрационните табели или други евтини трикове.  Освен това, колкото и да е натоварен трафикът по шосето, всички нарушители се засичат един по един, стига да се виждат номерата им. Ако се движат успоредно, лъчите ги хващат наведнъж и в 4-те ленти в двете посоки.  Камерата прави 400 замервания в секунда. В нея има сим-карта и веднага след улавяне на нарушителя информацията за него се изпраща до сървър в КАТ-Шумен. Иначе с другите си камери за скорост – и стационарни, и мобилни, катаджиите събират информацията като я преточват на флашки.  Камерата работи еднакво добре и денем, и нощем, като по тъмно е с инфрачервени лъчи. Захранва се с батерия, която издържа по една смяна от 8 часа. Тежи към 40 кг и е лесно преносима в куфар. Целият състав на пътната полиция в Шумен е обучен да снима с нея, отделно фирмата производител също е дала инструкции. Засега устройството е само едно за шуменската дирекция.    ", "date": "2018.03.13", "title": "Край на номерата! КАТ дебне на пътя с лазер, по-силен от радарите и фолиото върху табелите"}
{"url": "https://www.blitz.bg/obshtestvo/regioni/politsiya-i-zhandarmeriya-nakhlukha-v-romskata-makhala-na-vidin-snimki_news585620.html", "text": "Мащабна спецакция се провежда в момента във Видин, съобщава BulNews.bg. Полицаи и жандармерия са окупирали ромския квартал „Нов път“. Очевидци са изпратили снимки, на които се вижда окупацията на униформените. Те са обградили голяма къща в махалата. Два полицейски автомобила „Лада Нива“ и „Опел Астра“ и джип на жандармерията са спрели отпред, а маскирани ченгета са окупирали района.     От областната дирекция на МВР във Видин заявиха, че акцията не се провежда от тях. Изглежда, за да не изтича информация, проверката е разпоредена от София и се извършва от столични полицаи.      Ромската махала на Видин е известна с многото хора, които се занимават с ДДС измами.        ", "date": "2018.03.13", "title": "Полиция и жандармерия нахлуха в ромската махала на Видин (СНИМКИ)"}
{"url": "https://www.blitz.bg/obshtestvo/regioni/prvo-v-blits-nov-obir-v-kvartala-na-d-r-dimitrov-medikt-e-zle-prodava-zhilishcheto-si-i_news585680.html", "text": "Д-р Иван Димитров не се чувства добре. Направил си е редица изследвания, но не е лежал в болница. Продава жилището си и не иска повече да живее в района, научи БЛИЦ от свои източници. Въпреки убийството на Жоро Плъха бандитите не са се стреснали. По непотвърдена информация тази нощ е извършен нов обир в същия квартал, в луксозна кооперация, в близост до училището в района. От полицията не потвърдиха пред БЛИЦ за обира.  Припомняме, че преди 10-ина дни крадецът Жоро Плъха нахлу в гаража на рентгенолога д-р Иван Димитров. Според прокуратурата лекарят е гледал 30 минути от терасата си апаша, а след това е слязъл със зареден пистолет и след схватка го е прострелял.  Близки на медика обаче казаха пред БЛИЦ, че той не е съгласен с тези твърдения и че истината скоро ще се разбере. Д-р Димитров прекара 72 часа в ареста, в момента е на свобода с марка подписка. Кристина ИВАНОВА, БЛИЦ", "date": "2018.03.13", "title": "Първо в БЛИЦ! Нов обир в квартала на д-р Димитров! Медикът е зле, продава жилището си и..."}
{"url": "https://www.blitz.bg/kriminalni/prestplenie/kriminalisti-razkrikha-vorzhen-grabezh-ot-zastrakhovatelno-druzhestvo-v-sofiya_news585631.html", "text": "Разкрити са извършителите на въоръжен грабеж в офис на застрахователна компания в София. По време на специализирана полицейска операция са задържани трима мъже, съпричастни към престъплението, за един от които има данни, че е фактическият извършител. Полицейските действия са осъществени на 9 март от служители на секторите „Грабежи” при ГДНП и СДВР и служители от столичното Седмо РУ на територията на София и Велинград. Въоръженият грабеж е извършен на 30 ноември 2017 г. когато към 19:40 часа двама маскирани и въоръжени с огнестрелно оръжие нахлули в офис на застрахователна компания и със сила и заплаха към служителите, отнели около 7 хиляди лева, 7 мобилни телефона с поставени в тях служебни и лични СИМ-карти, след което се оттеглили. По случая е образувано досъдебно производство. В процеса на разследването е установен извършителят на престъплението - Д. А. /32 г./, криминално проявен и осъждан в Сърбия.  В хода на предприетите  съвместни оперативно-издирвателни действия, на различни адреси в София и Велинград криминалистите намерили и иззели ловна пушка с бойни патрони към нея, без съответните разрешителни, въздушна пушка и въздушен пистолет с метални сачми към него, голяма сума пари в различни валути, дрехи, маски и обувки, собственост на задържаните, наркотични вещества, както и мобилни апарати, които имат отношение към случая.  След доклад на материалите на прокурор от Софийската районна прокуратура, на Д. А. е повдигнато обвинение за извършения въоръжен грабеж, като му е наложена мярка за неотклонение „задържане под стража за срок до 72 часа”, впоследствие тя е определена  потвърдена в постоянна от състав на Софийския районен съд. ", "date": "2018.03.13", "title": "Криминалисти разкриха въоръжен грабеж от застрахователно дружество в София"}
{"url": "https://www.blitz.bg/obshtestvo/v-bansko-tsenite-ryazko-padat-za-velikden-predlagat-se-ekstri-za-smeshni-pari_news585598.html", "text": "Банско сваля цените за Великден. Навсякъде те са с 15-20% надолу, при пакетите отстъпката стига и до 30%, съобщават хотелиерите. В малките семейни хотели нощувка и закуска струва 20-25 лева на човек. В тризвездните комплекси услугата е 35-40 лева. В четиризвездните цената е по-висока, тъй като от значение са и екстрите за гостите, пише \"Стандарт\".„Предлагаме великденски обяд, всеки може да участва в боядисването на яйцата, в месенето на козунаците, в приготвянето на агнешкото. Очакваме традиционно и 1000-2000 гръцки туристи, които са винаги тук за Великден\", казват хотелиери.  Великден в Банско ще посрещнат и македонски, и сръбски туристи. В последните години обаче сериозен интерес има и от българи. Нашенците, които искат да изкарат празниците от 6 до 9 април в Банко, а не в Гърция, тази година са двойно повече..", "date": "2018.03.13", "title": "В Банско цените рязко падат за Великден, предлагат се екстри за смешни пари!"}
{"url": "https://www.blitz.bg/obshtestvo/govoritelyat-na-prokuraturata-obyasni-zashcho-sotir-tsatsarov-e-protiv-chastnata-okhrana-na-obshchinite_news585601.html", "text": "Прокуратурата е притеснена от предложението за законодателни промени, които да разрешават на кметове да наемат частни охранителни фирми за охрана на населените места. Това заяви пред bTV Румяна Арнаудова, говорител на главния прокурор. Притесненията идват от там, че тези законодателни промени могат да доведат до разпад на държавността. По думите на Арнаудова, тези промени категорично противоречат на принципите на правовата държава. „Те са и противоконституционни“, подчерта тя.     С отнемането на правомощия и възлагането им на частни субекти се нарушават правата на гражданите, посочи Арнаудова.     „Със закон ще се даде възможност на кметовете дали, кога и на кого да възложат охраната на територия. Ще се стигне до засягане на личните права на българските граждани. Включително и по време на избори те ще са хората, които ще съблюдават за обществения ред“, обясни Арнаудова. Тя изтъкна за сравнение, че по закон служителите в МВР не могат да членуват в партии.     „Това ще е армия под ръководството на кмета на общината“, каза говорителят на прокуратурата.     „Категорично, според главния прокурор, се касае за противодържавна дейност, противоконституционна“, обясни тя искането на Сотир Цацаров въпросните законодателни промени да бъдат обявени за противоречащи на Конституцията.     Ако промяната се случи, въпросните частни охранители ще имат равни права с МВР. „Редно е държавата да упражнява тези права, а не да се оставя на преценката на частни субекти“, посочи Арнаудова.     Тя изтъкна още едно възражение на прокуратурата – за услугата „сигурност“ българските граждани вече плащат. „Недопустимо е през бюджета на една община те да се натоварват с още една услуга“, каза Арнаудова.    ", "date": "2018.03.13", "title": "Говорителят на прокуратурата обясни защо Сотир Цацаров е против частната охрана на общините"}
{"url": "https://www.blitz.bg/obshtestvo/stolitsa/golyama-opasnost-debne-po-ulitsite-na-sofiya-v-kapan-sme-na-stkla-ubiytsi_news585587.html", "text": "Стъклените фасади при евентуален земетръс или ураганен вятър могат да се сринат. Затова се предвиждат нови стандарти за безопасно остъкляване, които да предпазят хората от стъкления порой, който може да се изсипе върху главите им при евентуален трус, пише \"Телеграф\". Предложението за въвеждане на германски, австрийски, италиански и белгийски норми за остъкляването е на родно сдружение.  Стъклените фасади нямат носеща способност и функции. Това съобщиха от дружеството. Фасадите трябва да бъдат допълнително укрепени, защото при силен земетръс има опасност стъклото да се счупи, обясни проф. д-р Светослав Симеонов.   По-голяма част от обществените места и сградите не са обезопасени достатъчно и е необходимо да се приемат нови стандарти за безопасно остъкляване, обясниха от сдружението.   В концепцията са използвани действащите норми в Германия, Белгия, Австрия и Италия. Проектът не обхваща сега действащите разпоредени в българското законодателство.  Опасни за минувачите са рекламните панели (билбордове), разположени покрай пътя. Специално внимание се отделя на вътрешни преградни стени, стъклени телефонни будки и спирки на градския транспорт, аквариуми и басейни, душ кабини, както и болниците с психично болни лица.  Сред подлежащите на социални стандарти за безопасно остъкляване подлежат и хоризонтални покриви, покривни прозорци и наклонени козирки, стъклени врати без рамка, такива с частична рамка, стени стенни стъклени облицовки. Преди да бъдат монтирани, стъклените панели, те трябва да са класифицирани ", "date": "2018.03.13", "title": "Голяма опасност дебне по улиците на София, в капан сме на стъкла-убийци!"}
{"url": "https://www.blitz.bg/obshtestvo/pobrkan-burgazliya-strelya-s-pushka-po-koli-shofor-na-bmv-e-v-shok-snimki_news585612.html", "text": "Страшен екшън посред бял ден по чудо не приключи с жертви и ранени. Маниак стреля по коли с пушка, а мишена е станал 37-годишният бургазлия А.Д. с БМВ, пише \"Флагман\". Инцидентът е станал вчера около 15:00 ч. по ул. \"Оборище\" - в центъра на Бургас. Колата се е движела в посока Новата поща, когато малко след бензиностанция \"Петрол\" бе обстрелвана с пушка, вероятно въздушна.  Предното стъкло на немското возилото е потрошено, за щастие обаче няма пострадали. Шофьорът бил сам в колата. Бургазлията се обадил на спешния тел. 112, веднага на място е изпратен полицейски екип, който работи по случая.  Потърпевшият е в шок от случилото се.  \"Не е нормално да се стреля по хора и коли - и всичко това се случва посред бял ден в самия център на Бургас. Сега се размина без жертви и пострадали, но следващия път може да има фатален край. Добре, че двете ми деца не бяха в колата, шокът и паниката за тях щеше да е много по-голям. Надявам се органите на реда да си свършат работата и да открият извършителя\", каза 37-годишният бургазлия. ", "date": "2018.03.13", "title": "Побъркан бургазлия стреля с пушка по коли, шофьор на БМВ е в шок (СНИМКИ)"}
{"url": "https://www.blitz.bg/obshtestvo/makhat-ss-zakon-vechnite-dlzhnitsi-i-ni-spasyavat-ot-kolektorskite-firmi_news585600.html", "text": "Ще се сложи край на практиката гражданите да остават вечни длъжници както на топлофикация, така и на комуниалните фирми. Ще се прекрати и преследването на наследниците на вече починали длъжници от монополисти, предава \"Телеграф\". Това ще стане възможно благодарение на проект на закон за личния фалит,  който ще бъде представен от омбудсмана Мая Манолова на 27 март в Дома на Европа в София.  България е единствената държава в ЕС, която няма закон за личния фалит. Милиони българи не могат да си обслужват задълженията, което води до тотално опропастяване на живота и губене на перспективата, заяви Мая Манолова по БНТ. Работим по закон за личния фалит, в момента изготвяме неговата концепция, уточни тя.  Омбудсманът събра екип от експерти и се зае с изработване на закон, след като миналата година парламентът отказа да включи текстове за личния фалит в Гражданско-процесуалния кодекс (ГПК). Предложенията бяха внесени от ГЕРБ между първо и второ четене на промените в ГПК.  Нова абсолютно погасителна давност в размер на 10 г. за всички задължения, независимо от техния размер, предлагаха от ГЕРБ.  В момента съществува 5-годишна основна погасителна давност и другата, 3-годишна - за периодични задължения към топлофикация, енергото, ВиК, мобилни оператори и други. Тези задължения остават. Дори потребителят да възрази, че е изтекла погасителната давност, парите няма да му се съберат принудително, но дългът остава и, ако потребителят иска, може да го плати. Ако се въведе обаче абсолютна давност, след десетата година задължително вече няма да го има. ", "date": "2018.03.13", "title": "Махат със закон вечните длъжници и ни спасяват от колекторските фирми"}
{"url": "https://www.blitz.bg/kriminalni/nakazanie/sdt-nakaza-bat-sali-za-khuliganstvo-eto-kakvo-shche-mu-se-sluchi_news585741.html", "text": "След решение на Върховен касационен съд (ВКС) на бившия депутат Александър Методиев е наложено наказание „глоба“ в размер на 3 000 лв. за хулиганство.Тричленен състав на Върховния касационен съд (ВКС) отменя присъдата по в.н.о.х.д. № 370/2017 г. на Софийския апелативен съд (САС) и потвърдената с нея присъда на Софийския градски съд в частите, с които подсъдимият Александър Методиев е признат за виновен да е извършил престъпление (за това, че на 01.05.2016 г. в гр. Костенец противозаконно пречил на органи на властта – полицаи от автопатрул, да изпълнят задълженията си) и му е наложено наказание 6 месеца „лишаване от свобода“, като го оправдава по обвинението за това престъпление.  ВКС отменя присъдата на САС в частите, с които по отношение на подсъдимия е наложено общо наказание 6 месеца „лишаване от свобода“, отложено за изпитателен срок от 3 години, към което е присъединено наказанието „обществено порицание“. С решението си ВКС изменя присъдата на Софийския апелативен съд в частта относно наложените на подсъдимия наказания 6 месеца „лишаване от свобода“ и „обществено порицание“ за извършеното от него престъпление по чл. 325, ал. 1 от НК (хулиганство), като на основание чл. 78а, ал. 1 от НК го освобождава от наказателна отговорност и му налага административно наказание „глоба“ в размер на 3 000 лв. ВКС оставя в сила присъдата на САС в останалите й части. Решение е окончателно. Делото пред ВКС е образувано по касационна жалба на защитниците на подсъдимия Александър Методиев срещу въззивната присъда от 07.06.2017 г. на Софийския апелативен съд. Тричленният състав на ВКС приема касационната жалба за частично основателна. Относно възраженията за наличие на касационното основание по чл. 348, ал. 1, т. 2 от НПК върховните съдии пишат, че САС не е допуснал съществени нарушения на процесуалните правила, свързани със събирането, проверката или оценката на доказателствените материали.", "date": "2018.03.13", "title": "Съдът наказа Бат Сали за хулиганство, ето какво ще му се случи"}
{"url": "https://www.blitz.bg/obshtestvo/regioni/kal-vmesto-asfalt-v-pernishki-kvartal-a-lineyka-ne-mozhe-da-pripari_news585608.html", "text": "Улиците в пернишкия квартал „Рудничар“ са покрити с кал вместо с асфалт, а до къщите не стигат линейки и пожарни. Местните жители разказаха пред bTV, че преди време по улиците е имало асфалт, но той е разкопан за канализацията и оттогава улиците са по-скоро езера, водата от които влиза в дворовете им. Те се оказват непроходими за медицинските екипи, за възрастните, включително и за дете с 90% инвалидност, което живее наблизо.     Преди време пък къща изгоряла, защото до нея не стигнала пожарната кола. Децата се чудят откъде да минат, за да стигнат на училище, ходят с парцали в джобовете, за да си избърсват обувките, разказаха мастните.     Боклуджийски камион пък минава веднъж месечно. И събира колкото успее, но далеч не всичко. От години дупите не са запълвани.     Главният инженер на Община Перник инж. Богомил Алексов обясни, че на една от улиците ремонт е правен през 2003 г., а ежегодно или максимум през две години се извършва т. нар подсушаване – улиците се запълват с натрошен камък. За конкретната улица това е правено последно през 2014 г. и ще бъде подновено между 15 и 20 март, увери той.     Общината също иска асфалт, но е в затруднено финансово положение, каза Алексов.    ", "date": "2018.03.13", "title": "Кал вместо асфалт в пернишки квартал, а линейка не може да припари"}
{"url": "https://www.blitz.bg/obshtestvo/fandkova-s-vazhna-informatsiya-za-predstoyashchite-remonti-v-tsentra-na-sofiya_news585604.html", "text": "Столична община е първата, която има общинска полиция и това е наистина сериозният подход общината да решава свои задачи. Основна е ролята и на МВР и координацията с органите им. Иска ми се общинска полиция да има по-големи правомощия. Това заяви столичният кмет Йорданка Фандъкова в ефира на БНТ. \"Що се отнася до ползването на частни фирми, ние сключваме договори за охрана на определени обекти. Трябва да се действа деликатно. Вероятно става дума за по-малки населени места, които нямат възможност да има общинска полиция. Хората очакват от нас да има повече ред по улиците и пътищата\", добави тя.  Относно почистването след топенето на снега Фандъкова заяви: \"От първия ден, когато спря снеготопенето, екипите бяха изкарани на улиците. Районните кметове имат задачата да следят. Тези от тях, които имат собствени звена за почистване, имат грижа спешно да почистят междублоковите пространства\".  Столичният кмет коментира и предстоящия ремонт на ул.\"Граф.Игнатиев\". \"Ше има цялостна реконструкция на улицата. Там ще се подмени изцяло канализацията и водопровода, които са много стари. Със сигурност трябва да се реконструира подземната инфраструктура. Предстои да се финализира изборът на изпълнител. Проектът е сериозен и подхожда на знакова улица за града. Ще бъде реконструиран и площад Славейков, площад Гарибалди и църквата \"Свети Седмочисленици\", добави кметът.    ", "date": "2018.03.13", "title": "Фандъкова с важна информация за предстоящите ремонти в центъра на София"}
{"url": "https://www.blitz.bg/kriminalni/prestplenie/bedni-khora-zhivi-dyavoli-semeystvo-si-kupi-kola-sobstvenikt-ya-obyavi-za-otkradnata_news585717.html", "text": "Полицията във Видин разследва мистериозна сделка с кола, научи BulNews.bg. На 12 март в 15 часа жител на село Средогрив сигнализирал в районното управление в Белоградчик, че лекият му автомобил „Мицубиши” е откраднат. Униформените незабавно предприели разследване и започнали да издирват колата. Малко по-късно тя била намерена паркирана пред частен дом в Чупрене. Обитателите на имота – мъж и жена, били разпитани от служителите на реда. Те останали изненадани от обвиненията и заявили, че купили превозното средство на изплащане, без договор.  Автомобилът е предаден доброволно на разследващия орган. Работата по случая продължава, образувано е досъдебно производство. ", "date": "2018.03.13", "title": "Бедни хора - живи дяволи! Семейство си купи кола, собственикът я обяви за открадната"}
{"url": "https://www.blitz.bg/obshtestvo/regioni/zaraza-vrluva-vv-vrachansko_news585603.html", "text": "Повишаване на болните от скарлатина във Врачанско e отчетена през изминалата седмица от здравните власти в региона, научи BulNews.bg. Само за няколко дни са се заразили нови шестима души, съобщиха от регионалната здравна инспекция. Наред със скарлатината са установени и два случая на варицела и по един болен от колиентерит и ентероколит. Наскоро медицински специалисти заявиха, че варицелата е най-разпространената неконтролируема инфекциозна болест в България. Наред с нея сега във Врачанско са в риск и от скарлатината, която засяга най-вече децата от 3 до 13 -годишна възраст.  Заболяването се предава по въздушно-капков път, но е възможно заразяване чрез храна и замърсени предмети. Обикновено източник са болните от скарлатина, болни от стрептококови ангини и назофарингити. Типично за това заболяване е развитието на регионални епидемии в обществени заведения. Инкубационният период е 1 - 12 дни, но най-често 2 - 4 дни.  Скарлатината се характеризира с внезапно бурно начало, като първите симптоми обикновено са кашлица, висока температура, болки в гърлото, повръщане, болки по тялото, главоболие и тахикардия. Силно зачервеното и болезнено гърло, увеличени сливици, често покрити с гнойни налепи, както и обрив под формата на дребни червени петънца в слабините, гърдите, корема и шията също съпътстват развитието на болестта.  Грипът и острите респираторни заболявания в областта са ниски, като за миналата седмица са регистрирани 42 случая, допълват здравните власти. ", "date": "2018.03.13", "title": "Зараза върлува във Врачанско"}
{"url": "https://www.blitz.bg/analizi-i-komentari/yuriy-aslanov-nyama-obshchestveni-naglasi-za-ryazko-smenyane-na-vlastta_news585671.html", "text": "Социологът Юрий Асланов коментира пред БНР как правителството се справя с кризисните ситуации, които се трупат напоследък. Общественото мнение не се развива взривоопасно, то не подлежи на промяна веднага, нужен е период на отлагане, когато количествените натрупвания минават към ново качество. В момента събитията не са от такъв характер, че светкавично да преобърнат масовите нагласи. Но рано или късно това ще се случи и ще има резки обрати, прогнозира Юрий Асланов.     Според него не може да се предвиди сега какво ще се случи с управляващите и опозицията, която в момента е в по-изгодна роля като атакуващ. \"Дивидентите ѝ обаче засега не са достатъчни, за да има решение за смяна на властта на тези с онези\", добави социологът.     Според него рано или късно общественото недоволство ще се насочи към някого.     \"В обществените дела винаги има алтернативи, проблемът е дали те са достатъчно приемливи за голям брой хора, така че да предполагат незабавна смяна на властта. Имали сме периоди, когато нещата са  се обръщали за много кратко време и са се пренасочвали не по симпатии, а по моментни решения. Такъв беше случаят в началото на 2013-а година - да махнем тези, пък който ще да идва. БСП се качи върху тогавашната вълна. Ако на везните натежи решението, че тези трябва да се махат, БСП ще бъде припозната като инструмент на наказателния вот\", смята Асланов.     \"БСП се държи наистина като радикална опозиция - нещо, което през последните години не виждахме. Когато говорим за опозиция, към днешна дата говорим само за БСП. Тя е изпълнила тази своя мисия като партия с опозиционна настройка. Но все още не излъчва сигнали, че може да задържи властта и това е на базата на впечатления от миналото. С времето паметта може да избледнява, но остава като съмнение и подозрение. Ако имаше нов субект, хората щяха да й предадат цялата власт за момента, независимо, че после ще се разочароват. БСП не е от вчера на терена и една голяма част от хората, чието водещо желание е да накажат власт имащите в момента, трудно могат да се преборят с предубежденията, които имат към БСП. Ако ги нямаха, БСП щеше да изглежда много по-силна\", добави Юрий Асланов.     По темата с европредседателството той отбеляза, че управляващите се опитват да го използват като позитив, но динамиката на непрекъснатите скандали и негативни събития не им позволява да извадят най-отгоре по принцип позитивното отношение към европредседателството. Хората не могат да се убедят, че то носи нещо на страната и опира до всекидневието им в битовия смисъл. Ако наистина нищо не се е случило, то може да премине и в рязко разочарование.     „Очаквам по-динамични събития в края на годината\", каза още социологът.    ", "date": "2018.03.13", "title": "Юрий Асланов: Няма обществени нагласи за рязко сменяне на властта"}
{"url": "https://www.blitz.bg/analizi-i-komentari/posochikha-nay-vazhnite-izbirateli-na-putin_news585735.html", "text": "Повече от всичко друго Путин иска да покаже, че се ползва със значителна подкрепа сред народа. А може да го постигне само ако мобилизира най-голямата част от избирателите - руските жени, пише Факти бг.Интрига просто няма - резултатът от президентските избори в Русия на 18 март е ясен още отсега. Всички социологически анкети сочат, че настоящият президент Владимир Путин, който кандидатства за четвърти мандат, води с голяма преднина пред останалите претенденти за поста. Но неофициалната цел, която си е поставил Кремъл, а именно - убедителна победа на Путин с поне 70% от гласовете - е под въпрос заради очакваната ниска избирателна активност. Социолозите от института \"Левада център\" очакват активност, не по-висока от 52-54 процента, което би било рекордно ниско участие на руските избиратели.  През последните години избирателната активност в Русия спада постоянно. На парламентарните избори през 2016 година в столицата Москва подадоха бюлетини едва 35 процента от гласоподавателите. На всичкото отгоре сега има призив за бойкот, отправен от опозиционния лидер Алексей Навални, който не беше допуснат до участие в президентските избори. На този фон Кремъл полага усилия да мобилизира всички и най-вече жените - най-голямата и влиятелна група избиратели в Русия. Как се агитират жени?  Много от наблюдателите определят предизборната кампания на Путин като твърде вяла и безлична, ако не смятаме представянето на новите руски ядрени оръжия, която руският президент най-неочаквано рекламира в речта си пред парламента. Сред малобройните запомнящи се предизборни инициативи беше обещанието за изплащане на месечни добавки за раждане на първо дете. Путин огласи това още през ноември миналата година - малко преди официално да обяви кандидатурата си за следващ мандат. Мярката, от която ще се възползват стотици хиляди семейства и най-вече жени, влезе в сила през януари - малко преди предизборната кампания да навлече в горещата си фаза. Но има и други доказателства, че Кремъл се опитва да мобилизира жените-избиратели. Така например Централната избирателна комисия пусна специален 30-секунден видеоклип, предназначен за женската част от избирателите. В него представителките на нежния пол биват наричани \"крехки, но същевременно и силни\" същества, които са в състояние да \"обединяват и водят\" останалите. Централното послание е в края на клипа, където между другото се казва: \"Доведете цялото си семейство да гласува!\". Отделно от това в социалните мрежи се разпространяват и други предизборни послания, някои от които са анонимни. Там жените са представени като по-отговорни личности с лидерски качества, които искат на всяка цена да гласуват на изборите. Три четвърти от населението гласуват за Путин  Какъв е смисълът от всички тези усилия разкрива официалната статистика: по данни на Росстат, в началото на 2017 година женската част от населението на страната значително е надвишавала мъжката - жените са били с 10 милиона повече от мъжете. А една трета от руското население са жени в пенсионна възраст. И точно тази категория избиратели редовно участва в избори и гласува основно за Путин. По данни на социологическата агенция ВЦИОМ от февруари, готовност да подкрепят Путин на предстоящите избори са изразили 76% от руските жени и около 62% от руските мъже. Образът на Путин като силен, здрав и спортуващ лидер се култивира от доста години насам. Част от този подход са и появяващите се периодично кадри на разсъблечения до кръста Путин по телевизията, които естествено са адресирани и към женската публика. В горещата предизборна фаза за президентски избори – навръх Богоявление, което в Русия отбелязват на 19 януари, видяхме нещо подобно: Путин се спусна в ледените води на едно езеро през дупка, пробита в леда под формата на кръст. Симпатиите към Путин у женската половина от населението са стабилни. Те явно не се влияят особено нито от войните, в които загиват техните мъже или синове, както е сега в Сирия; нито от това, че домашните побои, жертва на които стават много руски жени, не представляват наказуемо деяние. Явно женските избиратели не се тревожат твърде и от сексистките изказвания на техния президент, който веднъж заяви, че не е жена и затова нямал „лоши дни“. По-късно Путин заяви, че не е искал никого да оскърбява, просто това било в „природата на нещата“. На тези избори Путин за първи път ще се яви без първа дама, защото е разведен. През 2013 година той се раздели с дългогодишната си и единствена засега съпруга Людмила. Изглежда обаче, че разводът не е повлиял отрицателно на неговите поклоннички. От доста време се носят разни слухове за това, че 65-годишният Путин може да се събере с друга жена, но официални информации по този въпрос засега няма. От \"отличничката\" Крищановская до Собчак  Малко преди началото на предизборната кампания Путин не изключи възможността жена да стане президент на Руската федерация. Критиците от няколко години посочват, че най-голямата група от населението не е достатъчно добре представена в политиката. Най-известното сред спряганите в тази връзка имена е това на председателката на Съвета на федерацията Валентина Матвиенко. В настоящата Държавна дума жените-депутатки са около 15% - т.е. малко повече, отколкото в предишния парламент, но все още представляват малцинство. През есента на 2011 година московската социоложка Олга Крищановская обяви създаването на ново движение \"Отличнички\", което някои медии определиха като прокремълско. Една от прокламираните от него цели беше да осигури победа на жена на президентските избори в Русия през 2018 година. Проектът дори беше подкрепен от депутатката от Горната камара на парламента Людмила Нарусова, вдовицата на починалия бивш кмет на Санкт Петербург Анатолий Собчак, чийто заместник е бил Путин. Междувременно медиите спряха да говорят за проекта и създадоха впечатлението, че той е замразен. Но дъщерята на Нарусова - Ксения Собчак - е единствената жена сред общо осемте кандидати за президент. Ако съдим по социологическите допитвания, тя няма никакви шансове на тези избори. Някои наблюдатели предполагат, че една от целите на 36-годишната журналистка е била да съдейства за по-висока избирателна активност, от което огромен интерес имат и в Кремъл.", "date": "2018.03.13", "title": "Посочиха най-важните избиратели на Путин"}
{"url": "https://www.blitz.bg/obshtestvo/mdri-misli-i-pravila-za-uspekh-ot-velikiya-dzhordzh-brnard-shou_news585564.html", "text": "Джордж Бърнард Шоу (1856-1950) е един от най-знаменитите драматурзи и общественици на Великобритания. Автор е на редица незабравими пиеси, сред които Ученикът на Дявола, Обичаният мъж, Домът на разбитите сърца, Женева. Джордж Бърнард Шоу остава в историята като яростен защитник на женските права и социалното равенство. Освен с произведенията си той печели много привърженици и с остроумните си изказвания, които продължават да са актуални и днес. Мъдри мисли и правила на писателя. Прочетете ги и почерпете от мъдростта на великия Джордж Бърнард Шоу.  1. Нямаме право да консумираме щастие, без да го произвеждаме.  2. По-добре никога, отколкото късно.  3. Здравата логика и трудолюбието компенсират недостига на талант, докато можете да бъдете най- гениален сред гениите, но от глупост да загубите живота си.  4. Приятелството е като чая – трябва да бъде силно и не много сладко.  5. Най-големият грях към ближния не е омразата, а равнодушието; това е върха на безчовечността.  6. Алкохолът е упойка, която помага да се изтърпи операцията, наречена живот.  7. Не прави на другите това, което би искал те да направят за теб. Можете да имате различни вкусове.  8. Успехът не значи никога да не допускаш грешки, а само никога да не повтаряш една и съща грешка втори път.  9. Пуснете враговете си да вървят пред вас, но никога не ги оставяйте зад гърба си.  10. Няма по-искрена любов от тази към яденето.  11. Постарайте се да получите това което обичате, иначе ще се наложи да заобичате това което сте получили.  12. Човек невярващ в нищо се бои от всичко.  13. Ако имате ябълка и аз имам ябълка, и си ги разменим - и у вас, и у мен ще остане по една ябълка. Но ако вие имате идея и аз също, когато си ги обменим, то у всеки от нас ще останат по две идеи.  14. Не е от значение да притежаваш добри обноски. Важно е да имаш еднакви обноски към всяко живо същество.  15. Действието е единствения път към знанието.  16. Колкото повече живея, толкова повече си мисля, че нашата планета изпълнява ролята на лудница в Слънчевата система.  17. Всеки има право на борба - никой няма право да съди.  Източник: sanovnik.bg ", "date": "2018.03.13", "title": "Мъдри мисли и правила за успех от великия Джордж Бърнард Шоу"}
{"url": "https://www.blitz.bg/obshtestvo/dami-mnogo-vnimavayte-seksmaniak-brodi-iz-park-lauta-v-plovdiv-postavil-si-e-i-seks-igrachka-sred-aleite-snimki_news585565.html", "text": "Когато става дума за задоволяване на сексуалните фантазии, човешката фантазия няма граници. Изобретението, на което се е натъкнал пловдивчанин в парк Лаута, вероятно няма да може да бъде представено на Международното изложение на порноиндустрията в Лас Вегас, но за сметка на това скандализира хората, които се разхождат в района. \"Разхождах кучето си в югоизточния край на Лаута, по една от малките алеи. Чух някакви стонове и видях млад мъж, който извършваше странни движения край дървото. Кучето го подгони, а той побягна със свалени панталони\" разказа очевидецът. Той също го подгонил, но беглецът успял да се облече в движение и изчезнал между дърветата.   \"Подгоних го, защото описанието на този човек отговаряше на описанието на ексхибициониста, който от седмица плаши жените в парка\" твърди свидетелят. Сексманиакът избира часове, в които  няма много хора в гората и дебне дами, които спортуват или разхождат домашните си любимци. Въпреки че температурите все още са далеч от тези, подходящи за плаж, той се събличал чисто гол и изскачал от храстите.   \"Висок е около 1,80. Висок, слаб, мургав мъж. Изскача от храстите и мастурбира.  Очевидно целта му е да види реакцията на жената, защото това го възбужда\", разказва млада пловдивчанка, която вече два пъти се е натъквала на извратеняка.   Преди две години мъж с идентично описание отново тероризираше дамите в парка.   Преди години Лаута бе любимото място на градските ексхибиционисти. Впоследствие част от алеите бяха осветени, а паркът е включен в обходите на патрулите на Общинска охрана. Въпреки това обаче сексманиаците явно отново се завръщат.   Източник:   ", "date": "2018.03.13", "title": "Дами, много внимавайте! Сексманиак броди из парк Лаута в Пловдив, поставил си е и секс играчка сред алеите (СНИМКИ)"}
{"url": "https://www.blitz.bg/obshtestvo/vtori-opit-izbirat-predsedatel-na-sofiyskiya-gradski-sd_news585589.html", "text": "Съдийската колегия на Висшия съдебен съвет ще направи втори опит да избере председател на Софийския градски съд. Първият опит се провали, заради заболяване на един от двамата кандидатите, съобщава БНР. Светлин Михайлов, бивш председател на Софийския градски съд и редовият съдия Евгени Георгиев са кандидатите за поста. И двамата се самономинираха. В навечерието на  20 февруари, за когато беше насрочен изборът, неофициалната нагласа беше, че няма достатъчно мнозинството за нито един от двамата кандидати. До проверка на тази версия така и не се стигна, заради спешното постъпване в болница на Михайлов.     8 са гласовете, които трябва да събере един от претендентите, за да оглави Софийският градски съд, който от половин година е без титулярен ръководител, след внезапната оставка на Калоян Топалов.      И двамата кандидати си имат своите критици. Тези на Светлин Михайлов задават въпроси около декларираните от него над 1 милион лева в банки и недвижими имоти с особено висока стойност. Критиците на Евгени Георгиев пък съзират зависимости от чужди неправителствени организации, подпомагали проекти по линия на медиацията, с която като съдия той е бил ангажиран.    ", "date": "2018.03.13", "title": "Втори опит: Избират председател на Софийския градски съд"}
{"url": "https://www.blitz.bg/obshtestvo/rumyana-arnaudova-komentira-obrata-za-tragediyata-v-khitrino-khvrli-yasnota-zashcho-tezata-na-bulmarket-izdisha_news585593.html", "text": "Абсолютно убедена е прокуратурата за това какви са причините, поради които се е стигнало до този тежък инцидент. На мястото на произшествието са извършени множество огледи и експертизи. Разполагаме и с много устни признания. Това заяви в ефира на \"Здравей, България\" говорителят на прокуратурата Румяна Арнаудова. \"Тезата на \"Булмаркет\" е била обект на нашето разследване. Разбира се и за нас беше изключително важно дали се касае за действия на машинистите или е заради инфраструктурата. Категорични за заключенията, че единствената причина за това произшествие е високата скорост, с която машината се е движела. Не е налице каквото и да е съпричиняване на инцидента заради инфраструктурата\"\", каза тя.  \"Това е установено след множество огледи. Тази версия е изключена. Частната експертиза не може да бъде оценена от съда, защото не е годно доказателствено средство и не е възложена от него. Прокуратурата няма причина да промени изводите си\", добави Арнаудова.  \"Основното правомощие на прокуратурата е да повдига и поддържа обвинения. Много отдавна беше отнета възможността на прокуратурата да предприема действия за предотвратяване на престъпления\", коментира Арнаудова на въпрос дали е редно да се приеме проверка след частната експертиза.", "date": "2018.03.13", "title": "Румяна Арнаудова коментира обрата за трагедията в Хитрино, хвърли яснота защо тезата на \"Булмаркет\" издиша"}
{"url": "https://www.blitz.bg/obshtestvo/asya-proplaka-zaradi-golyama-nepravda-zagubi-spruga-si-a-sega-ne-mozhe-da_news585597.html", "text": "След загубата на съпруг - губиш и правото да имаш дете от него. Това гласи наредба на Здравното министерство от 2007 година. Има ли шанс една вдовица да роди дете от починалия си съпруг чрез инвитро процедура?Aся Йорданова  е една от многото жени у нас с репродуктивни проблеми. Преди година заедно със съпруга си решават да се подложат на инвитро процедура, за да създадат нов живот, предава Нова тв.     „Малко преди процедурата имах здравословен проблем и решиха, че ще ни замразят ембрионите със съгласието на двамата. Така решихме, че след като оздравея, ще продължим процедурата”, разказва Ася.  Малко преди това да се случи  мъжът загива при трудова злополука,  а текст от Наредба за асистирана репродукция предвижда  унищожаване на генетичния материал след смъртта на един от двамата партньори.     „Законът и наредбата изискват това съгласие да продължава до момента на ембриотрансфера. С невъзможността той да изкаже необходимото съгласие след трагичния инцидент възниква и проблема”, обясни адвокат Мария Петрова.   Така започва  борбата на Ася с институциит е. Въпреки обещания от страна на Министерството на здравеопазването още миналата година, че проблемът й ще бъде разрешен,  промяна в текстовете на наредбата засега няма.  Според адвоката по медицинско право Мария Петрова, ако се промени наредбата,  повече ще бъдат минусите, отколкото плюсовете  за обществото.     Вчера Ася беше на поредна среща в министерството заедно с омбудсмана Мая Манолова. От ведомството  обещават да инициират дебат за изменения в Семейния кодекс,  Закона за наследството и Закона за гражданската регистрация. До уреждането на правния въпрос  ембрионите ще се съхраняват.  ", "date": "2018.03.13", "title": "Ася проплака заради голяма неправда - загуби съпруга си, а сега не може да..."}
{"url": "https://www.blitz.bg/layfstayl/za-damite/lesen-test-s-psikhologiyata-na-slntseto-koi-sa-aspektite-na-lichnostta-vi_news585787.html", "text": "Забавен тест с изображение на Слънцето ще покаже чертите на вашия характер. За целта е необходимо единствено да изберете изображение, което в момента отговаря на настроението ви, пише Вести бг.Вгледайте се внимателно в слънцата, които са в картинката:   След като сте избрали рисунката, която е привлякла най-много вниманието ви, ето и резултатите. 1.  Вие сте умни, много любопитни и смели, когато става дума за приключения. Човек може да разчита на честността ви, когато иска мнението ви, а преценката ви винаги е точна.  Вие сте лидер и останалите често се обръщат към вас за съвет. Те ценят чувството ви за справедливост.  2.  Вие имате два основни приоритета: личното пространство и уважението от близките ви. На пръв поглед изглеждате като интроверт, но това е така, защото имате своите резерви към новото. И доста често имате право. Държите на честността и доброто възпитание, а приятелите ви винаги могат да разчитат на вас. Имате добре развито шесто чувство, на което можете да разчитате.  3 . Много е трудно на когото и да е да ви спре. Защото вие сте енергични, инициативни, винаги имате нови цели и амбиции, които искате да осъществите. 24 часа в денонощието не са ви достатъчни за всички идеи, които имате. Но за да осъществите мечтите си, трябва да умеете да подредите приоритетите си. Една от причините, поради които всички ви обичат, е позитивното ви излъчване. 4.  Имате изумителната способност винаги да знаете как да помогнете на другите. Винаги намирате време и желание да разрешите чуждите проблеми. Понякога обаче това може да ви отвлича от вашите собствени. Или имате нужда да се чувствате необходими? Въпреки че намирате решения за хората около вас, рядко споделяте как всъщност се чувствате и отказвате помощ. А може би няма да е толкова страшно ако помолите някой да направи нещо за вас.  5.  Всеки може да ви завижда за търпението, с което сте надарени. Не съдите прибързано, не се обиждате лесно. Винаги търсите първопричината на нещата и не се хващате за повода. Всеки може да ви завиди за зрелостта и начина, по който избягвате грешките. Цените високо интелекта и той ви впечатлява най-много в хората.  6.  Много е възможно като дете да сте били хиперактивни. Трудно е човек да смогне на темпото ви на живот, в един ден можете да сте на пикник в планината, обиколка на града, а вечерта да се вихрите в най-новите и модерни клубове. Непрекъснато се страхувате, че нещо ново ще се случи - а вие няма да сте там.  Лесно се разсейвате и бързо губите интерес, но едно е сигурно: че сте душа на компанията и около вас никога не е скучно. ", "date": "2018.03.13", "title": "Лесен тест с психологията на слънцето: кои са аспектите на личността ви"}
{"url": "https://www.blitz.bg/obshtestvo/regioni/gurbetchiya-ot-rodopite-razkri-kak-se-vadyat-bez-rabota-i-zakonno-pone-po-1400-evro-mesechno-v-zapadniya-svyat_news585537.html", "text": "На работата лекото, на баницата-мекото. Тази квинтесенция на житейските облаги и удоволствия вече е постигната от някои нашенци зад граница. Солидната социална политика на развитите икономики в Западния свят са с ниши, през които отдавна са проникнали родни тарикати гурбетчии. Те успяват да си докарат доходи между 1400 и 1600 евро на месец без дори да… работят, разкриват за „Родопи voice” нашенци, запознати със схемите. В Далаверата „Европа” пък са най на „Ти” мургави родопчани, за които България отдавна е само място за харчене на припечеленото зад граница.  „Заминават със семействата си, задължително там също им се раждат деца, и започват да гребат с цели шепи от социалните възможности на държавата”, споделят родни гастарбайтери. Друго необходимо условие, по думите им, е да се работи поне година. За пример дават Германия.  „След една година трудов договор, човек може да се запише в Джоб център. От там започват да му търсят работа, по време на което обаче му се заплаща на месец около 70-80 на сто от заплатата, която безработният е получавал на старото място. Ако, примерно, е работил за 2000 евро, то сега ще взема 1400-1500 без да си мърда пръста. Има семейство, има 3 деца-Джоб центърът му плаща квартирата и осигуровките, търси му и ново препитание, а той… отказва. Така може да си я кара една-две години. Сигурен доход и неправене на нищо”, разкрива ни схемата „за мекото на баницата” гастарбайтер от Кърджалийско.  Нашенски тарикати отказват предложена работа и с мотив, че желаят да… учат език. „Записват се на курсове, които се поемат от центъра и така. Получават се помощи за децата, за задължително неработещата съпруга и т.н.”, допълва родопчанинът.  Друга тънкост в подобряване на битието са и купоните за храна, отново благина за безработните. Според родни гурбетчии, една „подпечаната хартийка” осигурява препитание за цяло семейство в рамките на месец. С нея се взема всичко необходимо, а на датата на получаване пред самите складове опашките се вият от 5 часа сутринта.  Както вече писахме, нова вълна родни гурбетчии тръгна към Западна Европа още преди първа пролет. Някои вече са с дългогодишен стаж, други пък тепърва се сблъскват с трудното начало.  „Пресни” гастарбайтери от Родопите са принудени да спят в малки стаички по хостели и да делят общи бани и тоалетни с десетки други заради невъзможност да си намерят квартири. Родопчани плащат между 300 и 500 евро за „кибритени кутии”, ползвайки дори общи кухненски помещения, разкриват гурбетчии от региона, заминали за Германия.  „Много е трудно да се намерят квартири. Искат ни по 3 наема накуп, както и трудов договор и документ, че нямаме никакви задължения към държавата. В същото време, за да започнем работа трябва да предоставим адресна регистрация. С други думи-без работа няма покрив, без квартира няма препитание. Омагьосан кръг. Единственият вариант е някой да те посрещне и да прекараш няколко месеца в неговата квартира, докато се устроиш. В същото време наемите започват от 500 лева и растат нагоре. Умножено по три представлява доста голяма стартова сума”, коментират родопски гастарбайтери.  Трудното намиране на квартира пък принуждава нашенци да намерят покрив в евтините хостели, които обаче не предоставят никакви удобства.  Получава се и следното-на един адрес се регистрират по 40-50 нашенци. Разбира се, те не живеят там, но пък регистрацията им дава възможност да започнат работа.  Същото е положението и в други държави от Западна Европа. Във Франция например, освен няколко наема занапред и трудов договор, трябва да се намери и гарант, който разбира се, е гражданин на държавата. ", "date": "2018.03.13", "title": "Гурбетчия от Родопите разкри как се вадят без работа и законно поне по 1400 евро месечно в Западния свят"}
{"url": "https://www.blitz.bg/stsena/shche-gledame-otnovo-nina-dobrev-na-malkiya-ekran-aktrisata-s-glavna-rolya-v-komedien-serial_news585762.html", "text": "Актрисата Нина Добрев се завръща на телевизионния екран с роля в комедията на CBS — Fam. Българската актриса влиза в ролята на чаровната и забавна Клем, която току-що се е сгодила за любимия си Джей.В живота ѝ обаче настъпват редица промени, след като нейната полусестра Шанън (в ролята Одеса Адлон) решава да се нанесе в дома ѝ.  Сериалът Fam е режисиран от Скот Елис, а сценарият е на Корин Кингсбъри. В комедията участват Нина Добрев, Одеса Адлон, Шерил Лий Ралф, Брайън Стоукс Мичъл. Родената през 1989 година в София бъдеща актриса е само двегодишна, когато родителите ѝ се преместват да живеят в Канада. Благодарение на ролята на Елена в хитовия сериал \"Дневниците на вампира\", младата актриса придобива световна слава. След шест сезона тя напуска поредицата, но се завръща за нейния финал. Нина Добрев има няколко роли и на големия екран, сред които „Crash Pad“, римейка на „Линия на смъртта“, \"Последните момичета“, „Нека сме ченгета“, „Предимствата да бъдеш аутсайдер“, „Съквартирантката“, както и екшънът „Трите хикса: Отново в играта\", където си партнира с Вин Дизел, Руби Роуз, Самюел Л. Джаксън,", "date": "2018.03.13", "title": "Ще гледаме отново Нина Добрев на малкия екран, актрисата с главна роля в комедиен сериал"}
{"url": "https://www.blitz.bg/svyat/glavite-prodlzhavat-da-khvrchat-eto-koy-oshche-uvolni-trmp-sled-reks-tilrsn_news585796.html", "text": "Белият дом освободи от длъжност един от заместниците на уволнения държавен секретар Рекс Тилърсън. Това предадоха световните агенции. Заместник-държавният секретар за публичната дипломация и обществените въпроси Стив Голдстийн е бил освободен, след като представил различна версия за уволнението на Тилърсън от тази на Белия дом, заявиха американски служители, пожелали анонимност.  Голдстийн написал в Туитър, че Тилърсън не е разговарял с американския президент Доналд Тръмп след уволнението си и не е бил наясно с причината за това решение. Голдстийн също така казал пред репортери, че Тилърсън е научил за отстраняването си тази сутрин от туита на Тръмп, с който той обяви, че номинира директора на ЦРУ Майк Помпейо за държавен секретар.  ", "date": "2018.03.13", "title": "Главите продължават да хвърчат! Ето кой още уволни Тръмп след Рекс Тилърсън"}
{"url": "https://www.blitz.bg/lyubopitno/nauka-i-tekhnologii/dokato-putin-drnka-s-orzhiya-us-ucheni-napravikha-fantastichen-probiv-v-naukata-koyto-shche-napravi-sveta-po-dobr-za-vsichki_news585743.html", "text": "Учени от Масачузетския технологичен институт (MIT) в Кеймбридж и частната компания Commonwealth Fusion Systems (CFS) обявиха, че са открили как да сливат атомни ядра в по-тежко ядро. Реакцията е известна като термоядрен синтез и се смята за ключ към създаването на неизчерпаем и екологично чист източник на енергия, съобщава сп. Nature.Системата е базирана на нов клас високотемпературни свръхпроводници, от които са създадени малки, но свръхмощни магнити. Те удържат в стабилно състояние нагрятата до милиони градуси плазма далеч от стените на реактор тип \"токамак\" (съкр. от руския израз \"ТОроидальная КАмера в МАгнитных Катушках\" - тороидална камера в магнитни бобини).  Термоядреният синтез занимава учените от десетилетия, тъй като на теория може да реши всички енергийни нужди на човечеството и да го избави от зависимостта от полезни изкопаеми. Разработените до момента системи обаче са изключително скъпи и неефективни, а самата реакция поглъща повече енергия, отколкото произвежда. Разработката на MIT и CFS утъпква пътя към създаването на много по-компактни, евтини и лесни за производство реактори. Проектът е финансиран от италианския енергиен гигант ENI, който е инвестирал $50 млн. в развойната дейност и планира да вложи още $30 млн. през следващите три години. Средствата ще бъдат използвани за строителството на реактор с работно име SPARC, който ще може да захранва малък град. Проектът трябва да бъде завършен за срок от 15 години, през които технологията да бъде усъвършенствана до готовност за масово производство.  Научното постижение бе обявено на фона на суматохата, която бе предизвикана в света на науката и военно-промишления комплекс в света от изявленията на руския президент Владимир Путин за успехите на руските оръжейни специалисти, които са създали нови оръжейни системи, нямащи аналог на Земята.  Презентацията бе направена по време на негово обръщение в руския парламент.  : ракетният комплекс \"Сармат\", безпилотните подводници, крилатата ракета с ядрен двигател, авиационният ракетен комплекс \"Кинжал\", лазерното и хиперзвуковото оръжия.   „Ние не сме изненадани от изявлението. Американският народ трябва да бъде сигурен, че ние сме напълно подготвени“, каза прессекретарят на Пентагона Дана Уайт. По думите му, тези оръжия се разработват от дълго време и САЩ знаят за тях.  Ракетните заплахи на руския президент Владимир Путин са абсолютно неправдоподобни, заяви германският професор по авиационна и космическа техника в Техническия университет в Мюнхен Роберт Шмукер. В обозримо бъдеще Русия не е способна да разработи ядрена енергетична крилата ракета, смята още експертът.   ", "date": "2018.03.13", "title": "Докато Путин дрънка с оръжия, US учени направиха фантастичен пробив в науката, който ще направи света по-добър за всички"}
{"url": "https://www.blitz.bg/svyat/voynata-veche-zapochna-rusiya-goni-britanskite-medii-ako-london-spre-ruskata-drzhavna-televiziya_news585803.html", "text": "Нито една британска медия няма да продължи да работи в Русия, ако Лондон реши да спре излъчването на руската държавна телевизия Ар Ти, заяви говорителката на руското външно министерство Мария Захарова, цитирана от ТАСС. Британският медиен регулатор (Офком) по-рано съобщи, че може да преразгледа разрешителното на Ар Ти (бивша \"Раша тудей\"), смятана за пропаганден орган на Кремъл, ако британското правителство прецени, че Русия е отговорна за отравянето на бившия руски двоен агент Сергей Скрипал, припомня Франс прес. \"Никоя британска медия няма да работи в Русия, ако спрат Ар Ти\", каза Захарова пред обществената телевизия \"Русия 1\". \"Британската министър-председателка Тереза Мей не разполага с реални факти по случая с отравянето на бившия полковник от ГРУ  Сергей Скрипал\", допълни Захарова. \"Никой не може да дава на Русия 24-часови ултиматуми\", каза още говорителката на министерството, коментирайки изказването на Тереза Мей пред британския парламент вчера.  Мей призова Русия до края на днешния ден да даде отговор за произвежданите в страната нервнопаралитични вещества. \"След това, за което е казал президентът Владимир Путин в посланието си пред Федералното събрание, нито един човек не може да влезе в парламента на страната си и да каже: \"Давам на Русия 24 часа\", заяви Захарова. \"Става дума за Лондон, който е столица на ядрена държава\", отбеляза тя и добави: \"Не трябва да плашат Русия\".    ", "date": "2018.03.13", "title": "Войната вече започна: Русия гони британските медии, ако Лондон спре руската държавна телевизия"}
{"url": "https://www.blitz.bg/svyat/istoricheskiyat-tsentr-na-venetsiya-pod-2-metra-voda_news585590.html", "text": "Почти една трета от историческия център на Венеция се оказа под вода в резултат на лошото време, предаде агенция АНСА. На редица места нивото на водата достигна почти 2 метра, а за критично се смята ниво от 120 сантиметра.     Проливни дъждове обхванаха северните области на страната, а в южните области се установи нетипично за сезона топло време.     Според прогнозите в идните дни се очаква ново захлаждане.       ", "date": "2018.03.13", "title": "Историческият център на Венеция под 2 метра вода"}
{"url": "https://www.blitz.bg/obshtestvo/za-spokoystvieto-na-zhitelite-ognebortsi-dokarakha-moderna-mashina-v-bregovo-dori-se-sheguvat-che_news585595.html", "text": "С още 15 см се е покачило нивото на река Тимок в Брегово. Докаран е модул, чийто капацитет е да изпомпва 50 000 литра вода в минута. Очакваме се първият от трите модула да започне да работи. Това предаде БНТ. Огнеборците са сигурни и спокойни, тъй като вече са използвали модула и дори се шегуват, че, ако включат и трите помпи едновременно, ще преместят цялостно водата на друго място.  Снощи хората бяха притеснени и изкараха една безсънна нощ.  От кризисния щаб твърдят, че няма заплаха за населението, но добавят, че са готови при необходимост хората да бъдат евакуирани. ", "date": "2018.03.13", "title": "За спокойствието на жителите: Огнеборци докараха модерна машина в Брегово, дори се шегуват, че..."}
{"url": "https://www.blitz.bg/lyubopitno/albert-aynshchayn-imal-i-zlatni-prsti-kakvoto-dokosnel-stavalo-zlato-eto-zashcho_news585764.html", "text": "Цигулката на Алберт Айнщайн, с която той рядко се е разделял, беше продадена на търг в Ню Йорк за феноменалната сума от 520 000 долара, съобщи вестник \"Ню Йорк таймс\". Първоначалната оценка на музикалния инструмент от аукционната къща \"Бонамс\" беше 150 хиляди долара. Цигулката е била изработена от майстора Оскар Щегер през 1933 година. Тя била подарена на учения в САЩ, когато той започнал работа в Пристънския университет. Вътре в тялото на цигулката има надпис: \"Направена за най-великия учен на света, Алберт Айнщайн, от Оскар Щегер\".  Самият гениален учен започва да свири на цигулка още на 6-годишна възраст. Музиката е била неотменна част от живота на създателя на Общата теория за относителността.  Свиренето често му е помагало при достигането на успех в трудовете му. В по-зряла възраст физикът подарил музикалния инструмент на младия Уилям Хибс, който провеждал научна дейност в Пристънския университет.  Вестникът припомни, че миналата година беше продадена на търг лулата на Айнщайн за 72 хиляди долара.  ", "date": "2018.03.13", "title": "Алберт Айнщайн имал и златни пръсти! Каквото докоснел ставало злато, ето защо"}
{"url": "https://www.blitz.bg/svyat/ukrainski-medii-grmyat-skandalnata-savchenko-e-zamesena-vv-voenen-prevrat-vlastite-ya-diryat-pod-drvo-i-kamk_news585747.html", "text": "Украинският депутат Надежда Савченко може да бъде обвинена в подготовка на военен преврат в страната, съобщи РИА Новости, позовавайки се на украинската медия Страна уа. Украинската служба за сигурност вече призова Савченко за разпит. Причината е случая с Владимир Рубан, който оглавява център за освобождаване на затворници, за които се смята, че са планирали терористични атаки в Киев.  \"Страна.ua\" подробности за обвиненията, които скоро ще бъдат повдигнати срещу Рубен. „Впрочем, по наши данни, той далеч не е основният фигурант по това дело. Основният удар ще бъде нанесен по съвсем друг човек“, се казва в материала.    Изданието уточнява, че това ще бъде Савченко, също под удара на властите могат да се окажат и някои опозиционни политици, с които тя е контактувала.    Счита се, че самата Савченко е влязла в контакт с офицер от разузнавателното управление. Има данни, че патриотичните офицери в страната не са доволни от управлението на президента Петро Порошенко.  Смята се, че военни са поискали от Савченко да намери човек, който да внесе оръжия от Донбас. Има твърдения, че военните буквално са поискали от Савченко да организира въстание в Киев. В подкрепа на тази версия е имало голямо количество доказателства и записи.  Савченко все още не е коментирала случая.  Превод: БЛИЦ", "date": "2018.03.13", "title": "Украински медии гърмят: Скандалната Савченко е замесена във военен преврат, властите я дирят под дърво и камък"}
{"url": "https://www.blitz.bg/svyat/ruski-khimik-kaza-strashni-istini-za-gaza-novichok-za-koyto-tereza-mey-tvrdi-che-e-izpolzvan-sreshchu-skripal_news585766.html", "text": "Отровените с руското вещество „Новичок“ могат спокойно да бъдат смятани за мъртви. Другият вариант е да са парализирани до края на дните си и да нямат нормален живот. Това заяви в интервю за The Telegraph руски химик, който е работил в Съветския съюз преди десетилетия.Отровното вещество, с което бяха нападнати двойният агент Сергей Скрипал и неговата дъщеря на британска земя, е разработено в Съветския съюз през 70-те години на миналия век за военни цели. Забранено е за използване.  Специалистът в областта на химическите оръжия Вил Султанович Мирзаянов заяви, че „само Русия“ може да стои зад атаката. Той е работил по програмата за създаване на смъртоносното химическо оръжие. По думите му „Новичок“ е десет пъти по-мощно от всички други подобни вещества. Министър-председателят на Великобритания Тереза Мей каза, че веществото е „Новичок“, което спада към група вещества, действащи парализиращо на нервната система на човешкия организъм. Лабораторният анализ е показал, че използваното вещество е разработено в Русия за военни цели. Лондон поиска отговор от Москва. Москва отрече да има връзка с покушението над двойния шпионин, издал преди години имената на руски агенти на западното разузнаване. Външният министър Сергей Лавров заяви, че Русия ще помогне на британците за разследването, ако преди това получи пробите от веществото.", "date": "2018.03.13", "title": "Руски химик каза страшни истини за газа \"Новичок\", за който Тереза Мей твърди, че е използван срещу Скрипал"}
{"url": "https://www.blitz.bg/svyat/britanskite-medii-izvnredno-vrag-na-putin-e-nameren-mrtv-ruski-izgnanik-i-priyatel-na-berezovski-e-otkrit-bezdikhanen-v-doma-si-v-london-snimki_news585772.html", "text": "Дисидентът Николай Глушков бе открит от членове на семейството си и приятели мъртъв в понеделник вечерта в Ню Мадлен в югозападната част на столицата. От полицията заявиха, че смъртта му е „необяснима“, но по-рано днес добавиха, че служителите на силите за контратероризъм ще се заемат с разследването, съобщава в. \"Дейли Мейл\". По информация на руския вестник „Комерсант“., 68-годишният Глушков е бил намерен със следи от „обесване“ по врата си.    68-годишният Глушков бе бизнесмен в Русия след падането на комунизма. В миналото бе близък съюзник на покойния руски олигарх, избягал във Великобритания, Борис Березовски. Березовски избяга от Москва, след като изпадна в немилост в очите на Путин.    Новината за мистериозната кончина на Глушков бе съобщена на фона на ескалацията на напрежението между Лондон и Москва относно покушението с нервнопаралитичен агент срещу бившия офицер от ГРУ Сергей Скрипал.   Според британската страна, именно Русия стои зад покушението. Руските власти категорично отричат да са замесени.  Превод: БЛИЦ", "date": "2018.03.13", "title": "Британските медии извънредно: Враг на Путин е намерен мъртъв! Руски изгнаник и приятел на Березовски е открит бездиханен в дома си в Лондон (СНИМКИ)"}
{"url": "https://www.blitz.bg/intsidenti/katastrofi/rumnski-kamion-se-obrna-i-zatapi-kresnenskoto-defile_news585596.html", "text": "Обърнал се камион в Кресненското дефиле предизвика километрична опашка по пътя за Гърция, съобщава bTV. Обърнал се румънски камион. В инцидента участва и лека кола. По чудо няма жертви.     Хората чакат с часове движението да бъде отворено. Зрители, пътуващи в автобус за Благоевград, ни изпратиха клип от опашката.    ", "date": "2018.03.13", "title": "Румънски камион се обърна и затапи Кресненското дефиле"}
{"url": "https://www.blitz.bg/obshtestvo/regioni/s-risk-za-zhivota-si-detsa-krachat-prez-chudovishchnoto-svlachishche-na-ptya-smolyan-madan_news585606.html", "text": "Главният път Смолян – Мадан продължава да е затворен заради свлачището край село Тикале. То е най-голямото върху главен път, сочат данните на Агенция \"Пътна инфраструктура\". Вече седми ден най-краткият път между Смолян, Рудозем и Мадан е прекъснат. Обхватът на свлачището е 20 декара. Има опасност за всички работещи и преминаващи в района, съобщава bTV.     Експерти геолози и проектанти обсъдиха възможните спешни мерки. Една от тях е изместването на водопровод, който може да е сред причините.     Деца и възрастни от селата в района минават през свлачището пеша, за да стигнат до училище или до работните си места. Обходният път увеличава пътуването с около 50 км.     Започна изграждането на алтернативен път над смолянското село Влахово за леки автомобили и автобуси. Той е с дължина около 1 км, началото му е от с. Влахово в посока на с. Тикале.     Товарният трафик ще продължи да е по обходните трасета – Рудозем – Фатово – Смолян, както и вече отпушеният път Рудозем – Смилян – Смолян.    ", "date": "2018.03.13", "title": "С риск за живота си деца крачат през чудовищното свлачище на пътя Смолян-Мадан"}
{"url": "https://www.blitz.bg/intsidenti/uzhasyavashcha-katastrofa-v-turtsiya-avtobus-se-udari-v-tir-i-se-zapali-nay-malko-13-zaginakha-snimkivideo_news585655.html", "text": "Минимум 13 души загинаха при тежка катастрофа между ТИР и автобус в Турция, предаде CNN Turk. Автобусът се запалил след удара в камиона. Мелето стана в турската провинция Чорум. Сред жертвите има и деца.        От прокуратурата уточниха, че е много вероятно броят на жертвите да нарасне.         Броят на ранените все още не е ясен.  Превод: БЛИЦ  ", "date": "2018.03.13", "title": "Ужасяваща катастрофа в Турция! Автобус се удари в ТИР и се запали, най-малко 13 загинаха (СНИМКИ/ВИДЕО)"}
{"url": "https://www.blitz.bg/intsidenti/pozhari/vrachanskata-bolnitsa-gori-snimki_news585720.html", "text": "Пожар пламна преди минути във врачанската болница. Пламъците тръгнали от подземието, като все още не е ясно какво точно се е запалило, пише Конкурент бг.Докато пристигне екип на пожарната, всички работещи в Центъра за спешна медицинска помощ и спешно-проемно отделение били евакуирани навън, тъй като задушлив дим изпълнил коридорите и лекарските кабинети.  Пожарникарите бързо се насочили към подземието, за да установят от какво точно идва задушливият дим. Пациенти и лекари стоят пред болницата и не знаят кой е за преглед и кой – за обслужване. Причините се изясняват.", "date": "2018.03.13", "title": "Врачанската болница гори (СНИМКИ)"}
{"url": "https://www.blitz.bg/obshtestvo/regioni/golf-ss-svirepa-kaskada-litna-v-reka-mesta-i-ubi-shofora_news585611.html", "text": "Мъж на 56 години от Гоце Делчев издъхна при катастрофа. Инцидентът е станал вчера около 18:00 часа след село Места. Мъжът е управлявал автомобил  \"Фолксваген Голф\" в посока от сeло Места към Гоце Делчев . Той е загубил контрол над автомобила, в резултат на което е  излязъл от пътното платно и е паднал в река Места.  Шофьорът е загинал на място.     ", "date": "2018.03.13", "title": "Голф със свирепа каскада литна в река Места и уби шофьора"}
{"url": "https://www.blitz.bg/obshtestvo/regioni/zhestoko-mele-kray-glavnitsa-mzh-zaksa-s-vlekach-i-sprya-na-avariyki-minuti-sled-tova-se-sluchi-krvav-ekshn_news585634.html", "text": "Един е загинал, а други двама са сериозно ранени в резултат на катастрофа, съобщи говорителят на ОДМВР-Пазарджик Мирослав Стоянов. Той обясни, че инцидентът е станал снощи около 19.00 часа в близост до надлеза за пазарджишкото село Главиница.  „45-годишен мъж от пазарджишкото село Динката управлявал товарен влекач „ДАФ“ с ремарке, превозващо едрогабаритна техника. Мъжът спрял поради авария в автокомпозицията, като включил аварийни светлини и отишъл в задната част на ремаркето да провери състоянието на товара. Тогава бил блъснат от микробус „Рено“ управляван от 73-годишен мъж от Ихтиман, като след това бусът се ударил в композицията.  В резултат на това възрастният водач на микробуса е починал. Съпругата му на 70г., която пътувала с него и шофьора на камиона са настанени в МБАЛ-Пазарджик с различни травми и наранявания. Мъжът е с черепно-мозъчна травма и с опасност за живота“, допълни Стоянов.  Той каза също, че на местопроизшествието е извършен оглед. Изясняват се причините довели до тежкия инцидент, образувано е дознание. ", "date": "2018.03.13", "title": "Жестоко меле край Главница! Мъж закъса с влекач и спря на аварийки, минути след това се случи кървав екшън"}
{"url": "https://www.blitz.bg/obshtestvo/pozhar-v-detska-gradina-v-pavlikeni-evakuirakha-124-detsa-snimki_news585646.html", "text": "Пожар в детска градина в Павликени. Тази сутрин бяха евакуирани 124 деца. Пострадали няма. Това предаде Нова тв.Сигнал е получен след 9 часа. На мястото незабавно са изпратени екипи на пожарната.  Огънят е обхванал вехтории в помещение, намиращо се в близост до котелното. Незабавно са били евакуирани децата и персонала.  Огънят е потушен. Родителите са прибрали децата си. Причините за огъня са в процес на изясняване.", "date": "2018.03.13", "title": "Пожар в детска градина в Павликени! Евакуираха 124 деца (СНИМКИ)"}
{"url": "https://www.blitz.bg/obshtestvo/regioni/koshmar-vv-vratsa-mladezh-pripadna-na-peshekhodna-pteka-pred-gumite-na-kola_news585664.html", "text": "Извънредна ситуация вдигна по спешност екип на центъра за спешна медицинска помощ във Враца, съобщава BulNews.bg. Медици с линейка спасяваха припаднало момче в центъра на града. Инцидентът е станал преди минути на бул. „Васил Кънчов“ при бензиностанция „Лукойл“. Докато пресичал на пешеходна пътека на около 30-годишен младеж му прилошало. Съвсем неочаквано той се строполил и паднал на земята, точно пред минаващ по натовареното шосе джип с варненска регистрация, шофиран от жена.     Свидетели на сцената незабавно се притекли на помощ на момчето. Те подали сигнал на спешния телефон и на мястото се отзовали екипи на полицията и бърза помощ.     Лекарски екип оказа първа помощ на момчето, след което го транспортира с линейка в спешния център. Оказа се, че той е диабетик и най-вероятно това е причината за внезапния му припадък.    ", "date": "2018.03.13", "title": "Кошмар във Враца! Младеж припадна на пешеходна пътека пред гумите на кола"}
{"url": "https://www.blitz.bg/intsidenti/katastrofi/strashna-katastrofa-kray-kyustendil_news585738.html", "text": "Водач на лек автомобил е пострадал тази сутрин при тежка катастрофа, в района на село Невестино, съобщава Дарик. Мъжът е настанен в кюстендилската болница за лечение, със счупени 4 ребра и вътрешни травми.Катастрофата е между лек автомобил \"Тойота\" и джип БМВ. Тестът за употреба на алкохол на 48-годишния водач на джипа е отрицателен.  Изясняват се причините за пътния инцидент.   ", "date": "2018.03.13", "title": "Страшна катастрофа край Кюстендил!"}
{"url": "https://www.blitz.bg/svyat/eksploziya-izbukhna-do-konvoya-na-palestinskiya-premier-v-ivitsata-gaza-snimki_news585677.html", "text": "Експлозия избухна при преминаването на кортежа на палестинския премиер Рами Хамдала в Ивицата Газа. Причината за взрива засега не е установена, но той породи подозрения за покушение, съобщава „Индипендънт“. Пострадали са седем души, но премиерът е навредим, както и шефът на палестинското разузнаване Маджид Фарадж, който е бил в кортежа.     Фарадж заяви, че е прекалено рано да се каже кой е отговорен. Президентът на палестинската автономна власт Махмуд Абас обаче обвини за експлозията ислямисткото движение „Хамас“, което контролира Ивицата Газа.     Движението от своя страна осъди експлозията и я нарече „престъпление“ и опит „да се навреди на усилията за постигане на палестинско единство и помирение“, като обеща „спешно разследване“.     След инцидента Хамдала напусна Газа и замина обратно за Западния бряг.     Визитата на премиера на палестинската автономна власт, действащ на Западния бряг, е рядко събитие за Газа. Хамдала пристигна в управлявания от „Хамас“ анклав за откриването на отдавна очаквана водопречиствателна станция. Световната банка, Европейският съюз и европейски правителства дадоха близо 75 млн. долара за финансиране на проекта. След като „Хамас“ отне контрола над Газа от палестинската власт през 2007 г. и последва израелско-египетската блокада на ивицата, различни спънки, както и недостигът на електроенергия забави реализирането му с четири години.        ", "date": "2018.03.13", "title": "Експлозия избухна до конвоя на палестинския премиер в Ивицата Газа (СНИМКИ)"}
{"url": "https://www.blitz.bg/svyat/ruskata-aviatsiya-vzrivila-na-parcheta-shchab-na-al-kayda-v-grad-idlib-video_news585641.html", "text": "Руската авиация в Сирия нанесла мощни удари по стратегически важни обекти на терористите от „Хайят Тахрир аш-Шам” (Джебхат ан-Нусра, сирийската Ал-Кайда) в северната част на провинция Идлиб. В продължение на седмица терористите атакували и обстрелвали с ракети и минохвъргачки обсадените шиитски градове Фуаа и Кефрая, разположени в северната част на провинция Идлиб, съобщи rusvesna.su.     Руската авиация направи успешен опит да защити мирното население на обкръжените градове и да унищожи артилерийските позиции на джихадистите край градовете Тафтаназ, Марат Мисрин и Бинниш. Според разузнаването, именно оттам терористите обстрелват Фуаа и Кефрая.     Арабски медии твърдят, че руската авиация нанесла и прецизни удари с лазерно насочване към целта по щаб-квартирата на ХТШ в сградата на централната банка в град Идлиб. Загинали са десетки терористи и мнозина командири. По случайност този удар е заснет на видео.    Превод и редакция: БЛИЦ    ", "date": "2018.03.13", "title": "Руската авиация взривила на парчета щаб на „Ал Кайда” в град Идлиб (ВИДЕО)"}
{"url": "https://www.blitz.bg/svyat/pochina-programistt-koyto-poludya-i-ekzekutira-shefa-si_news585734.html", "text": "Почина сръбският програмист, който вчера уби бившия си шеф, написа белградският в. Блиц. 30-годишният специалист по високи технологии бе настанен в спешното отделение на Военномедицинската академия в столицата на западната ни съседка в критично състояние. От здравното заведение във вторник заявиха официално, че мъжът, наречен Небойша Станкович, е починал.   Вследствие на стрелбата загина бившия началник на Станкович, а двама души пострадаха. Престъпникът бе преставане малко след стрелбата в запаленото от него собствено жилище. Причината за кървавата драма е уволнението на Станкович.    ", "date": "2018.03.13", "title": "Почина програмистът, който полудя и екзекутира шефа си"}
{"url": "https://www.blitz.bg/lyubopitno/nauka-i-tekhnologii/zapochva-li-apokalipsist-ogromna-slncheva-burya-udrya-zemyata-do-chasove-sriva-elektrosnabdyavaneto-i-sistemite-za-navigatsiya-video_news585702.html", "text": "Огромна слънчева буря се насочва към Земята. Най-вероятно космическият феномен ще удари планетата ни утре. Бурята може да извади от строя сателити, да прекъсне електропроводи, но и да предизвика поразителна гледка, давайки тласък на Северното сияние, пише в. \"Дейли мейл\". Бурята започна миналата седмица вследствие на огромно слънчево изригване. Заредените частици, които са формирали изригването, в момента летят към нашата планета.  Пристигането на слънчевия вятър ще съвпадне с формирането на „равноденствените пукнатини“ в магнитното поле на Земята, които се появяват около равноденствията на 20 март и 23 септември всяка година.  Тези пукнатини отслабват естествената защита на нашата планета против заредените частици, което на свой ред може да доведе до уязвимост от бурята на джипиес системите и навигациите на пътническите полети.    Пукнатините обаче ще зарадват хората, които обичат да се наслаждават на звездите, защото те ще могат да видят в нощното небе проблясъци на Северното сияние тази седмица.    Феноменът ще може да се наблюдава над Шотландия и северната част на Англия, както и над най-северната част на САЩ, включително Мичиган и Мейн, и Канада. Превод и редакция: БЛИЦ       ", "date": "2018.03.13", "title": "Започва ли апокалипсисът?!!! Огромна слънчева буря удря Земята до часове, срива електроснабдяването и системите за навигация (ВИДЕО)"}
{"url": "https://www.blitz.bg/svyat/turtsiya-razkri-za-kakvo-shche-izpolzva-ruskite-raketi_news585729.html", "text": "Турция обяви с какви цели ще използва руските зенитно-ракетни комплекси С-400 „Триумф“, за които подписа споразумение за покупка с Москва. Външният министър Мевлют Чавушоглу разкри, че руските ракети, пазещи турското небе, ще бъдат използвани за защита на мирното население, съобщи „Интерфакс“.„Тази система ще я използваме, когато има заплаха за Турция, когато например ни обстрелват. С-400 е система за отбрана, а не за нападение“, заяви турският външен министър. Той подчерта, че основното предназначение ще е защита на населението.  Мевлют Чавушоглу за пореден път заяви, че Турция е била в правото си да закупи руски системи за противоракетна отбрана – въпреки членството си в НАТО. Натовските съюзници разкритикуваха Анкара след сделката, но турците посочиха, че имат право да се погрижат сами за националната си сигурност. Наскоро турският дипломат каза, че Турция спешно се нуждае от системи за противовъздушна отбрана. Очаква се Русия да достави С-400 в началото на 2020 година. В договора е предвидена доставката на четири дивизиона С-400. Цената на споразумението е 2.5 милиарда долара.", "date": "2018.03.13", "title": "Турция разкри за какво ще използва руските ракети"}
{"url": "https://www.blitz.bg/svyat/sashch-sa-v-shok-stomatolozite-ni-masovo-izmirat-po-zagadchen-nachin_news585710.html", "text": "Представители на Центъра за контрол и профилактика на заболяванията в САЩ се опитват да изяснят причината за загадъчната смърт на американските зъболекари и други служители на стоматологични клиники. Според последния доклад на специалистите, само в щата Вирджиния през последните години са починали 9 стоматолози, като причината за кончината им е прогресираща белодробна болест с името идиопатична белодробна фиброза, пише Езорейтер. Въпросното заболяване е доста рядко и се характеризира с нацепване и уплътняване на белодробната тъкан, поради което в кръвта на болния постъпва все по-малко кислород.  Според статистиката, по-малко от една трета от болните от тази болест преживяват над 5 години след поставянето на диагнозата. Засега експертите не са в състояние да определят причината за тези мистериозни смъртни случаи. Естествено, прави се предположение, че стоматолозите по време на работа са подлагани на въздействието на някакви вредни вещества. Например, живак, който влиза в състава на някои материали за пломби. При това, според официалните документи, всичките американски стоматолози, работещи легални, са максимално обезопасени от подобен риск.   Ето какво разказва д-р Рандал Нет от Центъра за контрол и профилактика за заболяванията на САЩ:    Всичките починали пациенти са мъже. Стоматолозите и техните помощници най-вероятно са били подложени на въздействието на бактерии, вируси, прах, газове, радиация или други форми на опасност. В момента ние не знаем точно от какво е предизвикан бумът на идиопатична белодробна фиброза, но се провежда подробно разследване за изясняване на причините за случващото се. Засега ние препоръчваме на стоматолозите да използват специални респиратори за намаляване на риска.  При това мненията на лекарите в интернет по този повод са почти единодушни, че професията стоматолог е най-небезопасната от всички медицински професии. Затова в смъртните случаи сред служителите на стоматологичните клиники или пръст има някакво мистично проклятие, или има някаква скрита опасност, която трябва незабавно да бъде открита и отстранена.    А може би е наказание свише? Превод и редакция: БЛИЦ    ", "date": "2018.03.13", "title": "САЩ са в шок: Стоматолозите ни масово измират по загадъчен начин"}
{"url": "https://www.blitz.bg/zdrave/spanakt-e-istinski-dar-ot-prirodata-pomaga-za_news585588.html", "text": "За по-бързо възстановяване на здравето и физическите сили е необходимо спанакът да присъства повече на трапезата и в храненето. С консумирането на спанак се предотвратява развитието на канцерогените клетки. Необходимо е зеленият зеленчук да присъства в ежедневното ни меню. Спанакът, зелето, марулята и кейлът имат антиоксиданто действие.  Според американския Институт за изследване на рака тези зеленчуци предотвратяват развитието на рака на гърлото, устната кухина, рака на гърдата и на белия дроб.  Спанакът трябва да се консумира и заради витамин К, който е особено важен за поддържането на здравето на костите. Този витамин влияе и на косата и на ноктите.  Също така трябва да се знае, че този зеленчук има три съставки - калий, магнезия и фолна киселина, които помагат за кръвното налягане. Тези съставки регулират и неутрализират ензимите, които повишават кръвното налягане, казват учените. ", "date": "2018.03.13", "title": "Спанакът е истински дар от природата, помага за..."}
{"url": "https://www.blitz.bg/zdrave/zdravoslovno/deyli-meyl-oglasi-novo-fenomenalno-svoystvo-na-kiseloto-mlyako_news585642.html", "text": "Киселото мляко съдържа пробиотици, които могат да направят истински чудеса с кожата на лицето ви. Това смята британска козметичка, която споделя мнението си с \"Дейли мейл\".Пробиотиците  - добрите бактерии във ферментиралите продукти, почистват и успокояват кожата, като възстановяват нарушения баланс в микробиома, обясни козметичката Таня Фъргюсън.  Приложено директно върху нея,  киселото мляко помага срещу редица проблеми , предизвикани от възпаление, като  акне ,  екзема ,  розацея , дори признаци на  преждевременно стареене .  Маските с кисело мляко могат да направят чудеса за кожата благодарение на пробиотиците в него.  Микробиомът сe състои от  естествените бактерии , които осигуряват здравия и свеж вид на кожата. Съвременният начин на живот, включително и храненето, токсините и почистващите продукти за кожа често намаляват на действието им. Затова са необходими  пробиотиците .    Прякото мазане на киселото мляко върху кожата е много полезно, но още по-добре ѝ се отразява яденето му , защото има силна връзка между състоянието на храносмилателната система и външния вид. Помагат и козметичните средства с пробиотици.    ", "date": "2018.03.13", "title": "\"Дейли мейл\" огласи ново феноменално свойство на киселото мляко"}
{"url": "https://www.blitz.bg/svyat/lavrov-privika-britanskiya-poslanik-v-moskva-i-obyavi-pozitsiyata-na-rusiya-za-skripal_news585673.html", "text": "Москва е готова да сътрудничи с Великобритания по случая с отравянето на бившия офицер от руското Главно разузнавателно управление (ГРУ), ако Лондон изпълни ангажиментите си в рамките на Конвенцията за забрана на химическите оръжия. Това заяви министърът на външните работи на Руската федерация Сергей Лавров, цитиран от руските медии. „Русия не е виновна, Русия е готова да сътрудничи в съответствие с Конвенцията за забрана на химически оръжия, ако Обединеното кралство /.../ изпълни своите международни задължения по този документ“, заяви пред журналисти първият дипломат на Москва.     По-рано стана ясно е, че ръководителят на британската дипломатическата мисия в Русия Лори Бристоу бе привикан в Министерството на външните работи в Москва.     „Днес в Министерството на външните работи е привикан посланикът на Великобритания в Русия“, информираха от външнополитическото ведомство в Москва, без да разкриват допълнителни подробности.    ", "date": "2018.03.13", "title": "Лавров привика британския посланик в Москва и обяви позицията на Русия за Скрипал"}
{"url": "https://www.blitz.bg/svyat/ruski-komandos-ubi-14-dzhikhadisti-ot-id-v-zhestok-boy-v-siriyskata-pustinya-video_news585576.html", "text": "На 5 декември 2017 г. БЛИЦ публикува кратък материал за награждаването на руския спецназовец ефрейтор Денис Портягин с медал „Златна звезда”, отличителен знак към званието Герой на Русия. Златната звезда му я окачил собственоръчно Владимир Путин. Тогава обстоятелствата около героизма на Портягин по неизвестни причини останаха засекретени. Сега обаче за подвига разказа лично Владимир Путин в телевизионно интервю, беше излъчено и видео с реконструкция на неравния бой, при който ефрейторът удържал на атаката на 40 терористи от ИД и ликвидирал 14 от тях.     На 16 август група от руския спецназ на ССО с два автомобила пристигнала със секретна задача (насочване на авиацията) на височина, охранявана от пост на сирийската армия в района на пътя Акербат-Ес Сухне (пустинна местност край границата на провинциите Хама и Хомс.     Руските военни излезли от джиповете си, сирийският войник една успял да се поздрави с тях, когато бил убит от скрито приближили се терористи от ИД. Започнал мощен обстрел.     Отрядът приел боя. Най напред били ранени двамата офицери, после другите двама, един от които бил опитен картечар. Останал само Портягин.     Куршум улучил Денис Портягин в шлема, втори куршум заклинил картечницата му, но той продължил боя с ръчни гранати.     Междувременно Портягин успял да предаде координатите си и минохвъргачният огън пресякъл атаката на терористите. На помощ пристигнали и вертолети Ми-28.     Пристигналото сирийско подкрепление заварило всички руснаци с гранати в ръце с изтеглени предпазни шплентове, готови да се самовзривят.     Сирийският лейтенант Абу Ашраф, пристигнал с групата на помощ, не скрил възхищението си: „Сърцето ми замря, когато видях руснаците да стискат гранатите. Те всички са истински мъже, храбри като лъвове.”    Редакция БЛИЦ       ", "date": "2018.03.13", "title": "Руски командос уби 14 джихадисти от ИД в жесток бой в сирийската пустиня (ВИДЕО)"}
{"url": "https://www.blitz.bg/svyat/skandalnata-nadezhda-savchenko-e-izbyagala-v-rusiya-tvrdi-ukrainski-politik_news585615.html", "text": "Скандалната украинска депутатка Надежда Савченко вероятно е избягала в Русия. Това заяви заместник-председателя на партията „Народен фронт“ Андрей Тетрук, цитиран от руски и украински медии. „Като гражданин, а не като член на партия, потвърждавам, че Надежда Савченко се намира не в Страсбург, а на територията на страната-агресор. Владимир Арьов – вицепрезидент на ПАСЕ, потвърди, че тя не е част от делегацията на Украйна“, заяви той.     Наскоро стана ясно, че Службата за безопасност на Украйна е призовала Савченко на разпит по делото на Владимир Рубан – ръководител на Центъра за освобождение на пленници „Офицерски корпус“, който е заподозрян за подготовка на терористичен акт. В същия ден Савченко е напуснала територията на Украйна.     По данни на нейния прес секретар Татяна Проточенско, Савченко е на работна среща в Парламентарната асамблея на Съвета на Европа (ПАСЕ), заедно с украинска делегация. Там тя имала планирани срещи с европейски депутати. Не била получавала никакви призовки.     Генералният прокурор на Украйна Юрий Луценко заяви на свой ред, че Савченко е заминала на международната конференция, но не била част от украинската делегация, макар че имала това право.     „Искам да се обърна към Савченко: Ако наистина е такава мъжествена и честна, както постоянно говори в ефир, утре тя е длъжна да се яви в Службата за безопасност на Украйна“, призова той.     През март 2016 година Савченко беше осъдена в Русия на 22 години затвор за съучастие в убийството на руски журналисти. След два месеца тя беше помилвана и върната в Украйна, където стана депутат от Върховната Рада. Превод и редакция: БЛИЦ     ", "date": "2018.03.13", "title": "Скандалната Надежда Савченко е избягала в Русия, твърди украински политик"}
{"url": "https://www.blitz.bg/svyat/national-interest-v-pentagona-pak-razkazakha-za-ruskata-zaplakha-v-evropa_news585574.html", "text": "Русия е основната заплаха, с която се сблъскват американските сили в Европа, пише американското издание National Interest с позоваване на главнокомандващия силите на НАТО в Европа генерал Къртис Скапароти. Според него, руската страна „продължава да дестабилизира” регионалната сигурност и да „игнорира нормите на международното право”, които осигуряват мир в Европа от момента на приключване на Втората световна война.     „Наш стратегически приоритет е сдържането на Русия от последващи агресии и предотвратяване руската страна да оказва негативно въздействие върху европейските съюзници и партньори на САЩ” – казал Скапароти.     Генералът констатирал, че американските военни разработват различни варианти по защита на европейските държави от „руската агресия”, сред които има и сценарии за военно противодействие на Русия.     Скапароти заявил още, че военната сила не е достатъчна за борба с „руската заплаха”, която излиза извън „рамките на европейското пространство”, например в Близкия Изток.     Генералът обобщил, че Русия се опитва да установения световен ред в своя полза.    Превод и редакция: БЛИЦ    ", "date": "2018.03.13", "title": "National Interest: В Пентагона пак разказаха за „руската заплаха” в Европа"}
{"url": "https://www.blitz.bg/svyat/v-siriya-stava-napecheno-nachalnikt-na-ruskiya-genshchab-predupredi-za-provokatsiya-na-dzhikhadistite-razvrzvashcha-rtsete-na-sashch-da-udari-damask_news585667.html", "text": "Терористи подготвят провокация с отровни вещества в Сирия, за да оправдаят масиран удар на САЩ по правителствените квартали в Дамаск. Това заяви началникът на Генералния щаб на Въоръжените сили на Руската федерация Валерий Герасимов, цитиран от руски медии. „В няколко района на Източна Гута е събрана тълпа от жени, деца и стари хора, които трябва да изиграят жертви на химически инцидент. Там вече има активисти на „Белите каски“ и снимачни екипи с техника за сателитно видеоизлъчване“, подчерта армейският генерал.     След провокацията – продължава Герасимов, САЩ ще обвинят правителствените войски на Сирия в употреба на химическо оръжие. „Като ответна мярка Вашингтон планира да нанесе ракетен удар по правителствените квартали на Дамаск“, допълни началникът на Генералния щаб на руската армия.    ", "date": "2018.03.13", "title": "В Сирия става напечено! Началникът на руския генщаб предупреди за провокация на джихадистите, развързваща ръцете на САЩ да удари Дамаск"}
{"url": "https://www.blitz.bg/zdrave/uchenite-udarikha-po-masata-kolkoto-poveche-seks-pravite-tolkova-po-mladi-shche-bdete_news585705.html", "text": "Британските учени са уверени, че интимната близост помага за подмладяването на организма и помага за съхраняването на тонуса на тялото. По думите на изследователите, че сексът помага както на мъжете, така и на жените, но трябва да се прави редовно, съобщава „Дни ру“. По думите на специалистите, окситоцинът – хормонът на любовта и прегръдките – оказва буквално вълшебно действие върху организма. В частност, той опъва кожата, а също положително въздейства и на тонуса на мускулите.  Отбелязва се, че сексът подобрява и кръвообращението и укрепва сърдечно-съдовата система. Освен това, както се отбелязва, сексът дарява и с положителни емоции.   Превод и редакция: БЛИЦ", "date": "2018.03.13", "title": "Учените удариха по масата: Колкото повече секс правите, толкова по-млади ще бъдете"}
{"url": "https://www.blitz.bg/ikonomika/sindikat-s-mnogo-khubava-initsiativa-koyato-shche-pomogne-mnogo-na-vsichki-bezrabotni_news585742.html", "text": "Работодателите да бъдат задължени да обявяват свободните работни места в техните компании и в Бюрата по труда, предлага КТ \"Подкрепа\". Предложението е отразено в становище на синдиката за националните приоритети като част от 20-те принципа на Европейския стълб на социалните права, пише Днес бг. Според синдиката по този начин ще се оформи единна база данни, която ще даде възможност за обективна оценка на нуждите и реалностите на трудовия пазар. Освен това безработните ще имат допълнителен мотив да се регистрират, а работодателите ще оповестяват условията и заплащането, което предлагат.  КТ \"Подкрепа\" иска да се засили ролята на инспекциите по труда. Според синдиката необходим е по-креативен подход, който да позволява внедряването на \"тайни служители\" в компаниите.  Синдикатът предлага усилията за по-нататъшно огъвкавяване на трудовите договори да се ограничат до професиите, в които работещите имат по-голяма преговорна сила, в секторите с трудови възнаграждения над средното за страната.  Единственият резултат от прилагането на тези договори в останалите случаи е по-голяма експлоатация на работещите, основно чрез заплахи от уволнение и съкращение, допълват от КТ \"Подкрепа\".  Синдикатът подчертава, че по оценки на Международната организация на труда, трудовото законодателство в България е второто по гъвкавост след това на Полша. В този смисъл не се налагат каквито и да било промени в трудовото ни законодателство в тази посока, допълват от КТ \"Подкрепа\".  Според Конфедерацията многократно възникващата безработица е резултат и от гъвкавите трудови договори.  Активната подкрепа на заетостта трябва да става чрез разкриване на качествени работни места, всичко останало са палиативни мерки, които заобикалят реалната причина за безработицата и не помагат за решаването на проблема, заявяват от КТ \"Подкрепа\".  По отношение на приоритета за равенство между половете и равновесие между професионалния и личния живот, от синдиката отбелязват, че в България продължителността на майчинството е удовлетворителна. Проблемът е в липсата на възможности за отглеждане на детето, след като приключи отпускът.  Според синдиката това е и една от причините работодателите да избягват да наемат жени, които се очаква да решат в обозримо бъдеще да имат деца. КТ \"Подкрепа\" смята, че равенството на половете и увеличаване на шансовете за трудова заетост предполагат разкриване на общински и държавни заведения за деца, които са достъпни и безплатни за семействата.  ", "date": "2018.03.13", "title": "Синдикат с много хубава инициатива, която ще помогне много на всички безработни"}
{"url": "https://www.blitz.bg/svyat/v-london-svikvat-speshno-zasedanie-na-kobra_news585572.html", "text": "Ще се проведе спешно заседание на антитерористичния комитет КОБРА тази сутрин, пише британският Daily Express, цитиран от \"Фокус\". На него се очаква управляващата партия на консерваторите да даде „силен отговор“ на руската атака срещу Сергей Скрипал, пояснява вестникът. Ще бъде обсъдено последното развитие по разследването. Вътрешният министър Амбър Ръд е решена да изпрати „силен отговор“ на Владимир Путин, след като британският премиер заяви, че участието на Русия е много вероятно.  Според Тереза Мей има две вероятности – или това е директно действие на руската държава или руското правителство е загубило контрол върху вещество , катастрофално увреждащо нервната система и позволило то да попадне в чужди ръце.  Депутати настояват да бъде отнет лиценза на телевизия Russia Today - основния пропаганден инструмент на Москва, външният министър на Великобритания призова за бойкот на Световното първенство по футбол през лятото ", "date": "2018.03.13", "title": "В Лондон свикват спешно заседание на КОБРА"}
{"url": "https://www.blitz.bg/svyat/10-godishno-momiche-bez-da-iska-ubi-mayka-si_news585577.html", "text": "В САЩ десетгодишно момиче, поради небрежност, премаза фатално майка си с кола, съобщава New York Post. Инцидентът се случил в щата Ню Йорк, близо до Ниагарския водопад, когато майката и дъщерята се опитвали да освободят колата, която заседнала в снега.  Жената бутала колата, а момичето погрешно натиснала газта. В резултат на това майката се оказала под колата и по-късно лекарите не успели да я спасят. Превод и редакция: БЛИЦ", "date": "2018.03.13", "title": "10-годишно момиче без да иска уби майка си"}
{"url": "https://www.blitz.bg/svyat/britanskata-politsiya-izdirva-maskirana-zhena-za-otravyaneto-na-skripal_news585570.html", "text": "Британската полиция издирва маскирана жена, която е била забелязана в Салсбъри малко преди отравянето на бившия руски полковник и двоен агент Сергей Скрипал, съобщава \"Дейли Мейл\". Отбелязва се, че тъмнокоса жена с черна маска на лицето си и голяма чанта в ръцете й се е държала подозрително. Според свидетеля Марк Франсис, маската може да е била използвана, за да се избегне разпознаването.  В неделя, 11 март, медиите съобщиха, че свидетел е видял мъж в маска и качулка един час преди откриването на Скрипал и дъщеря му. Превод и редакция: БЛИЦ", "date": "2018.03.13", "title": "Британската полиция издирва маскирана жена за отравянето на Скрипал"}
{"url": "https://www.blitz.bg/lyubopitno/nauka-i-tekhnologii/rusiya-razkri-nay-golyamata-tayna-na-novata-si-krilata-raketa-s-yadren-dvigatel_news585550.html", "text": "Заместник-министърът на отбраната на Русия Юрий Борисов разказа за особеностите на уникалната руска крилата ракета с ядрен двигател. Освен неограничената дължина на полета, новата крилата ракета с ядрен двигател може да се намира във въздуха до няколко денонощия, разказа министърът в интервю за \"Красная звезда\".\"Уникалността на тази ракета се състои в това, че тя лети по зададена траектория, следвайки особеностите на терена на ниски височини, което затруднява нейното засичане. Тя може да носи товар на всякакво разстояние. Може да лети с дни\", каза Борисов.   По думите му, новият вид ракетно оръжие е уникален - нищо подобно нито една друга страна не е разработила. \"Голямо благодаря на нашите ядрени учени, които превърнаха тази приказка в реалност\", каза още той.   Освен уникалната крилата ракета с ядрена енергийна установка, руският президент и върховен главнокомандващ на Русия Владимир Путин представи и други образци на въоръжение: балистичната ракета \"Сармат\", ракетният комплекс \"Авангард\", авиационният ракетен комплекс \"Кинжал\", а също и единственият в света пълноценно функциониращ боен лазер.  Превод и редакция: БЛИЦ  ", "date": "2018.03.13", "title": "Русия разкри най-голямата тайна на новата си крилата ракета с ядрен двигател"}
{"url": "https://www.blitz.bg/svyat/firmi-sa-narushavali-embargoto-sreshchu-severna-koreya_news585579.html", "text": "Според ООН сингапурски фирми са нарушавали ембаргото срещу Северна Корея, изнасяйки за Пхенян луксозни стоки, което е забранено както от ООН, така и от сингапурските закони, предава BBC, цитирана от \"Фокус\". Сингапурското правителство съобщава, че е наясно с нарушенията и случаите се разследват, където има „проверена информация“ за възможни нарушения.  Санкциите срещу Северна Корея се затягат значително през последните две години и въпреки възможността за директни преговори между севернокорейския лидер Ким Чен-ун и американския президент Доналд Тръмп санкциите засега остават.  Според бивш експерт на ООН използва финансови хитрини, като регистрира куха компания на едно място, банка на друго място, а сделките извършва на трето място и така операциите стават трудни за проследяване. ", "date": "2018.03.13", "title": "Фирми са нарушавали ембаргото срещу Северна Корея"}
{"url": "https://www.blitz.bg/svyat/maykl-pens-obyasni-pri-kakvi-usloviya-sashch-shche-premakhnat-sanktsiite-km-kndr_news585581.html", "text": "САЩ няма да намалят натиска върху КНДР и няма да премахнат санкциите към страната, докато нейното ръководство не се откаже от ядрените и ракетните програми. Това заяви вицепрезидентът на САЩ Майкъл Пенс пред телевизионния канал Fox News. \"КНДР и целият свят трябва да знаят, че няма да омекотим кампанията за оказване на максимален натиск върху Пхенян\", каза той, отбелязвайки, че \"санкциите ще останат в сила\".  Вицепрезидентът посочи, че САЩ ще продължат да упражняват натиск върху КНДР, докато тази държава не се откаже от ядрените и ракетните програми \"веднъж завинаги\".  \"Президентът на САЩ Доналд Тръмп даде ясно да се разбере, че ерата на стратегическото търпение приключи\", заяви Пенс. Превод и редакция: БЛИЦ", "date": "2018.03.13", "title": "Майкъл Пенс обясни при какви условия САЩ ще премахнат санкциите към КНДР"}
{"url": "https://www.blitz.bg/svyat/vertolet-be-zabelyazan-nad-ruskoto-posolstvo-v-sashch-snimka_news585582.html", "text": "Руските дипломати съобщиха за неизвестен вертолет, който е кръжал във вечерта на 12 март на територията на посолството във Вашингтон. Това се посочва на поста на дипломатическата мисия в Twitter. \"Какво търсеше американският вертолет в помещенията на руското посолство снощи? \"Странна\" неизправност на навигационното оборудване в центъра на американската столица? Или още един отчаян опит да бъде намерена следа от руска намеса? - се казва в съобщението. Превод и редакция: БЛИЦ", "date": "2018.03.13", "title": "Вертолет бе забелязан над руското посолство в САЩ (СНИМКА)"}
{"url": "https://www.blitz.bg/svyat/reks-tilrsn-komentira-zaklyuchenieto-na-britanskoto-razsledvane-otnosno-sluchaya-skripal_news585568.html", "text": "Вероятно Русия стои зад атаката с нервно-паралитично вещество във Великобритания, според държавният секретар на САЩ Рекс Тилърсън, предава AFP, цитирана от \"Фокус\" „Ние имаме пълно доверие в британското разследване и заключението, че вероятно Русия е отговорна за атаката с нервно-паралитично вещество в Солсбъри (срещу Сергей Скрипал – бел.ред.) миналата седмица.“, казва Тилърсън  „Ние сме съгласни, че отговорните – и тези,които са извършили престъплението, и тези, които са го поръчали трябва да понесат сериозни последствия. Ние заставаме солидарно зад нашите съюзници от Обединеното кралство и ще продължим да координираме нашите отговори“, продължава Тилърсън. ", "date": "2018.03.13", "title": "Рекс Тилърсън коментира заключението на британското разследване относно случая \"Скрипал\""}
{"url": "https://www.blitz.bg/svyat/blokirakha-beliya-dom-zaradi-podozritelen-predmet_news585562.html", "text": "Американската тайна служба получи съобщения за подозрителен предмет в центъра на американската столица, Вашингтон, близо до Белия дом. Това се съобщава в \"Туитър\" на тайните служби. Както съобщава журналистът Андрю Бити, Белият дом е затворен. Няколко улици също са блокирани.  Служителите на специалните служби работят на мястото. Превод и редакция: БЛИЦ", "date": "2018.03.13", "title": "Блокираха Белия дом заради подозрителен предмет"}
{"url": "https://www.blitz.bg/svyat/kakvo-predstavlyava-ruskiyat-voenen-gaz-novichok-s-koyto-tereza-mey-tvrdi-che-e-bil-otroven-agenta-skripal-i-dshcherya-mu_news585546.html", "text": "Британският премиер Тереза Мей заяви, че бившият руски шпионин Сергей Скрипал е бил отровен с вещество, разработено в Русия. Лондон хвърли вината върху Москва за отравянето на шпионина и неговата дъщеря, които живеят във Великобритания. Двамата са в критично състояние.Специалист разкри пред „Скай нюз” какво всъщност представлява веществото. То е нервнопаралитично вещество, което действа на нервната система на човека. Разработено е през 70-те години на миналия век в Съветския съюз с военни цели. Забранено е за използване. Има повече от 100 съединения и формули на веществото „Новичок”.  Веществото може да премине през летищна проверка, ако е в малки количества и е добре „скрито”. Химическото съединение се разпръсква като фин прах, вместо като газ или изпарение. Може да бъде вдишано, погълнато или дори абсорбирано от кожата. Изключително опасно е за човешкото здраве. Руската отрова, подобно на другите подобни вещества, действа на ацетилхолинестераза – ензим, който действа в нервната система. Той се намира върху мембраните на червените кръвни клетки. Резултатът е свиване на всички мускули, което води и до сърдечен удар и задушаване.", "date": "2018.03.13", "title": "Какво представлява руският военен газ „Новичок”, с който Тереза Мей твърди, че е бил отровен агента Скрипал и дъщеря му?"}
{"url": "https://www.blitz.bg/svyat/panika-v-sd-v-nyu-york-trima-dushi-sa-v-bolnitsa_news585563.html", "text": "Трима души са хоспитализирани в Ню Йорк поради плик с бял прах, който бе открит в съда, съобщава NY Post. Инцидентът се е случил в сградата на Върховния съд в Бруклин. Помощничката на съдията отворила подозрителен плик, в който имало бял прах със сладка миризма. Впоследствие трима души са се почувствали зле и са хоспитализирани. Извършва се разследване на случая. Превод и редакция: БЛИЦ    ", "date": "2018.03.13", "title": "Паника в съд в Ню Йорк, трима души са в болница"}
{"url": "https://www.blitz.bg/svyat/vechno-mlada-sinoptichka-izumi-sveta-krasotata-y-syakash-e-nepodvlastna-na-vremeto-snimkivideo_news585567.html", "text": "\"Израснахме със нейните предавания. Защо ние сме по-възрастни, а тя напротив, сякаш не се е изменила? \"- питат учудени потребители в интернет, гледайки 44-годишна водеща, който работи от 1996 г. насам в телевизията. Има мнение, че азиатците и остаряването са несъвместими понятия. И има много доказателства. Вечно младите жени и мъже от Азия не се уморяват да поразяват обществеността със снимките си. Но 44-годишната китайка Ян Ден изуми дори сънародниците си. Започва кариерата си в телевизията като водеща на прогнозата за времето през 1996 г., оттогава са преминали 22 години и зрителите не могат да открият признаци на стареене по нейното лице.  Това, че китайката явно притежава тайната на вечната младост, стана очевидна, след като централната китайска телевизия в чест на Международния ден на жената направи микс от появите на Ян Дан на екрана, включително и кадри от най-ранните й предавания.   Видеото бе публикувано в популярната китайска социална мрежа Weibo и събра хиляди възторжени коментари. \"Мнозина са израснали с прогнозите за времето, обявявани от Ян, защо ние сме по-възрастни, а тя напротив, сякаш не се е изменила?\" - питат се един друг потребителите. Някои дори предполагат, че всички тези кадри са снимани в един ден: \"Не може човек да не се  промени изобщо за 22 години!\" Впрочем, вижте сами. Превод и редакция: БЛИЦ     ", "date": "2018.03.13", "title": "Вечно млада синоптичка изуми света, красотата й сякаш е неподвластна на времето (СНИМКИ/ВИДЕО)"}
{"url": "https://www.blitz.bg/kriminalni/samo-v-blits-nov-zhestok-ekshn-v-sofiya-arestuvakha-znakov-bandit-v-boyana-blizo-do-gonkata-s-gushcherov_news585814.html", "text": "Знаковият подземен герой Атанас Георгиев-Гаргата попадна в епицентъра на нов криминален инцидент, научи БЛИЦ от свои източници. Медията ни научи, че Гаргата е бил арестуван преди няколко часа в столичния квартал \"Бояна\", близо до мястото, където Гущеров-младши бе задържан след гонка с полицията.  Мутрата с птичи прякор е бил окован с белезници, след като той и трима негови събратя са блъснали \"Хонда Сивик\" с техния джип \"Тойота\". При сблъсъка хондата се е завъртяла като пумпал и е спряла чак в мантинелата на бул. \"България\".  Гаргата и мускулестите мъжаги са пребили водача на хондата и са го принудили да подпише двустранен протокол, в който да опише, че той е виновен за инцидента.  Свидетели на криминалния инцидент, обаче са информирали полицията. Униформени служители са арестували Гаргата и аверите му и са ги откарали в ареста.  Само пред няколко дни БЛИЦ съобщи първи, че Гаргата е бил арестуван по подозрение за участие в групово изнасилване. След кратък престои в килията, Гаргата бе пуснат по-живо, по-здраво. И резултатът е налице! Ивайло КРАЧУНОВ", "date": "2018.03.13", "title": "Само в БЛИЦ! Нов жесток екшън в София! Арестуваха знаков бандит в \"Бояна\", близо до гонката с Гущеров!"}
{"url": "https://www.blitz.bg/svyat/islyamistka-sekta-nie-svalikhme-sovalkata-chalndzhr_news585774.html", "text": "Лидерът на ислямистка секта обяви, че тя стои зад трагедията с американската космическа совалка „Чалънджър“, разпаднала се малко след излитането си през 1986 година, съобщи „Хюриет дейли нюз“. Скандалното му твърдение се превърна в хит в социалните мрежи.Ахмет Ясин Бурсеви от суфисткото братство „Накшбандия“ заяви, че духовниците са отговорни за трагедията. В суфизма школата му следва духовното извисяване и „мистичното познаване на истината“.  „Бяхме по средата на ритуал, когато совалката излетя. Нямахме телевизор в стаята. Чичо Ахмет (един от членовете на сектата) започна да говори високо и запита „защо не се е взривила още“. Друг член му каза да не се притеснява“, разказа лидерът на братството. „По това време совалката е избухнала. Научихте за това по телевизията на следващия ден“, каза още той. На 28 януари 1986 година „Чалънджър“ избухва малко след излитането си, а в резултат на инцидента загиват седем души на борда. Последващото разследване установява, че е имало дефект в конструкцията - използвани са гумени уплътнения, които губят еластичността си при ниски температури, а в нощта преди старта е било особено студено. В резултат от това от десния спомагателен двигател се изпуска пламък, който попада върху главния горивен резервоар. Трагедията се предава на живо по телевизията.", "date": "2018.03.13", "title": "Ислямистка секта: Ние свалихме совалката „Чалънджър“"}
{"url": "https://www.blitz.bg/svyat/turskiyat-vnshen-ministr-s-mnogo-vazhni-dumi-za-sashch-predskaza-li-izbukhvaneto-na-burya_news585797.html", "text": "Отношенията на Турция и САЩ са близо до точката на кипене, заяви турският министър на външните работи Мевлют Чавушоглу пред студенти и преподаватели на Московския държавен институт по международни отношения, съобщи ТАСС. По думите му за връщане на двустранните отношения в нормалното русло е необходимо Вашингтон „да държи на думата си и да уважава Турция“.„И всеки неприятелски жест по отношение на Турция, в частност доставки на въоръжение за терористите от Отряда за народна самоотбрана, трябва да бъде поправен\", изтъкна Чавушоглу.  Той каза, че ако САЩ продължат своята политика, турският народ „може да не издържи това“. Аз вече открито говоря за това: точката на кипене на народа е много близка, посочи Чавушоглу. Отношенията между Анкара и Вашингтон се изостриха през последните месеци. Напрежението е породено от американската подкрепа към кюрдските бойни милиции в северната част на Сирия, които Турция разглежда като въоръжено крило на Кюрдската работническа партия и заплаха за националната си сигурност. САЩ въоръжават кюрдите в борбата си срещу джихадистката групировка „Ислямска държава“.", "date": "2018.03.13", "title": "Турският външен министър с много важни думи за САЩ, предсказа ли избухването на буря"}
{"url": "https://www.blitz.bg/svyat/rusiya-otgovori-ofitsialno-na-velikobritaniya-za-otravyaneto-na-skripal_news585802.html", "text": "Дипломатическата мисия на Руската федерация в Лондон е изпратила нота в отговор на искането на британското министерство на външните работи, в която заявява, че Москва не е свързана със случилото се в Солсбъри, където на 4 март бе отровен бившият полковник от Главно разузнавателно управление Сергей Скрипал и дъщеря му Юлия, предаде ТАСС. Агенцията се позовава на съобщение на руската дипломатическа мисия в Туитър.  В него се казва, че в изпратената нота посолството е потвърдило, че Русия не е свързана с инцидента в Солсбъри. Изложени са и споменатите вече изисквания за провеждане на съвместно разследване.  От руското посолство в Лондон заявиха още в Туитър, че Москва няма да отговори на британския ултиматум, ако не получи проби от нервнопаралитичното вещество, използвано при нападението срещу Скрипал.  Британският премиер Тереза Мей даде на Москва срок до полунощ да обясни как химическо вещество, руско производство, се е озовало и е било използвано в британския град. В противен случай Лондон заплаши да предприеме ответни мерки.  Превод и редакция: БЛИЦ", "date": "2018.03.13", "title": "Русия отговори официално на Великобритания за отравянето на Скрипал"}
{"url": "https://www.blitz.bg/svyat/i-merkel-se-proiznese-za-pokushenieto-sreshchu-skripal_news585813.html", "text": "Канцлерът на Германя Ангела Меркел заяви, че приема изключително сериозно обвиненията на Лондон срещу Москва във връзка с покушението срещу живота на бившия руски шпионин Сергей Скрипал, предаде Франс прес. Канцлерът категорично осъди това посегателство и подчерта, че приема крайно сериозно мнението на британското правителство по въпроса за отговорността на Русия. Това се казва в комюнике на канцеларията й за медиите. Русия трябва бързо да отговори на законните въпроси, поставени от британското правителство, заяви Меркел.  Междувременно бе съобщено, че Меркел е провела телефонен разговор с британския премиер Тереза Мей, в рамките на който е осъдила нападението с нервнопаралитично вещество.  Превод и редакция: БЛИЦ", "date": "2018.03.13", "title": "И Меркел се произнесе за покушението срещу Скрипал"}
{"url": "https://www.blitz.bg/svyat/uzhasyavashcha-ataka-v-teksas-tri-misteriozni-paketa-bombi-izbukhnakha-v-rtsete-na-poluchatelite-si-ima-zhertvi_news585605.html", "text": "Двама души загинаха, а други двама са ранени при серия от бомбени нападения в Остин, щата Тексас. Неизвестен подател изпращал колети до жилища, които се взривявали при вдигането или отварянето им. Пакетите не са доставяни по пощата или с куриер, съобщава „Лос Анджелис Таймс“. През последното денонощие е загинал 17-годишен младеж, а 75-годишна пенсионерка е тежко ранена.     Разследващите бързо разбрали, че двата случая са свързани с подобен от 2 март, при който мъж отворил пакет, който избухнал в ръцете му. Той загинал в дома си в североизточната част на града.     Тревогата се засилва, тъй като хилядеи посетители се стичат в Остин за годишен фестивал, започнал в петък, който ще продължи до 17 февруари.     Засега от полицията не съобщават бомбените атаките да представляват пряка заплаха за фестивала.     Пакетите са оставяни пред домовете на жертвите без дори някой да позвъни на вратата им. Случаят се разследва от ФБР. Превод и редакция: БЛИЦ ", "date": "2018.03.13", "title": "Ужасяваща атака в Тексас! Три мистериозни пакета-бомби избухнаха в ръцете на получателите си – има жертви"}
{"url": "https://www.blitz.bg/zdrave/zdravni-novini/strashni-zarazi-plznakha-iz-vratsa-bolnite-se-uvelichavat_news585791.html", "text": "Бум на варицела и скарлатина отчитат от районната здравна инспекция във Враца. Само за три дни, в периода от 6 до 9 март, са регистрирани 6 нови случая на заболели от скарлатина и два на варицела. По един са случаите на болни от колиентерит и ентероколит. Регистрирани са и 42 случая на остри респираторни заболявания и грипза изминалата седмица. ", "date": "2018.03.13", "title": "Страшни зарази плъзнаха из Враца, болните се увеличават"}
