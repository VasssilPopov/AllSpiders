{"url": "https://www.blitz.bg/obshtestvo/intervyu/deputat-ot-bsp-prisstval-na-sreshchata-radev-putin-izdade-pred-blits-klyuchovi-detayli-za-sbitieto_news602256.html", "text": "В официалната делегация на Румен Радев в Русия преди дни участваха съпредседателят на Групата за приятелство България - Русия в Народното събрание Красимир Велчев, председателят на Комисията по икономическа политика и туризъм в българския парламент Петър Кънев, представители на местната власт, учени, общественици и културни дейци. Петър Кънев разказа пред БЛИЦ кои са били горещите теми в Москва и Сочи, за какво са си говорили с Медведев и Путин и разкри за още една важна среща, която ще се състои в края на годината в Москва.- Вие сте били в делегацията на президентът Румен Радев при срещите с Путин и Медведев в Русия. Какви са впечатленията ви от визитата?   - Каквато и оценка да се даде за тази среща, след като след девет години за пръв път държавен глава не е стъпвал в Русия, тя може да бъде само една - положителна. Девет години са твърде голям период за замразяване на отношенията между една велика сила и една балканска страна, още повече - приятелски народи. Срещата се оценява положително от руска страна. Самият факт, че без да има конкретен повод свързан с подписване на някакви споразумения, само за месец беше организирана среща на двамата първи в Русия, именно на Путин и Медведев, показа, че от руска страна има желание за подновяване на контактите.   Присъствах и на двете срещи. И двамата подчертаха, че девет години са прекалено дълъг период за замразени отношения и считат, че тази крачка ще бъда добре продължена с визитата на Борисов в Москва.   На самият работен обяд в Москва, който в действителност беше такъв, защото от руска страна присъстваха няколко министри и заместник-министри, темата, която аз повдигнах пред Путин бе през края на тази година да се състои заседанието на смесената българо-руска икономическа комисия. Като председател на комисията по икономическа политика и туризъм наблюдавам работата на две министерства, точно по тези теми уговорих среща с Путин, която ще се състои ноември месец.  - ГЕРБ смятат, че Румен Радев е превишил правомощията си чрез обсъждането на икономически и енергийни теми, защото поводът е бил 24 май, а не това.   - Красимир Велчев е участвал на тези визити, на които съм присъствал и аз. Темите бяха чисто политически и икономически. Аз мисля, че когато се касаят национални интереси на държавата, свързани с АЕЦ \"Белене\" и втората тръба на Турски поток, както и висящи въпроси в отношенията ни, не може да има разнобой или ревност между президентска и изпълнителна власт за това кой-кого коментира. Когато се бие в една точка, това е полезно за държавата.  -Какво да очакваме от предстоящата среща Путин-Борисов? Коя тема трябва да бъде изведена на преден план?   -Очаквам да се конкретизират проблемите, свързани с АЕЦ \"Белене\". И на двете основни срещи беше обсъждана тази тема в детайли. Колкото и да е странно, Русия вече е информирана. Медведев сподели, че китайските партньори, с които разчитаме да работим, вече са били в Москва и са провели предварителни консултации. За тях това не беше въобще тайна. Предполагам, че на срещите в Москва ще бъде коментирано и предстоящото разглеждане на доклада на правителството и отпадането на мораториума му за строителството на АЕЦ \"Белене\". Мисля, че посещенията на Радев и Борисов са една огромна крачка в правилната посока.  - Преди да стане ясно, че Борисов също ще посети Москва, коментарите за визитата на Радев бяха предимно негативни. Защо се получава това разногласие?   -Все пак не забравяйте, че българското лицемерие на политическия елит е малко странно, само до преди месец големите коментари бяха за това как Радев щял да ходи на крака при Путин, който е в изолация. Същият този Путин, който в рамките на една седмица прие в Сочи Меркел, индийския президент и Макрон. Попитаха и как Радев щял да ходи в Русия по време на председателството на ЕС в България. Сега бих попитал и аз защо отива и Бойко Борисов? Когато си гоним българските държавни интереси, това е правилния ход.  - Как смятате, че се справяме с председателството?   -Председателството като логистика беше добре направено. Мисля, че структурите, които отговаряха за мероприятията и организацията си свършиха работата. То беше натоварено с прекалено много очаквания за някакви крайни велики резултати. Малко прекалихме с оптимизма как България е център на света. Все пак, това е една ротация на всеки шест месеца. В момента има най-различни коментари по резултатите от председателството.  - Неотдавна се състоя и още една много важна среща, а именно срещата на върха ЕС - Западни Балкани. Каква оценка ще дадете за нея?   - За съжаление, не ме поканиха на тази среща и не мога да я коментирам.  Интервю на Никол ИВАНОВА, БЛИЦ    ", "date": "2018.05.24", "title": "Депутат от БСП, присъствал на срещата Радев-Путин, издаде пред БЛИЦ ключови детайли за събитието!"}
{"url": "https://www.blitz.bg/obshtestvo/fandkova-za-nas-blgarite-bukvite-stoyat-redom-do-svobodata-i-nezavisimostta_news602405.html", "text": "\"За нас българите буквите стоят редом до свободата и независимостта.\" Това каза пред „Фокус“ кметът на София Йорданка Фандъкова по повод 24 май Деня на българската просвета и култура и на славянската азбука. Тя допълни, че именно буквите гарантират запазването на нашата идентичност и са онези живи въглени, които пазят българския дух. Фандъкова припомни, че българската образователна система има своите много добри традиции, но в същото време тя трябва да е отворена за динамичните промени на времето.  „Пред училищата днес стои предизвикателството да отговорят на това време и с помощта на новите технологии да привлекат децата към знанието. В този свят, който отвсякъде ни залива с информация, учителят отдавна не е единственият и безспорен източник на знания, но той е човекът, който трябва да води децата през лабиринта на информацията. Те да откриват знанието, да развиват талантите си, да формират умения и компетентности, които да им помагат в живота“, каза столичният кмет.  Йорданка Фандъкова допълни, че в днешния ден си пожелава да успеем да превърнем образованието в национална кауза, която да ангажира цялото общество.  „Ние българите сме народът, който празнува азбуката си като национален празник, за мен това е несломимата сила, която ни води и ни пази“, каза още Йорданка Фандъкова. ", "date": "2018.05.24", "title": "Фандъкова: За нас българите буквите стоят редом до свободата и независимостта"}
{"url": "https://www.blitz.bg/politika/yotova-24-may-e-praznik-koyto-ne-pozvolyava-da-ima-delenie-na-khorata-zashchoto-blgariya-se-rodi-ot-slovoto-i-ot-knizhninata_news602417.html", "text": "24 май е празник, който не позволява да има деление на хората, на гражданите на България, защото България се роди от словото и от книжнината. Това заяви във Велики Преслав вицепрезидентът Илияна Йотова.„България тръгна тук, от Велики Преслав, за да разпростре невероятно богата култура, духовност и писменост, която днес достига до 300 милиона души по целия свят. Тези ценности трябва да знаем и помним днес. Всяка друга злоба на деня и политикантстване са неуместни“, заяви Йотова. По думите ѝ 24 май е най-обединяващият празник. Тя посочи решаващата роля на Кирило-Методиевото дело, на техните ученици и следовници.  „Заради България славянската писменост и език оцеляха и стана възможно раждането на третата християнска цивилизация - славянската цивилизация. Започнало като политическа задача, Великоморавската мисия нямаше да успее и да оцелее това дело без България, без визионерството на един голям владетел - княз Борис Първи, който именно тук не просто прие учениците на Кирил и Методий, но създаде условията за развитието на най-богатата книжнина в ранното Средновековие. България трябва да помни едно - българските букви, кирилските букви се родиха във Велики Преслав, оттам тръгна тази цивилизация. Всякаква друга спекулация с това кой как е създал кирилицата означава да поругаваме паметта на Светите братя и на техните ученици и на всички, които от българското Възраждане до днес пазят паметта и тяхното дело“, заяви Илияна Йотова. Вицепрезидентът Йотова се включи в тържествата във Велики Преслав в Деня на българската просвета и култура и славянската писменост. Посещението е част от държавното пътуване на вицепрезидента по стъпките на светите братя Кирил и Методий и техните ученици свързано е и с юбилейната за Велики Преслав годишнина от обявяването на града за столица на България преди 1125 г., чието официално отбелязване ще бъде през септември.", "date": "2018.05.24", "title": "Йотова: 24 май е празник, който не позволява да има деление на хората, защото България се роди от словото и от книжнината"}
{"url": "https://www.blitz.bg/politika/rumen-radev-ss-silna-rech-za-24-may_news602412.html", "text": "Румен Радев застана до кметът на София Йорданка Фандъкова и министърът на образованието Красимир Вълчев по време на шествието по случай днешният празник на българската просвета и култура. Ето какво каза президентът в своя реч пред паметника на светите братя Кирил и Методий пред Народната библиотека в столицата:\"Днес почитаме празника на буквите и знанието, на просветата и културата.   Повече от век на тази дата споменаваме Светите братя Кирил и Методий, Свети Климент Охридски, първите ни книжовници, които почитаме като светци. Цитираме Паисий, Вазов, Михайловски.  Ще го направим и днес. Но ако искаме децата ни да растат в страна на знанието и просветата трябва да сме непримирими към невежеството, а това започва още с правописа. Той е първият урок по демокрация, защото в него всяка буква, всеки символ има своя смисъл и място, а голямата буква е само първа сред равни. Следващата стъпка е речникът. Когато думите изпадат в забрава, с тях си отива и част от света. С думите погива и смисълът. Днес оплакваме свободата на словото. Но за да постигнем свободата, първо трябва да владеем словото. Третата стъпка е знанието. Всеки го трупа според своите способности и усърдие, но и най-ученият не трябва да забравя смирението. Защото всеки знае нещо, което другите не знаят. И най-важната стъпка е свободата на духа. Нея никой не получава даром и завинаги. Тя се отвоюва ден след ден със знание срещу невежеството, с кураж срещу лъжата, с характер срещу натиска. По пътя на духа и знанието всички ние, българите, имаме една щастлива орис: нашият език. Тази реч „омайна и сладка“, на която мислим, обичаме, откриваме, сънуваме и която трябва да съхраняваме. Днес все по-често пишем нехайно, говорим с шепа думи, а знанието все по-рядко се цени. Чудно ли е тогава, че все по-малко чуваме истината? Днес празнуваме знанието и просветата. Невежеството няма празник. Но то заема всеки сантиметър, опразнен от културата.  В тази вечна битка на светлината с тъмата, пожелавам на всички вас, скъпи ученици, скъпи българи, да бъдете, както се пее в химна на Михайловски, „сеятели на правдата“. Грамотни, свободни и достойни. Поклон пред святото дело на българския учител! Успех по пътя към знанието на вас, скъпи ученици! Честит празник!\"", "date": "2018.05.24", "title": "Румен Радев със силна реч за 24 май!"}
{"url": "https://www.blitz.bg/obshtestvo/borisov-s-priziv-km-zaev-neka-praznuvame-zaedno-vmesto-da-se-karame_news602436.html", "text": "Нека празнуваме заедно, вместо да се караме. С тези думи премиерът Бойко Борисов посрещна македонския си колега Зоран Заев при пристигането в базиликата „Сан Клементе\" в Рим, за да отдадат почит на св. Кирил. Двамата политици се покланят пред гроба на великия учител.След това Борисов и Заев ще вземат участие в църковна служба от митрополит Антоний.  Министър-председателят е на посещение в Рим на 24 май. На аудиенция при главата на Римокатолическата църква Борисов ще бъде на 25 май. За първи път българска и македонска делегации ще участват заедно в поклонението пред гроба на Св. Кирил, а след това ще посетят базиликата \"Санта Мария Маджоре\", където папа Адриан II благославя славянската азбука и книги. Това е следствие от Договора за приятелство между България и Македония, според който двете страни почитат съвместно празници и личности, важни и за двете страни.", "date": "2018.05.24", "title": "Борисов с призив към Заев: Нека празнуваме заедно, вместо да се караме!"}
{"url": "https://www.blitz.bg/layfstayl/za-damite/s-tozi-efektiven-metod-shche-kazhete-sbogom-na-pobelelite-kosi_news602162.html", "text": "Да боядисаш косата си е един от начините, с който да се отървеш временно от побелелите коси! Но боите увреждат структурата на косъма, защото съдържат химия. Можем да преборим побеляването и без да използваме химикали. Средството, за което ще ви разкажем, вече е доказало своята ефективност. Приготвя се много лесно и не изисква много средства!    ", "date": "2018.05.24", "title": "С този ефективен метод ще кажете сбогом на побелелите коси"}
{"url": "https://www.blitz.bg/layfstayl/svetski/gala-slozhi-vsichki-v-malkiya-si-dzhob-yakhna-lskav-i-moshchen-zvyar-planira-da-snimka_news602411.html", "text": "Водещата на сутрешното предаване \"На кафе\" по Нова тлевизия Гала няма как да остане незабелязана по пътищата на страната, тъй като се придвижва с баровско \"Порше Кайен\", пише \"Уикенд\". Често зад волана на тузарското возило е половинката й Стефан, с когото всяка сутрин в 7 часа пристигат в студиото на предаването в Нови хан.  51-годишната звезда планирала да нагази в големия бизнес със собствена марка козметика. Известната с манията си за перфектна визия Гала искала да прави кремове и маски за вечна младост, които всеки момент очаквали своя патент.  Макар, че двамата със Стефан били на заплата в \"На кафе\", водещата била съдружник в продуцентската фирма на Магърдич и брат му Юлиян, по известен като Джуди Халваджиян, които правят сутрешното предаване.   Гала членувала в управителния съвет на дружеството и се водела генерален директор също като братята арменци. ", "date": "2018.05.24", "title": "Гала сложи всички в малкия си джоб: Яхна лъскав и мощен звяр - планира да... (СНИМКА)"}
{"url": "https://www.blitz.bg/layfstayl/za-damite/tezi-5-produkta-shche-udlzhat-zhivota-vi_news602166.html", "text": "Животът на съвременния човек е изключително забързан и натоварен. Залисани в изпълнението на задачи, често нямаме време да се храним правилно, а това оказва голямо влияние на здравето ни и често може да доведе до фатален край. Стресът, на който сме подложени ежедневно, също си казва думата.     Можем много лесно да променим негативната тенденция, започвайки от менюто си. Още повече, че има храни, които могат значително да удължат живота ни.   ", "date": "2018.05.24", "title": "Тези 5 продукта ще удължат живота ви"}
{"url": "https://www.blitz.bg/kriminalni/lovka-kradla-otmkna-prsten-ot-zlatarsko-atelie_news602484.html", "text": "Жена извърши изключително нагъл обир от златарско ателие в столицата. Сигнал подаде собственикът на магазина, съобщава Нова телевизия.Преди два дни млада жена влязла с молба служителят на ателието да поправи нейно бижу. Малко след като той обръща гръб на клиентката, тя се пресяга зад витрината и отмъква скъп пръстен.  Жената го слага в чантата си, а после спокойно изчаква поръчката си. Кражбата е заснета от охранителните камери в златарското ателие, а собственикът търси помощ в издирването й.  Според собственика на магазина, кражбата възлиза на повече от 700 лева. Сигнал е подаден и в полицията.   ", "date": "2018.05.24", "title": "Ловка крадла отмъкна пръстен от златарско ателие"}
{"url": "https://www.blitz.bg/obshtestvo/stolitsa/tezi-sofiyski-abiturienti-izbikha-ribata-napravikha-neshcho-mnogo-naglo-pod-nosa-na-sdvr-snimki_news602486.html", "text": "Простотиите на абитуриентите продължават и явно тази година мотото е - направи повече глупости за повече лайкове., днес показаха нова глупост.   Кадри и този път бяха разпространени във Фейсбук. На снимките се вижда как група завършващи пали цветни димки и то не къде да е, а под носа на полицията. Абитуриентите са се струпали пред сградата на СДВР.  Не е ясно дали не са били помолени да се преместят, но със сигурност постъпката им не е от най-разумните. ", "date": "2018.05.24", "title": "Тези софийски абитуриенти избиха рибата! Направиха нещо много нагло под носа на СДВР (СНИМКИ)"}
{"url": "https://www.blitz.bg/obshtestvo/blizkite-na-boyan-petrov-raztrsvashcho-toy-e-zasnel-smrtta-si_news602416.html", "text": "Загиналият при опит да изкачи 8-хилядния хималайски връх Шиша Пангма Боян Петров вероятно е заснел собствената си смърт. Това предполагат близките на 45-годишния алпинист, който спи вечния си сън на заснежените Хималаи, пише \"Уикенд\". Той бе обявен за изчезнал на 6 май от половинката си Радослава, след като за последно бе видян на 3 май с телескоп от свои колеги алпинисти в базовия лагер 3 в подножието на върха.  За жалост безпрецедентната спасителна акция, проведена със съдействието на враждуващите власти в Китай и Непал, не доведе до откриването на славния алпинист и няколкодневната издирвателна хеликоптерна мисия бе прекратена. В смъртния акт на Боян като дата на смъртта му ще бъде записан 16-и май, когато е последният планински обход с хеликоптер.  Отговор на въпроса как е загинал Боян Петров, все още няма, но предположенията са, че най-вероятно алпинистът е пропаднал в ледена пукнатина. Тялото на Боян може никога да не бъде открито, но ако това се случи при изкачване, на други алпинисти на връх Шиша Пангма, то миниатюрната видеокамера на планинския катерач, може да разкрие последните мигове от живота му. Боян неизменно покоряваше най-високите и опасни ледени върхове, екипиран с видеокамера. Алпинистът ни заснемаше катеренията си посредством технология, закачена на екипировката му, и след това анализираше преходите си. Камерата на Боян не бе открита в палатката му, в близост до Лагер 3 в Хималаите и това кара колегите му да са убедени, че той е бил с нея по време на фаталното си изкачване.  \"Ако някога тялото на Боян бъде открито от алпинисти и те имат сили да вземат поне камерата му, то тя ще разкрие мистерията около смъртта му и последните мигове от неговия живот. Възможно е и той да е оправил послание към близките си, при положение, че е пропаднал в ледена пукнатина, смятат колегите на превърналия се в легенда и пример за подражание алпинист. ", "date": "2018.05.24", "title": "Близките на Боян Петров разтърсващо: Той е заснел смъртта си!"}
{"url": "https://www.blitz.bg/stsena/plus-size-modelka-ostana-samo-po-bikini-na-cherveniya-kilim-v-kan-video-18_news601165.html", "text": "Гореща plus size моделка блесна в цялата си светлина по време на кинофестивала в Кан. Едрогърдата Юлия Рибакова премина в ослепителна дълга червена рокля по червения килим и събра погледите на всички гости на престижното събитие. Фотографите насочиха камерите си към красавицата и започнаха да щракат кадър след кадър, а пухкавата хубавица ги даряваше с усмивки. Когато тръгна обаче, се случи нещо неочаквано и красавицата изпадна в много неловка ситуация. За щастие, моделката успя да запази самообладание.     ", "date": "2018.05.24", "title": "Plus size моделка остана само по бикини на червения килим в Кан (ВИДЕО 18+)"}
{"url": "https://www.blitz.bg/layfstayl/za-damite/3-sveta-s-koito-shche-normalizirate-tegloto-na-deteto-si_news602158.html", "text": "В студеното време децата активно трупат килограми, а тялото им расте бързо. Нормалното тегло за деца на възраст 1 годинка е 10,5 кг., на 2 — 12–13 кг., на три — 13,8–15,7 кг. Вашето дете е надхвърлило тези цифри? Пресметнете излишното в проценти от възрастта. Когато отклонението е 5-10%, не трябва да се притеснявате. Но ако сте получили процент, който е от 15 до 25 – задължително трябва да потърсите лекаря си. Налага се да предприемете спешни мерки, защото има реален шанс да става дума за затлъстяване от 1-ва степен.", "date": "2018.05.24", "title": "3 съвета, с които ще нормализирате теглото на детето си"}
{"url": "https://www.blitz.bg/obshtestvo/regioni/tazi-pobrkvashcho-seksi-politsayka-ot-plovdiv-shche-vi-nakara-da-izvrshite-prestplenie-za-da-vi-arestuva-snimki_news602465.html", "text": "Българката е красива и това е факт. Българските жени притежават един особен чар, който кара мъжете да падат в краката им. А ако са  облечени в униформа, тогава вече успехът е гарантиран.     Точно такъв е случаят с невероятно сексапилната полицайка от Пловдив. Тя е заснета, докато охранява събитие и по всичко личи, че има с какво да привлече погледите към себе си.   Секси, кръшна, с коса до кръста - мечтата на всеки мъж.     ", "date": "2018.05.24", "title": "Тази побъркващо секси полицайка от Пловдив ще ви накара да извършите престъпление, за да ви арестува (СНИМКИ)"}
{"url": "https://www.blitz.bg/layfstayl/za-damite/kakva-mayka-si-spored-zodiaka_news602155.html", "text": "Всяка жена мечтае да стане майка! Когато това се случи, тя дава всичко от себе си, за да расте детето й щастливо и защитено. Някои жени често посягат към книгите, за да са уверени, че полагат необходимите грижи за своето малко слънчице. Други са готови да експериментират нови неща. За трети пък отглеждането на детето е една забавна игра.  Как си свикнала да възпитаваш детето си? Колко силен е майчинският ти инстинкт? Дали си строга, или пък си истинска майка авантюрист?", "date": "2018.05.24", "title": "Каква майка си според зодиака"}
{"url": "https://www.blitz.bg/layfstayl/pobeditelyat-e-yasen-eto-koy-shche-specheli-100-000-leva-dovechera-v-hells-kitchen_news602488.html", "text": "Най-гледаното предаване за кулинария „Hell's kitchen“ вече е на финалната права, а до нея без учудване достигнаха двамата най-добри - Филип Спасов и Дани Спартак. Те са изключително подготвени и финалът със сигурност ще впечатли, но наградата сякаш вече е с логичен победител, пише Хот Арена.Макар и Дани, и Филип да заслужават наградата от 100 000 лв и място в кухнята на шеф Ангелов, победителят довечера ще бъде Спартак.  Причината за това, шушукат запознати, е, че Дани просто има по-голяма нужда от победата и шеф Ангелов ще оцени готвача. Филип също има огромни познания, но везните наклонили към Дани, заради прост факт - Спартак няма собствен ресторант. Спасов вече има такъв, както и фирма за кафе и доставки на храна. Така наградата да работи в чужда кухня - тази на шеф Ангелов, както и 100 000 лв не са били примамливи за френския възпитаник. На другата крайност е Дани Спартак, който макар големите си умения, няма възможност за свой ресторант и в момента работи като служител за друг човек. Така логичният избор всички да са щастливи бил избран с финал от най-добрите участници, на който Филип да получи необходимото признание, а Дани да спечели необходимото си място.", "date": "2018.05.24", "title": "Победителят е ясен! Ето кой ще спечели 100 000 лева довечера в Hells Kitchen!"}
{"url": "https://www.blitz.bg/obshtestvo/13-neshcha-koito-emotsionalno-inteligentnite-khora-ne-pravyat_news602480.html", "text": "Всеки един от нас в даден момент от живота е подложен на изпитания и стрес. Напрежение в работата, краен срок на проекта или проблеми в личните отношения - каквото и да е предизвикателството, уменията да виждате нещата от друг ъгъл и да не падате духом ще ви помогнат успешно да се справите с трудностите, пише profit.bgИменно поради това днес ще ви запознаем с 13 неща, които хората със силна психика не правят.  1. Те не остават в своята комфортна зона Не може да станете по-добри в това, което правите, ако не се осмелявате да откривате нови неща или да направите нещо по различен начин. 2. Те не се предават на страха си Казват, че смелостта е да бъдеш изплашен до смърт и въпреки това да направиш всичко, което се изисква. Да победите страха не означава да влезете без колебание в горяща сграда. Всеки от нас има различни страхове - вашият например може да е говоренето пред публика. Ако използвате страха като извинение, за да не направите нещо, вие сте почти напълно загубени. 3. Те не спират да вярват в себе си Емоционално интелигентните хора не се предават, когато се провалят. Те не се отказват, защото са уморени или се чувстват неудобно. Фокусират върху своите цели, а не върху моментното си емоционално състояние. 4. Те не молят за внимание Те залагат на това, че вниманието на другите е форма на себеидентификация. Правят това, което са решили, без да се вълнуват дали другите ги гледат или не. 5. Не се държат като гадняри Хората, които се държат като гадняри, са нещастни и страдат от несигурност. Те действат по този начин, тъй като нямат достатъчно емоционална сила, за да бъдат вежливи. Емоционално интелигентните хора поставят на много високо място отношенията си с другите хора. 6. Те не задържат в себе си обидите Негативните емоции, които произлизат от обида, са отговор на стреса. Задържането им само влошава нещата. 7. Те не поддържат отношения с негативни хора Негативните хора разпространяват лоши новини, тъй като са потопени в своите проблеми и не умеят да се фокусират върху намирането на решения. Те искат да се присъедините към тяхната жалка група и да забравите какво означава да се чувствате добре. 8. Те не самосъжаляват Ето кое е най-лошото нещо, което следва от самосъжаляването – то измества контрола ви върху самия себе си. Когато се съжалявате, вие декларирате, че сте безпомощни и сте жертва на обстоятелствата. 9. Те не чакат наготово Има хора, които смятат, че светът им дължи нещо. Емоционално интелигентните хора не се заблуждават с такива мисли. 10. Те държат ума си отворен Когато човек не иска да възприема нова информация и различно мнение то това често се дължи на факта, че той се чувства заплашен от тях. Емоционално интелигентните хора не възприемат нещата така – те са отворени за новото. 11. Те не позволяват на когото и да било да ограничава радостта им Когато радостта и удовлетворението ви се дължат на сравняването с другия, вие вече не сте властелин на своето щастие. Емоционално интелигентните хора се чувстват добре, защото са направили нещо, а не защото имат нещо повече от останалите. 12. Те не се влияят от ревността и завистта Емоционално интелигентните хора знаят, че щастието и успехът на другите е обвързано с тяхното собствено. Поради това за тях ревността и завистта са нещо, което не заслужава внимание. Те виждат успеха като неограничен ресурс, до който всеки би могъл да има достъп, стига да пожелае, и поради това се радват за постиженията на другите. 13. Те не живеят в миналото Провалът може да развали самооценката на човека и да го убеди, че вече не е способен да постигне каквото и да било. Емоционално интелигентните хора знаят, че успехът лежи в способността им да се надигнат, след като са се сблъскали с провала. Те не си позволяват да живеят в миналото.", "date": "2018.05.24", "title": "13 неща, които емоционално интелигентните хора не правят"}
{"url": "https://www.blitz.bg/lyubopitno/skandalno-yordan-ot-pornoto-s-andzhelina-spi-s-chichkovtsi-za-pari-i-bie-zheni_news602388.html", "text": "Станалият случайно и за много кратко време известен, Йордан Йорданов, гадже на плеймейтката Анджелина Атанасова, имал сериозни комплекси и бил склонен към внезапна агресия. Така наречения мачо не бил никакъв мачо, а известен в гей средите жиголо на повикване. Влизал без проблем в ролята на пасивен и активен, по желание на клиентите, дори се целувал, но и с тази екстра цената му не надхвърляла скромните 100 лева за час. Клиентите му били предимно тлъсти чичковци над 50-те. Това твърди \"Хот Арена\". За Йордан се заговори, след като пусна в социалните мрежи порно клип с Анджелина. В 30-секундно видео той е подпукал плеймейтката в мисионерската поза, а тя пъшка сладострастно, но и доста изкуствено. Самият Йордан снима сцената с телефона си, а към края за няколко секунди се появява и лицето му в профил. От това обаче не последва известност каквато най-вероятно „актьорът“ е очаквал.  Твърди се още, че той е посягал физически на Анджелина, която също е разочарована от нулевия интерес към розовата продукция. Анджелина е била брутално пребита. Нежният комплексар е пребивал и други жени. Агресията му идвала от факта, че е г-н Никой, а трябва да заработва скромните си и несигурни доходи като мъж на повикване от похотливи възрастни мъже. Фактът, че никой не му обръща внимание, както и това, че лъснаха аферите му с мъже, докарало Йордан до ръба на нервна криза и отчаяние.  В миналото той се е пробвал като футболист за кратко и бил попарен с думите, че мястото му не е на терена. С днешна дата Йорданов нарича себе си модел, но по всяка вероятност дефилира на модния подиум само в сънищата си. През 2016-а печели титлата „Мистър България“, която му дава право да се яви на международния конкурс International Top Model of the World. За съжаление и тези лични победи останали незабелязани и не донесли тъй желаната слава на Данчо от Стара Загора.    ", "date": "2018.05.24", "title": "Скандално! Йордан от порното с Анджелина спи с чичковци за пари и бие жени"}
{"url": "https://www.blitz.bg/svyat/skandal-raztrsi-instagram-poyavi-se-istinskata-viziya-na-seksi-madama-luda-fenka-na-fotoshop-snimki_news602403.html", "text": "В Инстаграм се развихри сериозен скандал, след като 20-годишна жителка на руския град Волгодонск беше заподозрян в прекалена любов към Photoshop. Измамата стана известна, след като мрежата обедини снимките й, на една от които нямаше никаква обработка. Ако в социалната мрежа червената рокля само подчертава формите на Елизавета, то на снимката без обработка тя вече не изглежда толкова изкушаваща.На реалната снимка момичето празнува рождения си ден с приятели в местен наргиле бар. Лиза не можеше да си представи, че някой ще постави необработената снимка, без тя да знае. Факт е, че тя се радва на завидна популярност в мрежата. Мъжете я засипват с комплименти в коментарите, мечтаейки да излязат с нея на среща. В действителност се оказа, че красотата й в Instagram тежи 20 кг повече.      Самата Лиза се посмяла на излагацията. Освен това скандалът добави точки към нейната популярност. Броят на абонатите й е нараснал до 5 хил. души, благодарение на които продължава да получава пари за реклама.   ", "date": "2018.05.24", "title": "Скандал разтърси Инстаграм: Появи се истинската визия на секси мадама, луда фенка на Фотошоп (СНИМКИ)"}
{"url": "https://www.blitz.bg/stsena/bliznachkite-aleks-i-vladi-pred-v-shou-bikhme-se-probvali-na-evroviziya-no-s-folklor_news601099.html", "text": "Близначките Александра и Владислава, по-известни като Алекс и Влади, са експресивни млади дами с много позитивна енергия. Обожават музиката още от 6-годишна възраст и именно с нея са свързани всичките им желания на този етап от живота. След като завършват поп - и джаз пеене в Националното музикално училище „Любомир Пипков” разбират, че силата им е, когато са заедно на сцената, а не поотделно. Наскоро Алекс и Влади направиха премиера на новата си песен „Мерак”, която се превърна и в повод за откровения ни разговор с тях.- Алекс, Влади, голям „Мерак” имате за лятото май?  -  Влади:  (Смее се). Да, определено. Всъщност идеята за песента дойде от нашия музикален продуцент Стефан Симеонов, който прави музиката за песните ни, той ни предложи и бийта, след което с Алекс се събрахме, помислихме, дадохме и своите идеи. Както и досега, искахме да пеем за любов – послания, в които хората да разпознават себе си. Освен това лятото наближава, а това е сезон, в който емоциите са много свежи, хората искат да се влюбват, да пътуват, по-еуфорични са. Цялата емоция се дължи на мераците, на желанията на хората. Затова и песента е „Мерак”. С Алекс написахме текста, както и на всички останали наши песни.  -  Алекс:  Важно е да се знае, че посланията в песента са насочени по-конкретно към жените, тъй като те са по-срамежливата част от двойката в една връзка, та дори и да е само авантюра. Пеем точно за това, че те трябва да бъдат малко по-смели, което се случва рядко, а лятото трябва да бъдат готови и да се влюбят. (Усмихва се). - А с какво са свързани мераците ви в житейски план, извън музиката?  -  Влади:  При нас музиката и животът са едно цяло. Сега сме насочили вниманието си в подготовката за един мини албум от не повече от 5-6 песни, а не традиционно 15 или 20. Споделяме го за първи път между другото. Ще бъде един абсолютно летен албум, защото всички песни ще носят духа на любовта, на забавлението, на хубавото настроение. Въпреки че песента няма сезон, вълната сега обаче е изцяло лятна. Мераците ни са да правим музика, да продължаваме да я обичаме. Лично аз – да продължавам да обичам все така силно моя мерак Стефан, който е не само мой партньор в музиката, но и в живота. Музика, музика, само музика. - При вас сякаш провокацията седи на заден план, което определено прави впечатление. Не залагате на задължителния скандал, след който песента ви неизбежно да влезе в обсега на публичното внимание. Това умишлено търсен тип поведение ли е?  -  Алекс:  Това е абсолютно вярно, да. На първо място с Влади правим единствено това, което наистина чувстваме. Всичко, което сме изпели до момента, е свързано с любовта, защото тя е тази, която главно ни води в музиката. А и това е, с което хората ни асоциират до момента.  Важно е да си искрен, това винаги се усеща  всичко друго е преходно и не е нещо, в което бихме концентрирали вниманието си. По принцип няма специална рецепта, която следваме в музиката. Не сме скандални личности, правим това, което чувстваме.  -  Влади : Провокацията всъщност е изборът, който прави артистът, който се асоциира с нея. Тези хора са или такива и в живота, или искат да бъдат. При нас е по-различно. Не търсим самоцелно провокацията. Дали ще се разголиш в клипа задължително или текстът към песента ти ще е с такъв акцент, това не е толкова важно. Ето, например, сега, в песента „Мерак” с Алекс сме със сексапилно излъчване, в което обаче няма нищо вулгарно. Просто показваме една друга част от себе си, която е по-женствена. Решихме да направим по-имиджов клип, да експериментираме с визията си. Хората обичат и провокативните неща, обичат и песните за любовта, така че – нека да има от всичко. От кошницата с плодове всеки да си избере какво му се яде и така. - Добре, но вие участвахте не много отдавна във „ВИП брадър”. Как се отрази подчертано провокативната среда в риалити формата на нагласите ви да не търсите умишлено скандал?  -  Влади:  Всъщност влязохме в това предаване с идеята да се забавляваме. Съзнавахме също така, че това е един експеримент за нас. Ти влизаш в една изолирана среда, в която се сблъскваш с какви ли не реакции. Освен това и предразсъдъците не бяха малко, а с Алекс бяхме най-малки от всички останали съквартиранти. През цялото време танцувахме, пеехме, бяхме много истински. Нямаше повод да се скараме за нещо, което може би беше търсен ефект. Но ние сме толкова над нещата, че нямаше как да се стигне до пряко пререкание или кавга с някого.  -  Алекс:  Ние и не влязохме с нагласа за провокация. И хората го видяха. Затова сме доволни, макар че там, така или иначе скандалите надделяха, и ведрото настроение остана на заден план. Не успяха и да ни скарат с Влади. Бяхме супер естествени от началото до края в шоуто, каквито сме и в живота.  -  Влади:  Родителите ни, като пример и поведение, със сигурност са ни повлияли в тази посока – как възприемаме хората, как да общуваме с тях и изобщо с какви нагласи да бъдем в живота. Много е важно в каква среда израстваш, а нашата е много хубава и това се отразява на всичко. - През какви трудности сте минавали до момента в живота?  -  Влади:  Така се случва при нас, че всичко, през което минаваме, по един или друг начин е свързано все с музиката. Независими артисти сме и никак не е лесно да създаваш музика, когато нямаш солиден гръб.  -  Алекс:  Определено. Всеки ден е борба, защото ние всеки ден правим музика, която се стремим най-вече да реализираме. Пътят на независимия артист не е лесен, както каза и Влади, но пък точно това ни е изградило, и ни помага в живота.  Привличаме все повече хора, ставаме и все по-голям екип а само допреди две години ситуацията беше коренно различна. Много хора повярваха в нас, което е прекрасно. Всеки ден си доказваме, че си струва – именно заради това. Въпросът е човек да не се отказва да прави музика, въпреки че никак не е лесно. Трудностите ни са свързани с музиката, останалото е част от живота и е неизбежно. Двете се борим да успеем, а в днешно време е много скъпо удоволствие да правиш музика, която да направиш така, че да стигне до хората.  -  Влади:  Борбата ни е да задържим това, което сме постигнали досега и да надграждаме оттук нататък постигнатото. - Как се виждате след 10 години?  -  Влади:  Ооо, представяме си се в едно огромно студио с много техника. Пътуващи постоянно по участия. И да имаме една къща извън България, в която да ходим да си почиваме. След 10 години със сигурност и със семейство с поне две деца. - А защо къщата е извън България?  -  Влади:  Така си го представям. Да имаме с Алекс обща вила, където да ходим и не само да си почиваме, но и да събираме нови идеи.  -  Алекс:  И в тази вила също ще има студио, където да можем да продължим да създаваме музика. Например къща в Гърция – решаваш, тръгваш, отиваш при морето, наслаждаваш се, а после в студиото на работа. - Онзи ден беше финалът на „Евровизия”. Прокрадвал ли ви се е мерак да представлявате един ден България на този форум?  -  Алекс:  Ами защо не, да. Бихме се пробвали. Просто не сме на този етап от живота си. Първо трябва да създадем достатъчно песни, с които да ни опознаят по-добре хората, а след това бихме се радвали и на такава крачка.  -  Влади:  След 1-2 години или още следващата можем да измислим и нещо за „Евровизия”, не ни липсва желание определено. И със сигурност бихме заложили на българския фолклор. Бихме използвали нещо оригинално, което да привлече и да се отличи сред останалите. - Песента, с която бе представена България тази година на „Евровизия”, не е българска и със сигурност е много далеч от родния фолклор...  -  Влади:  Песента е много интересна тази година, харесваме я много. А и артистите, които са събрани, са много атрактивни и заедно, и поотделно. Цветни са. Подкрепяхме ги. Да, няма нищо общо с българския фолклор като звучене, но пък има други достойнства. Преди години пък имахме Елица Тодорова, която заложи на фолклор и видяхме колко ефектно и хубаво се получи. - Има ли български изпълнител, на когото се стремите да подражавате, от когото черпите вдъхновение?  -  Влади:  С Алекс от край време много обичаме ФСБ – това са хора, които създават музиката по много оригинален начин. И сега да ги пуснеш, песните им звучат супер съвременно и западно. Те са наш голям пример. Има много музика в тях. От по-съвременните изпълнители харесваме Мария Илиева – и като музика, и като държание. Да не пропуснем и група „Ян Бибиян”, които са невероятни новатори. - Не очаквам да ви видя някога в редиците на поп фолк изпълнителите или греша?  -  Влади:  Не грешиш, не (Смее се). Не ни идва от вътре, въпреки че понякога вкарваме и по някой друг балкански елемент. Със сигурност обаче няма как да ни видиш там.", "date": "2018.05.24", "title": "Близначките Алекс и Влади пред в. \"ШОУ\": Бихме се пробвали на „Евровизия”, но с фолклор"}
{"url": "https://www.blitz.bg/stsena/shokirashcho-video-misho-shamara-nareche-khan-krum-layno-a-blgarite-goveda_news602396.html", "text": "Мишо Шамара разбуни духовете в цялата мрежа, анализирайки историята на България по меко казано просташки начин, видя БЛИЦ. Според рапъра действията на хан Аспарух са същите като тези на Османската империя, а хан Крум се държал комплексарски и действал като лайно.   В един момент той спира да говори и започва да плюе в бутилка. Накрая Шамара се обръща към зрителите, в случая към българския народ, с обръщението \"говеда\".   Видеото събра огромен брой негативни коментари.   \"Като си мъртъв не знаеш, че си мъртъв, но всички около теб страдат. Същото е като си тъп\", пише Лъчезар Михайлов.  \"Не знам дали ми се привижда, но за човек плюещ в бутилка коментара е напълно ненужен\", добавя Калоян Георгиев.", "date": "2018.05.24", "title": "Шокиращо ВИДЕО: Мишо Шамара нарече хан Крум \"лайно\", а българите - \"говеда\"!"}
{"url": "https://www.blitz.bg/obshtestvo/stolitsa/samo-v-blits-seksi-rusa-matska-vtreshchi-stolichani-s-tova-koeto-krieshe-zad-grba-si-snimka_news602327.html", "text": "На много любопитна гледка станаха свидетели столичани. За това сигнализира потребител във \"Фейсбук\". Снимка, публикувана в групата \"Забелязано в София\", за минути предизвика фурор и мрежата прегря.   На фотоса руса мадама, която си пуши най-спокойно, е заснета с пистолет на гърба си. На пръв поглед не изглежда необичайно, но оръжието е на изключително видно място.   Потребителите в интернет предположиха, че в кобура държи пистолет \"Макаров\", а други коментират, че може би не е истински. Разрази се истински скандал дали жената е от полицията и може ли да носи по този начин оръжие, след като е облечена цивилно.    ", "date": "2018.05.24", "title": "Само в БЛИЦ: Секси руса мацка втрещи столичани с това, което криеше зад гърба си (СНИМКА)"}
{"url": "https://www.blitz.bg/layfstayl/svetski/plasheshcha-snimka-pokazva-stradanieto-na-lora-krumova_news602419.html", "text": "Вместо да се стяга за лятото, тв водещата Лора Крумова става все по-закръглена. Блондинката е ударила 75 килограма и няма никакви изгледи скоро да се втали, пише \"Уикенд\". Тя от години се бори с наднорменото тегло, но безуспешно. Лора е пробвала какви ли не хранителни режими, които имат краткотраен ефект, но после бързо се връща в изходна позиция.  Според запознати водещата много страдала заради килограмите си и не смеела да се съблича по бански даже на плажа в най-големите горещини. Тя се опасявала, че някой папарак ще я издебне и ще я хване в неприятна поза. Крумова винаги носи широки рокли, които не очертават фигурата й и крият тлъстините й.          ", "date": "2018.05.24", "title": "Плашеща СНИМКА показва страданието на Лора Крумова!"}
{"url": "https://www.blitz.bg/layfstayl/shoubiznes/samo-v-blits-lora-krumova-aut-ot-efir-ofitsialno-prichinata-e_news602421.html", "text": "Водещата на неделното предаване \"Събуди се\" по Нова телевизия Лора Крумова е бременна, научи ексклузивно БЛИЦ от източници в медията. Страхотната новина е и причината в последните уикенди Крумова и нейната колежка от, която води съботното издание на предаването, Мира Иванова, често да правят рокади една с друга.  В този момент от бременността новинарката има доста типични проблеми и не й лесно да работи постоянно.   Заради най-чаканото събитие в живота си Крумова е доста наедряла и с позакръглено коремче. Запознати с блондинката коментираха, че тя от години не може да се пребори с наднорменото тегло, но истината се оказа съвсем друга.  Медията ни научи още, че Крумова ще води за последно тази неделя \"Събуди се\" и след това ще излезе в майчинство. Най-вероятно нейното място ще бъде заето от Мирва Иванова, която и преди е водила и в двата дни от уикенда и за нея няма да е проблем да се справи.  Има и вариант друго познато лице от Нова телевизия да замести Лора на екрана. ", "date": "2018.05.24", "title": "Само в БЛИЦ! Лора Крумова аут от ефир официално, причината е..."}
{"url": "https://www.blitz.bg/layfstayl/svetski/brad-pit-zaplashil-s-ubiystvo-seks-khishchnika-uaynstiyn-zaradi-guinet-poltrou_news602368.html", "text": "Британската актриса Гуинет Полтроу разкри нови подробности за сексуалния тормоз от страна на продуцента Харви Уайнстийн. През 1995 г. актрисата се срещаше с Брад Пит. Тя му признала, че Уайнстийн се опитал да я завлече в хотелската си стая, съобщава Daily Mail.  Актьорът не толерирал подобно отношение към любимата си. По думите й на следващата нощ Пит се срещнал с Уайнстийн в хотела.  \"Ако някога я накараш да се чувства неудобно отново, ще те убия\", казал Пит на Уайнстийн и го бутнал към стената.  Припомняме, че Полтроу е една от първите актриси, които публично описват как тя е била подложена на \"тормоз\" от известен холивудски продуцент. Превод: БЛИЦ", "date": "2018.05.24", "title": "Брад Пит заплашил с убийство секс хищника Уайнстийн заради Гуинет Полтроу"}
{"url": "https://www.blitz.bg/svyat/seksapilt-nyama-vzrast-sharn-stoun-se-snima-v-goreshcha-fotosesiya-video_news602372.html", "text": "60-годишната американска актриса Шарън Стоун сякаш не обръща внимание на възрастта и продължава да участва в смели проекти. Този път звездата на Холивуд се снима в секси фотосесия. Обективите я заснеха в черна полупрозрачна рокля.  Тя многократно казва, че не се страхува да покаже на обществото недостатъците на външния си вид, защото пренебрегва старостта.      ", "date": "2018.05.24", "title": "Сексапилът няма възраст: Шарън Стоун се снима в гореща фотосесия (ВИДЕО)"}
{"url": "https://www.blitz.bg/obshtestvo/intervyu/samo-v-blits-zvezdata-svetla-ivanova-razkri-senzatsionni-podrobnosti-za-biologichnata-si-mayka-koyato-otkri-sled-chetvrt-vek-trsene-snimki_news602383.html", "text": "Поп звездата Светла Иванова преживя редица емоции, след като успя да прегърне биологичната си майка - Елена след 25 години търсене в края на миналата година. Изпълнителката на „Любов и кафе” споделя в ексклузивно интервю за БЛИЦ колко време ѝ е отнело издирването на майка ѝ, през какви перипетии е преминала и как се чувства сега. -  Колко време издирвахте биологичната си майка, къде и по какъв начин?  - Отне ми четвърт век. Не мога да изброя начините, по които съм опитвала през годините – роднини, близки и приятели, опити чрез държавни структури – съда, болницата, дома, администрацията в града, в който съм родена, частни детективи….. И така през годините все се сблъсквах с тайната на осиновяването и правилата, създадени от държавата. Информацията, която получавах, беше частична и оскъдна, понякога невярна, друг път украсена по спомени, необективна.  С годините се събра количество информация, от която отпаднаха измислиците, украсените неща и субективните спомени на мои близки и, когато в края на миналата година изплува за пореден път ново име – това на Елена, за пореден път не спях, вълнувах се, очаквах и се молих. Благодарна съм на всички мои приятели и роднини, които се бяха натоварили със задачата да ми помогнат и да събират информация. И най-вече на родители ми, които ме отгледаха и възпитаха.        -  Какво си мислехте през тези 25 години?  - Беше ми трудно да живея с тази тайна, случвало ми се е да се будя нощем, плачейки. Имах нужда да си отговоря на много въпроси, свързани с корените ми, гените, наследствените заболявания… Търсех я, не защото не съм получила любов от родителите и роднините си, а защото имах нужда да знам от къде идвам. От една страна се опитвах да нямам очаквания, от друга вярвах, че ще е като мен. Кръвта вода не става, както казват. Но само хора в подобна ситуация биха ме разбрали. Аз не съм неблагодарен човек, но умея и да прощавам.  През тези над 25 години организирано търсене допуснахме няколко грешки. Стигнахме до хора, които нямат нищо общо със ситуацията. На няколко пъти преживях едни и същи вълнения - в началото да бъда убедена, че съм намерила своята майка, но много бързо след това да се разочарова. Не усещах, че е тя.  Изпитвах неувереност, мислих си какъв човек е… Вътрешно вярвах и се надявах, че, ако е като мен, всичко ще се нареди. Подготвях се да бъда готова за всякакви варианти. Разбрах едно - колкото и да си подготвен, никога не знаеш какво ще се случи. Колкото и труд да хвърлиш за нещо, нямаш ли и малка доза късмет, нищо не се случва!       - Докато сте я търсели, сигурно сте имали очаквания за нея? Припокриха ли се те или останахте изненадана?  - Припокриха се, но тепърва ще се опознаваме. Дотук съм убедена, че е изстрадала много покрай раздялата ни, не по нейна вина. Изненадва ме колко енергия, любов и доброта има в нея. Усетих го за това кратко време. Просто всичко това й е липсвало. Тя обича децата. Искала е да забременее, да осинови дете. Обича животните, обича живота и винаги е обичала мен, където и да съм. Ето това очаквах. Това търсих. А то в същото време е търсило мен. Имам чувството, че не сме се разделяли. Сякаш някой беше спрял на пауза това между нас и 40 години по-късно натисна копчето и то продължи от там докъдето е стигнало.        -  Какви бяха първите думи, които си разменихте при срещата Ви с нея?  - Когато ме пусна от прегръдката си и ме отдалечи за малко, ми каза: „Маменце, много си красива“. Аз й отговорих: „И ти“. Знаете, че за всяка майка нейното дете е най-хубаво, както и обратното. - Усещате ли прилика между себе си и нея?  - Да, освен визуално - в очите, усмивката, скулите, глезените, китките, ноктите, маниерите... Също и като темперамент си приличаме. За тези месеци нито веднъж не ми се оплака, което е присъщо и за мен, въпреки че имаше здравословни проблеми. Дори и тогава звучеше ведро и ходеше на работа, както аз правя. Умее да готви, обича да се грижи за всички около нея, дори и за хората, които не са й близки.        -  Имате   прекрасни деца? Как приемат те случилото се?  - С голяма радост. Бях сигурна, че, щом прилича на мен и като характер, ще я възприемат добре. Тя умее да скъсява дистанцията бързо. Много добър човек е. Щастливи са, че имат млада баба, която се държи като баба. И двете сме много щастливи и отношенията ни в момента са като на истинска майка и дъщеря.          - Сега успокоихте ли се? Тази развръзка какво ви даде? Имате ли вдъхновение за нови проекти?  - Спокойствие на мен не ми е липсвало. Мисля, че съм уравновесен и практичен човек. Не случайно преподавам йога. Човек не може да предаде нещо, което не носи в себе си. Винаги работя по нещо ново. Не мога да не го правя. Дори и да искам, по-неспокойно ми е, ако не правя нищо, или ако имам някаква идея, която не е реализирана.  На 1 Юни пред Народния театър представям новата ми интерактивна „Вълшебна книжка 2“ от проекта ми тананикаща йога за малки и големи. Преди седмица излезе и новото ми DVD „Йога у дома“ за забързани дами със 7 практики по 20 минути за всеки ден от седмицата, както и дискът ми с релаксация за бременни. Завършвам третия си албум „По пътя“ и с две думи си вървя по моя път. Не винаги е лек, но се надявам, че е в правилната посока.     ", "date": "2018.05.24", "title": "Само в БЛИЦ: Звездата Светла Иванова разкри сензационни подробности за биологичната си майка, която откри след четвърт век търсене (СНИМКИ)"}
{"url": "https://www.blitz.bg/obshtestvo/misho-shamara-kachi-trogatelna-snimka-ot-koyato-vseki-shche-useti-golyama-butsa-v-grloto_news601923.html", "text": "Мишо Шамара публикува трогателна снимка, която разчувства потребителите на социалната мрежа. На нея момченце в одърпани дрехи, влачещо торби с боклуци, е спряло пред детска площадка и наблюдава децата, които си играят безгрижно там. Едва ли има нещо, което може да се добави, но ето какво написа той:\"Ето една снимка която ме накара да има буца в гърлото. После ми говорете кой какво.\"", "date": "2018.05.24", "title": "Мишо Шамара качи трогателна СНИМКА, от която всеки ще усети голяма буца в гърлото"}
{"url": "https://www.blitz.bg/layfstayl/za-damite/12-yavni-priznaka-che-toy-ne-priema-vrzkata-vi-seriozno_news602151.html", "text": "Заедно сте от много време, но връзката ви тъпче на едно и също място? Вече нямаш търпение да чуеш: \"Ще се омъжиш ли за мен?\". За жалост, тези толкова бленувани от теб думи така и не излизат от устата му. Много често жените чуват това, което им се иска. И вярват в него. Но не е изключено мъжът до теб да ти казва в прав текст, че сега не иска сериозни отношения. Въпреки това ти веднага добавяш наум „Ти си толкова прекрасна, че се страхувам, че не съм за теб, но съвсем скоро ще ти подаря пръстен”.  Всичко това не е в главата му! В главата му е само това, което вече ти е казал!  Няколко прости признака в поведението му ще ти помогнат да разбереш дали не си губиш времето с него.     ", "date": "2018.05.24", "title": "12 явни признака, че той не приема връзката ви сериозно"}
{"url": "https://www.blitz.bg/layfstayl/svetski/desi-banova-pokaza-naedryaloto-si-bremenno-koremche-na-adelina-radeva-snimki_news602394.html", "text": "Деси Банова се появи в ефир с широка рокля, но дори тя не можа да скрие понаедрялата бременна фигура на любимката от екрана. Бившата синоптичка доволно се настани до Аделина Радева в \"Здравей, България\", за да разкаже поредната си история за успял Българин, който е решил да продължи да се развива в страната ни. Още преди да седне обаче си пролича бременното коремче на блондинката. Дума обаче за голямото й щастие не стана, а двете лица от екрана веднага продължиха по същество.  Преди дни половинката на Банова - бившият държавен глава Росен Плевнелиев се похвали, че двамата очакват момченце. Той обаче отказа да издаде какво име са избрали за наследника си.  Банова грее от щастие, а видно на всяко събитие, двамата се носят на крилете на любовта. Очаква се Банова да роди през есента.     ", "date": "2018.05.24", "title": "Деси Банова показа наедрялото си бременно коремче на Аделина Радева (СНИМКИ)"}
{"url": "https://www.blitz.bg/kriminalni/krvav-ekshn-v-burgasko-kazino-grmnakha-mzh-v-glavata-snimki_news602393.html", "text": "Кървав екшън се е разиграл навръх днешния 24-ти май в бургаския ж.к. \"Зорница\". Мъж е бил прострелян в главата в игрална зала в блoк 57 в комплекса. Това предаде \"Флагман\". На мястото все още има следи от кръв. Според очевидци около 5 часа тази сутрин районът се напълнил с полиция. Хората обаче не чули стрелба или скандал, единствено видели патрулките и линейката.  По първоначална информация простреляният мъж е жив. Той веднага е откаран в УМБАЛ-Бургас, която се намира само на метри от игралната зала.  Предполага се, че причината за стрелбата е грабеж. ОЧАКВАЙТЕ ПОДРОБНОСТИ В БЛИЦ!", "date": "2018.05.24", "title": "Кървав екшън в бургаско казино: Гръмнаха мъж в главата (СНИМКИ)"}
{"url": "https://www.blitz.bg/svyat/novo-prouchvane-na-pluton-zaplita-misteriyata-okolo-neyniya-proizkhod_news602378.html", "text": "Историята на Плутон продължава да става все по-неясна. Преди време космическият обект загуби статуса си на планета и беше сложен в категорията планета-джудже. Някои учени обаче оспорват и това определение, а ново проучване насочва към идеята, че Плутон всъщност може да е гигантска комета, съобщава онлайн изданието CNET.Проучването е дело на учени от Института \"Саутуест\" (SwRI), които са използвали данни от \"нови хоризонти\" на НАСА и мисията \"Розета\" на Европейската космическа агенция (ЕКА), която кацна на кометата 67Р. Те са сравнили информацията с това, което се знае до момента за Плутон.  \"Разработихме космохимичен модел на \"гигантската комета\" на формирането на Плутон\", казва Кристофър Глейн от института. Учените са открили, че един от най-големите богати на азот глетчери на повърхността на Плутон има сходен състав с намереното от \"Розета\" върху кометата. Данните показват още, че има сходство в количеството азот в глетчера с количеството, което би имало на Плутон, ако той е обект, който е формиран от милиард комети или обекти от Пояса на Кайпер. Учените са разгледали и друг модел, в който Плутон се е формирал от много студени ледове. Той също сочи към идеята, че около милиард древни комети са се събрали в едно и са създали Плутон. Учените обаче нямат идея как се е случило това. За сега те нямат и преки доказателства, че Плутон е създаден точно по този начин. Такива трябва да се съберат тепърва чрез по-детайлни проучвания на планетата-джудже, която може и да се окаже гигантска комета.", "date": "2018.05.24", "title": "Ново проучване на Плутон заплита мистерията около нейния произход"}
{"url": "https://www.blitz.bg/kriminalni/otkrikha-zastrelyana-v-glavata-eks-spruga-na-grtski-futbolen-bos-snimki_news602447.html", "text": "51-годишна беше открита застреляна тази сутрин в двора на дома си в район Мандра, Гърция. Според първата информация убиецът е чакал от засада нещастната жена и я е застрелял в главата. Това предаде в.\"Български новини\".Жената, според по-нова информация, е бивша съпруга на известния бизнесмен на Мандра Христос Гиалия (имат двама сина заедно), който работи в сектора на храните и също така е председател на местния отбор на Мандра, а преди това на Трикала.   Жената е намерена с две сфери на главата в двора на дома й. Последният човек, който я е видял жив, е приятелката й, с която е излязла да се забавлява снощи. Жертвата е била разведена и е живяла със сина си.", "date": "2018.05.24", "title": "Откриха застреляна в главата екс съпруга на гръцки футболен бос (СНИМКИ)"}
{"url": "https://www.blitz.bg/ikonomika/loshata-novina-izchislikha-kolko-shche-skochi-ptya-do-moreto-s-kola-zaradi-poskpnalite-goriva_news602376.html", "text": "С 15 лв. по-скъпо спрямо миналата година ще излезе пътят до морето с кола това лято заради поскъпналите горива. Скокът за последните 12 месеца е с около 10%, което неминуемо ще се отрази върху бюджета за лятната почивка на стотици хиляди домакинства, пише \"Телеграф\". Средно около 150 лв. за гориво трябва да инвестира в резервоара всеки, поел по пътя до морето обратно. Изчислението е цена от 2.25 лв. за литър обикновен бензин, който миналата година е струвал около 2.10 лв. Това е и причината крайният разход за две посоки до родното или гръцкото море ще излезе с около 15 лв. повече.  Така едно четиричленно семейство ще може да мине пътя на отиване и връщане от София до Бургас за около 37 лв. на пътник. Шофьорите с дизелови мотори ще видят крехка аванта основно заради ниския си разход, тъй като цената на литър в момента е почти изравнена с тази на бензина.   Оборудваните с газова уредба автомобили ще са на най-голяма далавера, тъй като цената на газ е мърдала от миналогодишната. И тогава, и сега, двете посоки до морето ще им стъпят около 100 лева. Подобна е ситуацията и при колите на метан.  Там горивото също държи цена от 2017 г. Разходът в двете посоки е почти социален - 50 лв. Всички тези разчети засягат само умереното и икономично шофиране в среден клас автомобили. За включен климатик разходът се качва с 10%. За снимане с камера на КАТ процентите пък се научава по-късно в плик по пощата.     ", "date": "2018.05.24", "title": "Лошата новина: Изчислиха колко ще скочи пътя до морето с кола заради поскъпналите горива"}
{"url": "https://www.blitz.bg/zdrave/zdravni-novini/planinska-ferma-s-nova-unikalna-terapiya-gushkayte-kravi-sreshchu-300-dolara_news602435.html", "text": "Планинска конна ферма в щата Ню Йорк предлага психотерапия, която включва гушкането на крави, и според някои експерти тя може да се превърне в поредния моден тренд, пише Metro. Здравните сеанси могат да бъдат особено полезни за хората, които обичат животните. Пациентите, преминали през курса на прегръдките с рогатия добитък, твърдят, че се получава невероятно чувство за релаксиране и за изцеряване. При гушкането на крави се преодоляват страхови неврози, чувство за тревожност, фобии, като пациентите изграждат по-голямо доверие в себе си.  От фермата \"Horse&Cow experience\" уверяват, че и на самите крави им е много приятно да бъдат прегръщани, тъй като те са едни извънредно чувствителни животни в емоционално отношение. \"По време на своята дълга еволюция, те са се научили да разчитат езика на тялото на хората\", изтъкват организаторите на новата терапия.  По този начин животните приемат пациентите като член от своето стадо и отгатват дали хората са щастливи или нещастни, дали изпитват чувство на страх или тревожност. Като съответно им отдават от своето излъчване, което си има съответните характеристики.  Кравите имат леко по-висока телесна температура от човешката и пулс, леко по-бавен от нашия. Именно тази комбинация прави гушкането им релаксиращо. Сеанс от час и половина с рогатите лечители струва 300 долара за двама. ", "date": "2018.05.24", "title": "Планинска ферма с нова уникална терапия : Гушкайте крави срещу 300 долара!"}
{"url": "https://www.blitz.bg/obshtestvo/poznato-li-vi-e-mzhete-polzvat-tezi-5-repliki-kogato-si-imat-druga_news602468.html", "text": "Някога случвало ли ви се е да бъдете с нечестен партньор? Е, знаете, че изневярата обикновено върви ръка за ръка с многобройни извинения и често дори нападки, породени от чувство на вина. Факт е, че често се случва изневеряващият мъж да внуши чувство на вина на своята половинка, само и само за да се защити от евентуална конфронтация.  Представяме ви най-честите лъжи, които мъжете изричат, когато изневеряват на своите половинки. 1. Тя е тази, която се интересува от мен  Когато забележите гаджето си да пише на друга или да обръща специално внимание на жена, определено имате основание да попитате какво се случва. Когато ги хванете „в крачка“, те бързат да се защитят. Подобна реплика обикновено се опитва да внуши чувството, че друг човек има интерес, но не и той самият. Особено ако се опита да обясни, че просто отговаря от любезност. 2. Ти беше заета  Това е едно от най-честите оправдания, които изневеряващите мъже използват, особено когато разберете, че е излезнал с момиче. Оправданието, че всички са били заети и единствено друго момиче е било свободно, пък много му се излизало... не звучат много реални. 3. Внушаваш си!  Това е едно от най-честите оправдания, които мъжете използват, за да прехвърлят вина на своите приятелки. „Тя е просто приятелка“ често се оказва нещо повече, затова имайте едно наум, когато чуете подобна реплика. 4. Видяхме се само на по кафе  Това къде точно е била срещата и какво точно са пили няма никакво значение. Едно е да има приятелка, с която се познават преди вашата връзка, друго е да излиза на среща с момиче, към което е възможно да има интерес. 5. Не спя с нея, успокой се!  Това е една от най-грубите лъжи, а ако не е лъжа – ще стане. Това, че все още не е стигнал до интимен момент с жена не означава, че не изневерява. Много по-лоша от физическата е емоционалната изневяра, затова не се хващайте на тази лъжа.    ", "date": "2018.05.24", "title": "Познато ли ви е? Мъжете ползват тези 5 реплики, когато си имат друга"}
{"url": "https://www.blitz.bg/obshtestvo/kostna-infektsiya-vrna-kristin-v-bolnitsata-v-istanbul-placha-vseki-pt-shchom-vidya-otrazhenieto-si-v-invalidnata-kolichka_news602409.html", "text": "Моделът Кристин Илиева отново е истанбулската болница, където бе приета по спешност преди няколко дни. 20-годишната красавица трябваше да постъпи там, седмица след завръщането си у дома и след 33-дневен престой в лечебното заведение, предава Хот Арена. Вследствие на костна инфекция Кристин вдига висока температура и спешно се връща в Турция. Там тя е подложена на операция за овладяване на инфекцията. На Кристин също така й предстоят пластични операции, които на този етап зависят от възстановяването й. Поне две години оттук насетне моделът ще се бори за пълното си възстановяване.   Припомняме, че красивата Кристин помоли за помощ в социалните мрежи. Тя трябва да събере 65 хиляди евро, за да й бъдат направени нужните операции, които да я изправят на крака. ", "date": "2018.05.24", "title": "Костна инфекция върна Кристин в болницата в Истанбул: Плача всеки път щом видя отражението си в инвалидната количка!"}
{"url": "https://www.blitz.bg/intsidenti/shofor-na-mikrobus-predavashe-na-zhivo-i-ubi-devet-dushi-video-18_news602420.html", "text": "Човешката глупост не знае граници, а този шофьор е доказателство за това. Човекът, който стоеше зад волана на микробус в Унгария, излъчваше живо във фейсбук натоварения път. Постоянно се разсейваше от коментарите, после отиде в насрещното платно, за да изпревари, но в крайна сметка се блъсна челно в камион, съобщава The Sun. В резултат на ужасната катастрофа девет души загинаха, включително самият водач. Никой от пътниците, които бяха граждани на Румъния, не оцеляха. Сред мъртвите имало бременна жена, която пътувала със съпруга си.   Шофьорът на камиона е получил леки наранявания. Трагедията е на 40 мили от унгарската столица Будапеща. Властите са заявили, че ще плащат за връщането на телата в родината им. Превод: БЛИЦ     ", "date": "2018.05.24", "title": "Шофьор на микробус предаваше на живо и уби девет души (ВИДЕО 18+)"}
{"url": "https://www.blitz.bg/intsidenti/chudo-v-srbiya-tsyal-manastir-izgorya-litsata-na-svetiite-sa-nepoktnati-snimki_news602452.html", "text": "Чудо се случи в манастира \"Св. Илия\" в Сърбия. Пожар разруши къщата за монаси и гости, като огънят пощади само лицата на иконите, които се съхраняват там. Вярващите са убедени, че светилищата са оцелели благодарение на божествената намеса, съобщава The Sun.Пожарът избухнал на територията на манастира на 13 май, но случаят стана известен сега. Пожарникарите, които отишли на мястото, открили останки от икони с лицата на Исус Христос, Свети Петър и Йоан Кръстител на изгорената мансарда. Други фрагменти от светилищата не са запазени.  От манастира са убедени, че са били свидетели на божествено чудо. Те вярват, че самият Господ е опазил иконите от огъня. Някои обаче намират по-рационално обяснение за случилото се.      \"Златото не гори и повечето от иконите се правят с 24-каратово злато. Това е ставало преди и ще се случи отново\", смятат скептиците. Превод: БЛИЦ", "date": "2018.05.24", "title": "Чудо в Сърбия: Цял манастир изгоря, лицата на светиите са непокътнати (СНИМКИ)"}
{"url": "https://www.blitz.bg/obshtestvo/tomislav-donchev-s-priziv-ot-bryuksel-za-po-dobra-obshcha-evropeyska-politika_news602493.html", "text": "Кохезионната политика променя всички за добро. Тя не е само инвестиционен процес, но и училище за администрацията, защото управлението на европейските пари внася нов манталитет, разбиране, култура и навици в администрациите на всички държави-членки. Това заяви вицепремиерът Томислав Дончев в Брюксел на конференция за доброто управление на политиката по сближаване на Европейския съюз.Дончев подчерта, че е време политиката по отношение на администрациите в ЕС да е обща европейска политика и да има минимален стандарт, на който да отговаря всяка една администрация в държавите-членки на ЕС.   По време на конференцията комисарят по околна среда, морско дело и рибарство Кармену Вела обяви старта на инициативата на ЕК за ускоряване изграждането на административен капацитет за управление на европейските средства през следващия програмен период. Първата фаза на инициативата е на стойност 900 хил. евро.  Общо пет Управляващи органа на оперативни програми от България, Гърция, Полша, Хърватия и Испания ще получат подкрепа от ЕК за допълнително укрепване на административния си капацитет чрез използване на експертизата на Организацията на икономическо сътрудничество и развитие (ОИСР). От българска страна за участие в инициативата е одобрена на ОП „Региони в растеж“ 2014-2020.  „Ние носим отговорността да гарантираме, че Кохезионната политика ще продължава да подобрява ежедневието на нашите граждани и ще има конкретни резултати в европейските региони.“, заяви комисар Вела.  По думите му едно инвестирано евро днес ще генерира близо три евро допълнителен БВП след десет години.  През 2018 г. политиката на сближаване на ЕС отбелязва 30 години от създаването си. Тя е най-важният инвестиционен инструмент на ЕС, който подкрепя икономическия растеж, създаването на работни места, конкурентоспособността и намаляване на различията между страните-членки. За настоящия програмен период до 2020 г. по линия на Кохезионната политика ще бъдат инвестирани 351,8 млрд. евро в европейските региони, от които 7,4 млрд. евро в България.", "date": "2018.05.24", "title": "Томислав Дончев с призив от Брюксел за по-добра обща европейска политика"}
