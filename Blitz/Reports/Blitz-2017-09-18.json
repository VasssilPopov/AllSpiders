{"url": "https://www.blitz.bg/svyat/siriyski-spetsnaz-forsiral-efrat-i-se-ukrepil-na-iztochniya-bryag_news544458.html", "text": "Спецназ на сирийската армия под ръководството на руски съветници и с активната подкрепа на руските ВКС миналата нощ форсирали Ефрат.\nРуските самолети нанесли серия съкрушителни бомбени и ракетни удари по позициите на терористите от ИД на сушата и непосредствено по водни цели – катери и баржи. Основно са използвани авиационни бомби ФАБ-250 и ФАБ-500. \n  \nАктивно се намесили РСЗО „Град”, тежките огнеметни системи ТОС-1А „Солнцепёк” и другата артилерия. Ударите са нанасяни строго по разузнати позиции на терористите и военна техника. \n  \nСлед артилерийската подготовка и работата на авиацията военнослужещи от САА форсирали реката и с бой преминали на източния бряг на Ефрат. Те отблъснали две изключително мощни контраатаки на терористите и в резултат ги изтласкали на север до автомобилното шосе Дейр ез-Зор – Аш Шаддади. \n  \nТерористите бяха успели да изградят изключително мощна мрежа от отбранителни съоръжения и да съсредоточат там най-подготвените си отряди. \n  Превод и редакция: БЛИЦ \n \n", "date": "2017.09.18", "title": "Сирийски спецназ преминал Ефрат и се укрепил на източния бряг"}
{"url": "https://www.blitz.bg/layfstayl/skorost/ucheni-ss-strashni-danni-masovata-lzha-dizelgeyt-e-ubivala-khilyadi-evropeytsi-vsyaka-godina_news544383.html", "text": "Европейските страни се оказаха жертва на собствената си любов към екологията: по-малко \"мръсните\" дизелови автомобили заради аферата с германските автомобилни производители се оказаха не толкова безопасни за здравето на хората. Изследователи от Европа анализираха колко преждевременни смъртни случаи в ЕС са били предизвикани от аферата \"Дизелгейт\".\n Оказа се, че ако на мястото на дизеловите автомобили и леките камиони са били техните бензинови аналози, на година биха умирали по седем хиляди европейци по-малко. Съответната статия скоро ще бъде публикувана в Environmental Research Letters. Накратко за изследването съобщава Международният институт за анализи на приложните системи.  \n   \n   \n Авторите на новия труд са пресметнали каква част от смъртните случаи в страните от ЕС, Норвегия и Швейцария се дължат на леките дизелови автомобили, а също и на леките камиони, микробуси. Като цяло в тези страни от замърсяване на въздуха са загинали 425 000 души на година, от тях - много от микрометрови частици, образуващи се в резултат на реакция с участието на азотни оксиди. \nДизеловите двигатели изгарят горивото при по-висока температура и налягане, отколкото бензиновите. Поради това азотът във въздуха в техните цилиндри по-лесно се окислява от кислорода. Затова именно дизелите са главният източник на азотни оксиди във въглеродните газове на транспорта. Според изследванията, леката автомобилна част на дизеловия автопарк в споменатите страни е отговорна за десетки хиляди преждевременни смъртни случаи годишно.  \nУчените напомнят, че реалните емисии на азотни оксиди от леките дизелови автомобили европейско производство са между 4 и 7 пъти повече, отколкото са показали тестовете. Така се е получило защото Volkswagen и другите местни производители са поставяли на своите автомобили техника, която по време на теста е занижавала изкуствено количеството на емисиите на азотните оксиди, ни когато тестът е приключвал - емисиите са се повишавали с няколко пъти.  \nАко нормите, заявени при тестовете, бяха спазвани, броят на преждевременните случаи в споменатите тридесет страни би бил по-малък с около пет хиляди на година. В случай на замяна на дизеловите автомобили и микробусите в Европа със същия брой бензинови автомобили, преждевременните случаи на смърт биха били със седем хиляди по-малко. \n Учените, за съжаление, не са засегнали въпроса за това, как масовата лъжа на европейските автомобилни производители се е отразила на смъртността в другите части на света. Известно е, че Volkswagen и други европейски производители са доставяли своите автомобили с дизелови двигатели в Русия, САЩ и редица други страни по света.   Превод и редакция: БЛИЦ \n", "date": "2017.09.18", "title": "Учени със страшни данни: Масовата лъжа „Дизелгейт“ е убивала хиляди европейци всяка година"}
{"url": "https://www.blitz.bg/lyubopitno/nauka-i-tekhnologii/dva-robota-na-facebook-si-izmislikha-tekhen-ezik-ubikha-gi-bezmilostno-video_news544393.html", "text": "Facebook изключи захранването на два от роботите си с изкуствен интелект. Машините измислили свой собствен език, неразбираем за хората, и започнали да си общуват на него.\nПо-рано тази година експертите от Изследователския център на Facebook за изкуствен интелект създадоха роботи, инструктирани да се научат как да преговарят помежду си и да договарят търговски сделки. \nТехните настройки обаче не включвали задължението да се комуникира на разбираем английски език. И тогава нещо странно се случило с две от програмите – Боб и Алис. Двамата си създали свой собствен език и започнали да комуникират изцяло на него.   \n", "date": "2017.09.18", "title": "Два робота на Facebook си измислиха техен език, убиха ги безмилостно (ВИДЕО)"}
{"url": "https://www.blitz.bg/politika/karakachanov-udari-ramo-na-makedoniya-za-nato_news544406.html", "text": "\n Министърът на отбраната Красимир Каракачанов се срещна с македонския си колега Радмила Шекеринска, заместник министър-председател и министър на отбраната на Република Македония. Министър Каракачанов е на еднодневно официално посещение в югозападната ни съседка. Страната ни оказва последователна подкрепа за държавното единство и териториалната цялост на Република Македония, посочи българският министър на отбраната по време на разговорите.  \n„Искрено се надяваме Република Македония да успее възможно най-скоро да постигне работещо решение по въпроса с името, което ще отвори нова страница в отношенията както по линия на НАТО, така и на ЕС“, отбеляза министър Каракачанов и подчерта, че България изцяло подкрепя членството на Македония в НАТО. „Готови сме да съдействаме в политическите и практическите направления, в които страната има нужда от допълнителна подкрепа“, каза още министър Каракачанов, съобщиха от МО. \nПо време на срещата двамата министри обсъдиха въпросите на двустранното сътрудничество в сферата на отбраната. Министър Каракачанов подчерта, че наши експерти могат да окажат помощ в изготвянето на стратегически преглед на отбраната на Република Македония. Бяха разгледани и възможностите за обучение на македонски военнослужещи в български военноучебни заведения, както и подготовката и квалификацията на военнослужещи от различните родови и специални войски на армията на Република Македония. Специално внимание беше отделено и на въпроси, свързани с логистичното осигуряване на армията на Република Македония. \nВ хода на разговорите министър Каракачанов заяви, че за Република България е важно запазването на военно-историческото наследство и миналото и почитта към загиналите не трябва да разделя двете държави, а да ги обединява. По време на визитата си в Република Македония министър Каракачанов посети казармата „Илинден“, където разгледа техника и въоръжение и наблюдава демонстрация на действията на македонските Сили за специални операции. \n", "date": "2017.09.18", "title": "Каракачанов удари рамо на Македония за НАТО"}
{"url": "https://www.blitz.bg/intsidenti/na-kosm-ot-golyamata-tragediya-dva-ptnicheski-samoleta-se-razminakha-na-metri-v-khiytrou-snimka_news544342.html", "text": "Спиращ дъха момент! Два пътнически самолета изглежда се разминават само на метри един от друг, докато се подготвят за кацане. Машините, на чиито бордове има стотици пътници, са пресекли пътищата си в момент, в който те са на практика един върху друг.\nНевероятната снимка е направена от 70-годишния Крис Хин, докато той е седял в градината си в Бифлийт, съобщава \"Дейли мейл\". \n\"Често седя и гледам самолетите, докато кръжат и чакат да кацнат на Хийтроу“, споделя пенсионираният инженер.   Превод и редакция: БЛИЦ \n \n", "date": "2017.09.18", "title": "На косъм от голямата трагедия! Два пътнически самолета се разминаха на метри в „Хийтроу“ (СНИМКА)"}
{"url": "https://www.blitz.bg/svyat/ide-li-nova-bezhanska-kriza-v-evropa-otgovort-shche-e-yasen-na-27-septemvri_news544417.html", "text": "Европейската комисия (ЕК) ще предложи нова схема за разпределяне на бежанците в страните - членки на Европейския съюз. Това обяви на брифинг говорителят на ЕК Наташа Берто, цитирана от БГНЕС.\n\"На 27 септември ще излезем с предложение\", каза тя, като отбеляза, че става въпрос на прием на още 40 000 бежанци. \nПрез септември 2015 г. държавите от ЕС решиха да преселят на тяхна територия 160 000 мигранти, които по това време бяха в Гърция и Италия. Квотите бяха разпределени пропорционално на населението на страните от Общността. \nДве години по-късно обаче ЕС не успя да изпълни това решение, тъй като страните от Вишеградската четворка - Унгария, Полша, Словакия и Чехия, се обявиха против квотите за миграция. \nПрез 2015-2016 г. бе отбелязан пик на миграционната криза, като през това време на Стария континент пристигнаха 2,5 милиона бежанци. Докато властите в европейските страни се занимават с въпроса за разпределението, интензивността на миграционния поток през Гърция и Италия отново започва да нараства. \n", "date": "2017.09.18", "title": "Иде ли нова бежанска криза в Европа? Отговорът ще е ясен на 27 септември"}
{"url": "https://www.blitz.bg/lyubopitno/bebe-stana-burya-sled-kato-otselya-pri-dva-uragana-video_news544407.html", "text": "Малката Габриела Коун все още не е навършила един месец, но вече има прякор. Семейството й я нарича \"Буря\", тъй като тя оцеля след два от най-опустошителните урагани, преминавали пред САЩ - \"Ирма\" и \"Харви\".\n Габриела е родена на 20 август в Хюстън. Само няколко дни по-късно, детето е у дома с родителите си Брус и Джесика, когато през града преминава ураганът \"Харви\". За щастие, природната стихия не насесла сериозни щети на дома на семейството.  \n \n Те обаче решили, че за тях ще е по-безопасно, ако се преместят в другия им дом - в Маями. Така те се озовали точно на пътя на още по-мощния ураган \"Ирма\", пише Нова телевизия. \n Ден преди ураганът да удари града, двамата осъзнали, че положението може много да се влоши и отново тръгнали към дома си към Хюстън.  \n", "date": "2017.09.18", "title": "Бебе стана \"Буря\", след като оцеля при два урагана (ВИДЕО)"}
{"url": "https://www.blitz.bg/stsena/v-kakvo-istoriyata-na-turtsiya-i-filmt-za-kosem-sultan-ne-svpadat_news544408.html", "text": "Тази вечер, 18 септември, ще е последният филм от първия сезон на сериала „Великолепният век: Кьосем”. Останаха още 4 серии от скъсяване на екранното време заради „Фермата”, но те ще бъдат пуснати през 2018 г. заедно с филмите от втория сезон.\nНяма да преразказваме филма: Който искал – гледал! Сега темата е за неща, които останаха извън екрана. В първия сезон участваха 40 персонализирани (с имена) герои. Някои са съществували реално, други са плод на авторското въображение. Във втория сезон персоните ще са само 30. \n  \nМоже само да бъде маркиран въпросът за името на филма. Кое наистина му е великолепието на 17-и век в Турция – май само Синята джамия в Истанбул. Другото са интриги и убийства в султанския двор, военни походи на Изток и Запад в Европа, бунтове в империята, епидемии... Всепризнато е, че със султан Мехмед ІІІ (бащата на султан Ахмед) започва упадъкът на Османската империя. \n  \nПървият сюжетен проблем във филм идва от факта, че султан Ахмед и Кьосем султан са родени през 1590 г. Следователно през 1603 г., когато започва филмовото действие, те са едва 13-годишни. Малолетните султани придобиват самостоятелност едва на 20 г. Във филма обаче Хандан султан не упражнява настойнически функции над Ахмед. На свой ред, според Корана и Шериата, момичетата стават за женитба едва на 16 г., след като полово и духовно съзреят, и тази норма и сега е валидна в ислямския свят въпреки акселерацията. \n  \nДруго дребно и незначително уточнение е, че, според филма, Ахмед умира от проблеми в коремната област и се правят намеци, че е отровен. Според аналите умира от коремен тиф, но няма исторически запис за епидемия. \n  Бащата султан Мехмед ІІІ  се възкачва на престола на 29-годишна възраст през 1595 г. и първата му работа е да убие своите 19 братя. Проявява се като развратен, покварен и жесток. Той е син на султан Мурад ІІІ и венецианката Сафие султан. Тук е мястото за уточняване, че Сафие доживява невероятните за онова време и за живота в двореца цели 69 г. (1550-1619). \n  Ахмед I  (от майка Хандан султан) управлява от 1603 да 1617 г. За 14 г.  Кьосем  му ражда четирима синове (Мехмед, Мурад, Касъм, Ибрахим) и четири дъщери (Айше, Фатма, Гевхерхан, Атике). \n  \nВ периода 1609-1616 г. по указ на Ахмед I е построена джамията Ахмедийе (Синята джамия). Тъй като през цялото си управление се е борел за благосъстоянието на хората, султан Ахмед I е останал в Османската история, като един от най-човечните, справедливи и положителни владетели \n  \nСлед смъртта на Ахмед І Кьосем Махпейкер е преместена в Стария дворец, където са изпращани жените на покойните султани. \n  \nАхмед първо е наследен само за 3 месеца от неадекватния си брат султан  Мустафа I  (от Халиме султан), а след това и от сина си султан  Осман II  (1618-1622 г.), роден през 1603 г. от Махфируз султан. През май 1622 г. Осман планирал да потегли към Анатолия под предлог за поклонение в Мека, но на 19 май е заловен от еничарите и хвърлен в Еди куле, където на 20 май е удушен по заповед на Давуд паша. Не оставя наследници. \n  \nНевменяемият Мустафа обаче отново е възстановен на престола за една година (1622-1623). \n  \nПрез 1623 г. Кьосем се завръща като Валиде султан на 11-годишния си син Мурад IV (1623–1640). Поради неговото непълнолетие Кьосем Валиде султан започва да управлява самостоятелно като негов единствен регент до навършване на пълнолетието му през 1632 г. Така тя остава в историята като единствената жена, управлявала официално и самостоятелно една ислямска империя. \n  Мурад ІV  е султан от 1623 г. до 1640 г. Поема изцяло управлението на Османската империя през 1632 г. на 20-годишна възраст. В периода 1635-1638 г. нарежда на палачите да убият неговите родни братя – принцовете Касъм, Баязид и Сюлейман. \n  \nПредприема строги мерки за установяване на порядък в империята. Много административни и съдебни служители са обвинени в злоупотреби и корупция и осъдени на смърт или прогонени. Не били пощадени дори и членове на султанското семейство. \n  \nЗа около една година редът в империята е въдворен, а властта и престижът на султана са възстановени. Султанът издал ферман, забраняващ употребата на кафе, тютюн и вино. Проявил се като реставратор на религиозните и моралните добродетели на мюсюлманите. Стабилизирал държавните финанси, като конфискувал незаконно придобитите богатства, направил ревизия на данъчните регистри и изисквал редовно изплащане на данъците. Във военен аспект успех е отнемането на Багдад от персите и сключването на изгоден мир с Персия. \n  \nУмира от цироза на черния дроб. \n  \nСлед смъртта на Мурад на престола се възкачва малоумния му брат  Ибрахим I ( най-малкият син на Кьосем), който поради менталните си проблеми не може да управлява самостоятелно огромната империя. Това дава възможност на Кьосем да продължи да диктува политиката в Османската империя. Ибрахим I обаче е убит вследствие на заговор, начело на който застава Главният мюфтия. \n  \nСлед убийството на сина й Кьосем изпреварва събитията и провъзгласява за султан внука си  Мехмед IV,  като го представила пред везирите на Големия Диван с думите: „Ето го! Вижте какво можете да направите с него!“. И този път Кьосем се обявява за единствен регент на малолетния султан и като такава тя управлява от 1648 до 1651 г. \n  \nНай-голям враг на Кьосем се оказва майката на внука ѝ – Хатидже Турхан. Хатидже Турхан заповядва да убият Кьосем, след като разбира, че тя смята да отстрани Мехмед IV от престола и да го замени с друг от внуците си. Кьосем султан е удушена със собствената ѝ коса от дворцовата стража на 2 септември 1651 г. \n  \nДругите по-дребни персонажи в различна степен са плод на въображението на сценаристите. Наистина при султан Ахмед имало везири с имената Дервиш паша, Али паша, Лала Мехмед паша, Мурад паша, Насух паша, Халил паша. \n  \nНапример яничаринът Искендер (арабско-турското име на Александър Велики) съществува в аналите единствено като спасител на Кьосем в сцената при нейното преследване на пазара. Има обаче един Искендер  паша, който ръководи османска армия през 1620 г. срещу полско-литовската британска общност при битката при Секора и излиза победител. Във филма той не фигурира. \n  Редакция БЛИЦ \n  \n \n", "date": "2017.09.18", "title": "В какво историята на Турция и филмът за Кьосем султан не съвпадат"}
{"url": "https://www.blitz.bg/layfstayl/tita-shokira-fenovete-si-s-nova-viziya-snimka_news544377.html", "text": "Тийн сензацията Тита, шашна с нова визия. Красавицата шокира последователите си с нова визия — руси къдрици и коса до брадичката, пише hotarena.net\nБлондинката пусна снимка в социалните мрежи, на която няма и спомен от пепелявата й коса. \nС нов нюанс русо и дължина малко под брадичката, певицата отнесе както похвали за смелия си ход, така и негативни коментари. \nЕдна част от почитателите на чаровната изпълнителка заподозряха, че на снимката може и да не е истинската коса на Тита. А всъщност да става въпрос за перука, свързана с предстоящите й изяви. \n \n \n", "date": "2017.09.18", "title": "Тита шокира феновете си с нова визия! (СНИМКА)"}
{"url": "https://www.blitz.bg/layfstayl/shoubiznes/okhranena-bradrka-se-sbleche-chisto-gola-sled-liposuktsiya-snimki-18_news544345.html", "text": "Лиса Апълтън, която е участвала в британския \"Биг Брадър\", се съблече чисто гола за последната си дръзка фотосесия, в хода на която потопи тяло във водата насред природата.\n49-годишната звезда със сигурност въобще не се притесни да покаже своите телеса и резултата от пълната й телесна трансформация. \nГоворейки пред „Сън“ за своята скорошна козметична операция, Лиса каза: „Много съм доволна от резултата. Нарича се BodyJet, това е последният писък в липосукцията, който е по-малко инвазивен. Невероятно е, оправих си пет зони – долната, средната и горната част на корема, и талията“. \nТя добави, че си е направила и фейслифт, също си е коригирала клепачите. Брадърката си е сложила и ботокс. Превод и редакция: БЛИЦ \n \n", "date": "2017.09.18", "title": "Охранена брадърка се съблече чисто гола след липосукция (СНИМКИ 18+)"}
{"url": "https://www.blitz.bg/svyat/probiv-v-naukata-ucheni-uspyakha-za-prvi-pt-da-svrzhat-choveshki-mozk-s-internet_news544349.html", "text": "\n Екип учени от университета Уитс в Йоханесбург, ЮАР, направи огромен пробив в сферата на биомедицинското инженерство. Според съобщение, публикувано в Medical Express, за първи път изобщо учените са намерили начин да свържат човешки мозък с интернет в реално време. Проектът е наречен “Brainternet” (от англ. Brain, мозък и интернет, бел.ред.) и буквално превръща мозъка във възел тип интернет на нещата (IoT – internet of things) в световната мрежа. \nПроектът функционира, като приема мозъчните EEG вълни, събира ги в специално EEG устройство, свързано с главата на потребителя. Сигналите след това се препращат към нискобюджетен компютър Распбери (Raspberry Pi), който от своя страна прави стрийминг към интерфейс за програмиране на приложения и визуализира данните на отворена страница, на която всеки може да види дейността. Адам Пантановиц, супервайзър на проекта и преподавател в училището по електро – и информационно инженерство към университета Уитс, казва: \n„Brainternet представлява преодоляването на нова граница в областта на мозъчно– компютърните интерфейс системи. Има липса на знания за това как работи човешкият мозък и как обработва информацията. Brainternet цели да опрости човешкото разбиране за мозъка. Това става чрез постоянно наблюдение на мозъчната дейност, както и чрез известна интерактивност.“ \nИнтелектуален мускул \nПантановиц казва, че това е само началото за възможностите на проекта. Той добавя, че екипът сега се стреми да увеличи интерактивното преживяване на потребителя с неговия мозък. Някои от тези функционалности вече са интегрирани в уебсайта, но в тесни граници, лимитирани само до стимули като движение на ръката например. „Brainternet може да бъде подобрявана още много – за класифициране на записи чрез приложения за смартфон, които да предоставят данни за алгоритъм за изкуствен интелект чрез т.нар. машинно учене (machine-learning). В бъдеще ще има информация, която ще тече в двете посоки – както изходяща от мозъка така и входяща към него ,“ казва Пантановиц. \nБъдещите приложения за този проект биха могли да доведат до вълнуващи пробиви в машинното учене и мозъчно-компютърните интерфейси като Neural Lace на Илън Мъск и Kernel на Браян Джонсън. Данните, събрани в този проект, ще допринесат за по-доброто разбиране на дейността на мозъка и как да се възползваме от познанието, за да добавяме мозъчна сила. \nИзточник: Мегавселена \n", "date": "2017.09.18", "title": "Пробив в науката! Учени успяха за първи път да свържат човешки мозък с интернет"}
{"url": "https://www.blitz.bg/svyat/naprezhenie-rusiya-i-kitay-zapochnakha-voenni-manevri-kray-kndr-sashch-i-yuzhna-koreya-planirat-sshchoto-no-s-uchastieto-na-samoletonosach_news544348.html", "text": "САЩ и Южна Корея планират да проведат през октомври поредните си военни учения с участието на американска ударна група начело с атомен самолетоносач, чието име засега не е известно. Съответният доклад на южнокорейското министерство на отбраната бе представен в понеделник в парламента на страната.\n Информацията се появи след поредните ядрени и ракетни изпитания на Северна Корея. По информация на южнокорейската информационна агенция Рьонхап, Вашингтон, Сеул и Токио ще проведат съвместни военни маневри в случай на ракетен удар от страна на Пхенян в началото на октомври. \nМиналата седмица Пхенян, след изпитание на термоядрен заряд на 3 септември, извърши пуск на балистична ракета, която прелетя над Япония, изминавайки 3700 километра.   \nПо-рано Русия и Китай предложиха на Северна Корея да наложи мораториум върху ядрените изпитания и изстрелванията на ракети, а Южна Корея и САЩ да се въздържат от провеждането на учения в региона, за да може ситуацията на Корейския полуостров да се стабилизира. Вашингтон игнорира тази инициатива. \nМеждувременно Китай и Русия започнаха морски военни маневри близо до Северна Корея, предава Ройтерс. Напрежението на Корейския полуостров се усили, след като миналия петък Северна Корея за пореден път изстреля балистична ракета над територията на Япония. \n Китайската информационна агенция „Синхуа“ съобщи, че общите военни учения между Русия и Катай ще се проведат край руския град Владивосток, който се намира близо до границата със Северна Корея. Това е втората част от морските учения между двете страни, като първата част се проведе в Балтийско море през юли. Изявлението на китайската агенция не посочва, че ученията са свързани със Северна Корея. \n Китай и Русия призоваха международната общност да се намери мирен път за решаването на севернокорейския проблем, напомня Ройтерс. \nВъпреки това, тонът към комунистическата страна се изостря, като представителят на САЩ в ООН Ники Хейли заяви в неделя, че дипломатическите варианти пред Организацията на обединените нации се изчерпват, а японският премиер Шиндзо Абе отбеляза, че Северна Корея е заплаха за САЩ и Европа. \n В статия за „Ню Йорк таймс“ японският премиер отбелязва, че международната общност трябва да остане единна и да приложи санкциите срещу Северна Корея след нейните неколкократни ракетни тестове. Той определя севернокорейската заплаха като безпрецедентна, сериозна и непосредствена. В статията Абе припомня какви са били последните стъпки на Съвета за сигурност на ООН спрямо Северна Корея, а именно санкциите, приети на 11 септември след ядреното изпитание на Пхенян от 3 септември. Припомнят се и последните ракетни изпитания от Северна Корея. Превод и редакция: БЛИЦ \n", "date": "2017.09.18", "title": "Напрежение: Русия и Китай започнаха военни маневри край КНДР, САЩ и Южна Корея планират същото, но с участието на самолетоносач"}
{"url": "https://www.blitz.bg/svyat/ruskata-aviatsiya-unishchozhi-s-masirani-udari-flota-na-id-na-reka-efrat-efektno-video_news544282.html", "text": "Руската авиация оказва активна поддръжка на сирийската армия в Дейр ез-Зор. В интернет изтече уникален видеозапис от операцията на руските ВКС по унищожаване на терористите и техниката им на река Ефрат.\nРуската авиация нанася масирани удари по бреговете на Ефрат, където са разположени позиции и техника на терористите. За авиацията е огромно предимство, че по реката съдовете на екстремистите не могат да се укрият и са сигурна плячка за авиацията. \n  \nКакто по-рано warfiles.ru съобщи, за осигуряване на форсирането на Ефрат отрядите на Tiger Force са усилени с тежка техника. Северно от Дейр ез-Зор в района на Айяш са разположени РСЗО „Град”, голям брой артилерия и тежки огнеметни системи ТОС-1А „Солнцепёк”. \n  Превод и редакция: БЛИЦ \n \n \n", "date": "2017.09.18", "title": "Руската авиация унищожи с масирани удари флота на ИД на река Ефрат (ЕФЕКТНО ВИДЕО)"}
{"url": "https://www.blitz.bg/svyat/neveroyatno-no-fakt-65-godishna-mayka-na-13-detsa-rodi-chetiriznatsi-snimki_news544358.html", "text": "65-годишна германка роди четиризнаци. Анагрет Раунгик не е самотна жена, която е прекарала целия си живот в опити да се сдобие със семейство. Тя има 13 деца на възраст от 9 до 44 години. Някои от тях вече имат свои деца, което я прави доста необичайна баба.\nВъпреки това тя решава да забременее отново, но биологичният й часовник не е съгласен с това и тя започва да търси начин да забременее отново. На нейните години обаче изкуственото осеменяване е забранено в Германия, така че тя заминава за Украйна, където процедурата е извършена, съобщава Канал 3.  \nВ 21-вата седмица от бременността на Анагрет става ясно, че тя е бременна не само с едно бебе ами с цели четири бебета. Според лекарите това е медицинско чудо, като се има предвид възрастта й, но също така те са на мнение, че трябва някои от зародишите да бъдат премахнати заради стреса от тялото на майката. Раунгик обаче отхвърля категорично съветите на лекарите. Техните прогнози се оказват основателни и бременната с четиризнаци е приета в болница 3 месеца преди термина, където ражда. \nПреждевременното раждане завършва благополучно за всички участници в него. Така на бял свят се появяват три момчета и едно момиче. Всички те утрояват теглото си по време на престоя в болницата.\n", "date": "2017.09.18", "title": "Невероятно, но факт! 65-годишна майка на 13 деца роди четиризнаци (СНИМКИ)"}
{"url": "https://www.blitz.bg/svyat/instruktorite-na-teroristite-ot-nato-speshno-byagat-ot-siriya_news544287.html", "text": "Заедно с терористите от югоизточните райони на сирийската пустиня спешно се евакуират и чуждестранните инструктори, замитайки следите от своето минало сътрудничество с тях по разпалването на гражданската война в страната, съобщава eadaily.com\nКомандването в пункта за операции „Ал Мук” в йорданската столица Аман поставило въстаниците пред избор: да се върнат от позициите си в сирийската пустиня в базата в Йордания или да отидат да се бият с армията на Асад. Разбира се „умерените” метежници избрали спасението. \n   \nТака излезе на светло още един факт от дълбоко ешелонираната инфраструктура на НАТО на сирийско-йорданската граница против армията на Асад. \n  \nОперативният щаб „Ал Мук” е създаден още през 2013 г. начело с офицери от САЩ, Великобритания, Франция и Йордания. Според съобщения на иранското разузнаване, той поддържа връзка с всички въоръжени групи, свързани със ССА, действащи в южните провинции Дераа, Кунейтра, предградията на Дамаск и Алепо. \n  \nСирия напуснал и британският спецназ, дислоциран преди в базите „Ат Танф” и „Ал Закаф” на стратегическото съединение на границите на Сирия, Ирак и Йордания. За ново място на дислоциране е избрана базата „Ал Азрак” в Йордания. Историческият символизъм на това преместване се заключава във факта, че именно в крепостта Ал Азрак се намирала щаб-квартирата на авантюриста Лоурънс Арабски по време на вдигнатото от него арабско въстание през 1916-1918 г. А както призна през този май британското външно разузнаване, проектът за „арабската пролет” е разработен от него още през 2004 г. въз основа на легендарния опит от преди 100 г. \n  \nКаква роля ще изиграе новият британски форпост в новите исторически реалности в значителна степен ще зависи от Русия, възстановила своето присъствие в Близкия Изток. Повече от очевидно е, че британците ще кроят плановете си по прекрояване на региона, залагайки преди всичко на противоречията между Иран и Саудитска Арабия. \n  Превод и редакция: БЛИЦ \n \n", "date": "2017.09.18", "title": "Инструкторите на терористите от НАТО спешно бягат от Сирия"}
{"url": "https://www.blitz.bg/svyat/cheshki-drzhavnik-nareche-tsiganite-gadni-i-bezpolezni-meduzi-globikha-go-losho_news544370.html", "text": "\n Заместник-министърът на промишлеността и търговията на Чешката република, социалдемократът Карел Новотни бе глобен за расистки изявления.  \nНа страницата си във Facebook той приравнява циганите с медузи, тъй като според него представители на това национално малцинство са „гадни и безполезни“. За изявленията си политикът е платил тримесечен бонус, от който е бил лишен. \nДлъжностното лице също беше порицано като дисциплинарно наказание. Освен това ръководителят на Министерството на промишлеността предупреди своя подчинен, че в случай на повторение на тази ситуация, той ще помоли Новотни да подаде оставка. На 15 септември Карел Новотни се извини за думите си, информира в. Български новини.\n", "date": "2017.09.18", "title": "Чешки държавник нарече циганите \"гадни и безполезни медузи\", глобиха го лошо"}
{"url": "https://www.blitz.bg/svyat/khilyadi-v-tsentra-na-kiev-se-lekuvakha-ot-rak-i-gonikha-besove-video_news544313.html", "text": "В неделя центърът на Киев се запълни с вярващи и желаещи да се излекуват от проклятия: на улица „Крещатик“ бяха четени псалми, говориха проповедници, а хората бяха убеждавани, че „с всяка изминала година те живеят по-добре“. Междувременно в Двореца на спорта гониха бесове и лекуваха рак, съобщават местни медии.\nЖелаещите да си очистят кармата, както винаги, бяха много – залата на Двореца на спорта с вместимост 8 000 души се пръскаше по шевовете. „Сенсът“ за излекуване на рака, СПИН, туберкулоза, а също и на различни родови проклятия бе воден от лидера на „църквата“ „Възраждане“ Владимир Мунтян, чиито билбордове в течение на месец се виждаха из цял Киев. \nВсе пак, за разлика от юли, когато входът за проповедта струваше 100 долара, в неделя той бе безплатен. В залата се говореше за Бог и бяха пети песни. На проповедниците помагаше певецът Виктор Павлик. Трябва да се отбележи, че всичко започна с конфуз – по време на песента един от присъстващите получи епилептичен пристъп. Бяха повикани медици. Докато пострадалият бе отвеждан в болница, медик разказа, че по време на събранията на „Възраждане“ такива неща се случват често.   \n„Много често на хората тук им става лошо“, каза лекарят. \n„Вашите метастази ще изчезнат завинаги… Всяка една болест и проклятие ще бъде разрушено. Светият дух вече е в залата. Той лекува рак. Чувствам как някой току ще се излекува от рак. Дух на рака, върви си. Дявол, върви си!“, казваше от сцената Мунтян.   \nИнтересно е, че сред онези, които дойдоха да лекуват душа и тяло, имаше много добре облечени момичета. Те почти изпаднали в транс слушаха месията. От време на време някоя дори си позволяваше да извика.   Превод и редакция: БЛИЦ   \n", "date": "2017.09.18", "title": "Хиляди в центъра на Киев се лекуваха от рак и гониха бесове (ВИДЕО)"}
{"url": "https://www.blitz.bg/lyubopitno/nauka-i-tekhnologii/predstoi-golyama-promyana-na-avtomobilniya-pazar_news544314.html", "text": "Най-вълнуващите и интересни нови технологии вече няма да идват от смартфоните. Следващите големи иновации ще са при автомобилите, обяви директорът на компанията Qualcomm по време на автосалона във Франкфурт Стив Моленкопф, съобщава онлайн изданието RoadShow, цитирано от vesti.bg\nQualcomm е водещият производител на процесори за мобилни устройства в света. От известно време компанията гледа и към други сфери, включително автомобилите, където вижда голям потенциал. \n\"Колата преминава през огромни промени и вълна иновации. Ще виждате повече от нас и тук\", коментира Моленкопф. Компанията има интерес в три основни посоки - свързаност, електрификация, компютърна обработка. Автомобилите вече използват и ще продължават да \"взимат\" все повече мобилни технологии. Сред тях са свързаност с 4G и 5G мрежи, специализирани приложения, компютърна комуникация между отделните автомобили и др. \n\"Колите се нуждаят от специални функции, защото ще разчитат все повече на мрежата за неща от критично значение, включително сигурност, ефективност на транспорта и др\", допълва Моленкопф. Според него скоростта на навлизането на иновациите при автомобилите ще става все по-голяма. \nРазбира се, това не означава, че мобилните технологии ще бъдат съвсем изоставени. Qualcomm, а и останалите компании, смятат, че ще могат да отговорят на интереса във всички сектори. Според Моленкопф специално смартфоните ще се насочат към камерите като следващо звено за иновации, включително използването им за добавена реалност. След това следващата стъпка ще са умните очила и часовници, смята той.\n", "date": "2017.09.18", "title": "Предстои голяма промяна на автомобилния пазар"}
{"url": "https://www.blitz.bg/layfstayl/skorost/naprezhenie-golyam-bos-v-bmw-se-zayade-grubo-s-mercedes_news544319.html", "text": "Старши вицепрезидентът на BMW за Азия и Южна Африка нарече определи Mercedes-Benz X-Class „ужасен”. Това си изказване Хенкирк фон Кунхейм направи през изданието Motoring.\n„Гледайки нашия немски конкурент от Щутгарт, смятам, че продуктът (X-Class) е ужасен. Очаквахме нещо много по-сериозно. Когато за пръв път видях този автомобил, бях разочарован. Много разочарован. Mercedes-Benz създават фантастични автомобили, но това бе разочарование.” \nФон Кунхейм добавя, че сегментът на луксозните пикапи интересува много производители и инженерите на баварската компания също разглеждат възможностите за създаване на подобен автомобил. \n„Смятам, че нашата компания може да изиграе решаваща роля в този сегмент. Въпрос на време е, когато това ще се случи,” допълва Хенрик фон Кунхейм. \nMercedes-Benz представи своя първи пикап X-Class на салона във Франкфурт. Автомобилът е построен на една и съща платформа с Renault Alaskan и Nissan Navara. Базовата версия се задвижва от 2,3-литров турбодизел на Алианса. Мощността му е 163 к.с. Клиентите ще имат възможност да поръчат същия мотор, но с мощност 190 к.с. \nНа някои пазари моделът може да се предлага и с бензинов мотор със 165 к.с. В средата на следващата година Mercedes-Benz обеща да оборудва X-Class с 3,0-литров V6 дизел, който ще генерира 255 к.с. \nИзточник: vesti.bg\n", "date": "2017.09.18", "title": "Напрежение! Голям бос в BMW се заяде грубо с Mercedes"}
{"url": "https://www.blitz.bg/svyat/gol-mzh-izplashi-ptnitsite-v-metroto-video-18_news544327.html", "text": "Чисто гол мъж изплаши пътниците в руското метро. Неприятната случка се разиграла на станция „Невски проспект” в Санкт Петербург.\nБуйният пътник е задържан от полицията. Той не спирал да крещи и да се опитва да убеди всички, че му няма нищо и е напълно адекватен. \nНа видео, което се появи малко по-късно в социалната мрежа, се вижда как служителите на реда го извеждат от станцията.  \n  Превод: БЛИЦ \n \n", "date": "2017.09.18", "title": "Гол мъж изплаши пътниците в метрото (ВИДЕО 18+)"}
{"url": "https://www.blitz.bg/analizi-i-komentari/sheft-na-voenniya-komitet-na-nato-za-ruskite-ucheniya-zapad-2017-nablyudavame-seriozna-podgotovka-za-golyama-voyna-ima-opasnost-ot_news544249.html", "text": "\n Северноатлантическият алианс много се опасява от „възможни инциденти” по време на военното учение на Русия и Беларус „Запад-2017”. Това заяви пред журналисти председателят на Военния комитет на НАТО, чешкият генерал Петр Павел. \n  \nГенералът сподели мнението с в столицата на Албания Тирана, където се провеждаше ежегодната среща на министрите на отбрана на страните от НАТО. Този път тя бе посветена на въпросите на борбата с тероризма, ситуацията в западните Балкани и новата стратегия на САЩ в Афганистан. \nПо думите на високопоставения командир, цитиран от осведомителните агенции, независимо от уверенията на Москва, че не разглежда НАТО като враг” и „че ученията  не са насочени срещу НАТО”, Русия не е разкрила в необходимата степен параметрите на маневрите. \nСпоред генерала, количеството на задействаните в учението военнослужещи на са 12 700, както твърди Русия, а много повече – между 70 и 100 хиляди. \n„От комплексния поглед на ставащото се утвърждава извода, че ние наблюдаваме сериозна подготовка за голяма война”, смята Петр Павел. \nПреди две седмици лично той се срещна с началника на руския Генерален щаб Валерий Герасимов. В навечерието на учението Герасимов разговаря по телефона с главнокомандващия силите на НАТО в Европа генерал Къртис Скапароти. Тема и на двете беседи бе намаляване на риска от случайни стълкновения. \n„Ние разполагаме с голямо струпване на войски в регионите на Балтика и на Черно море. В тази светлина човешкият фактор или техническа неизправност, с голяма вероятност може да провокират нежелателен инцидент, способен да прерасне във въоръжен конфликт.\", обяснява генералът. Превод: БЛИЦ \n \n", "date": "2017.09.18", "title": "Шефът на Военния комитет на НАТО за руските учения \"Запад 2017\": Наблюдаваме сериозна подготовка за голяма война, има опасност от..."}
{"url": "https://www.blitz.bg/svyat/skopie-slaga-tochka-na-antikvizatsiyata-kichoznite-pametnitsi-na-gruevski-otivat-v-istoriyata_news544351.html", "text": "Днес македонското министерство на културата официално ще обяви спиране на проекта \"Скопие 2014\", който бе започнат при управлението на предишния премиер Никола Груевски. Този проект стартира през 2009 година и напълно промени центъра на Скопие, съобщава БГНЕС.\nМалкият площад в столицата бе осеян с паметници на герои от античността. През 2011 година там бе поставен огромният паметник на античния пълководец Александър Македонски. Скулптурата е висока 13 метра, а самият постамент 10 метра и струваше над 10 млн. евро. Около него има още десетки други паметници - като се започне от бащата на Александър и се мине през Майка Тереза, цар Самуил, Гоце Делчев, партизански герои и се стигне до плувци и кораби в река Вардар. Над реката бяха построени и няколко нови моста, където също има десетки паметници. Проектът предвижда и поставяне на огромно \"Панорамно колело\" за над 15 млн. евро. Всички фасади в центъра бяха променени в барок. Правителствената сграда също бе променена в барок. \nСпоред различни изчисления \"Скопие 2014\" струва най-малко 700-800 млн. евро на македонския данъкоплатец. Заедно с поставянето на тези стотици паметници във всички градове на страната режимът на Груевски започна усилено да пропагандира \"античните корени\" на населението. \nПървата съпротива срещу този проект започна още през 2011 година, когато се проведоха първите протести. В същото време гражданите започнаха да се подиграват и да иронизират плановете на режима. Примерно паметникът на Алексанъдр за хората е \"Ацо\". Масова подигравка предизвика и поставянето на слипове на статуята на Прометей в централния парк \"Жена\" в Скопие, недалеч от парламента. Веднага след това обаче около него бе поставена висока ограда, за да не обижда с голотата си жените. На другия ден Прометей вече бе сложил \"гащи\". \nПрипомняме, че при старта на проекта \"Скопие 2014\" сръбското списание \"НИН\" през май 2009 година излезе с огромен анализ за \"античния произход на македонците\". Във вените на днешните македонци тече поне 30 на сто кръв от античните македонци и това доказва, че те са наследници на великия пълководец Александър Велики, написа сп. \"НИН\", което се позова на \"заключенията на швейцарския институт по генетика \"Игенеа\". Освен кръвта на Александър Велики в македонските вени имало още и 20 на сто от тевтонците, по 15 на сто от славяните и елините и по пет на сто от хуните и финикийците, твърдеше \"НИН\". \nМакедонското министерство на културата смята да реши проблема на няколко етапа и разглежда различни сценарии. Първо ще се започне с най-спорните паметници и тези, които са в етап на строителство. \"Незабавно трябва да спрем проектът \"Скопие 2014\", защото всеки ден като от кутията на Пандора изскачат кичозни паметници, скулптури, колони..., които са абсолютно ненужни и струват скъпо\", каза неотдавна министърът на културата Роберт Алагьозовски и подчерта: Веднага ще извършим дезинтоксикация на македонския дух от тази псевдоидеология на този проект, който превръща страната ни в заложник на зла клетва от опасен магьосник.  \n \n", "date": "2017.09.18", "title": "Скопие слага точка на антиквизацията, кичозните паметници на Груевски отиват в историята"}
{"url": "https://www.blitz.bg/layfstayl/shoubiznes/kalin-terziyski-zalyubi-bankerka-tya-namerila-char-v-alkokholizma-mu_news543516.html", "text": "Почти година след бурната раздяла с актрисата Елен Колева, Калин Терзийски се впусна в нова секс афера. Писателят от няколко месеца е интимен с красавицата Владислава Цолова, която е банкерка. Дамата е повече от почитател на творчеството на Калин. Притежава всичките му творби и ако се вярва на слуховете, двамата се сближили покрай любовта си към литературата. Върху част от тях Терзийски сложил автограф преди месеци със специално послание за обич, без да подозира, че стрелите на Амур ще се стоварят на главата му, писа „Уикенд“.\n Владислава Цолова е завършила Икономическия университет в София и работи на висок пост в една от най-големите банки. Тя отдавна била запозната с пороците на Калин, но намирала чар в алкохолните му забежка. Смятала, че пиенето и таланта вървят ръка в ръка и че Терзийски не е изключение от това правило, характерно за талантливите представители на художественото изкуство дори в световен план. \n Плевенчанката вече не криела за чувствата си и открито споделяла с приятелки, че обожава всичко в Терзийски. Чаровницата била с няколко лета по-голяма от автора на скандалния роман „Алкохол”, но възрастовата разлика не пречела да прекарват времето си заедно и на чаша вино да обсъждат различни зоблодневни теми – от новия сезон на риалити форматите до древните гръцки философи и интерпретацията на  размислите им в наши дни. \n „Лудост е, когато талантът срещне енергията”, написа преди дни чаровната банкерка на стената на Фейсбук профила си, като публикува обща снимка, а приятелките й побързаха да коментират колко са сладки и талантливи и двамата. Някои дори сравниха привличането им като това на Марлон Брандо и Мария Шнайдер във филма „Последното танго в Париж”. Трети уточняват, че самата Влади, както я наричат на галено, има много таланти и е изключителна като човек и жена. \n Калин Терзийски бил вдъхновен от красотата и добрината на Влади. От своя страна я харесвал, но не мислил да задълбава връзката. Предпочитал да живее в бащината си къща и да не се мести при новата жена на сърцето му, поне докато не добие увереност в чувствата си. Радвал се, че е успял да стопли отношенията с дъщеря си, която следвала медицина в Германия. Двамата дори се срещнали на по плодов сок и тя му благодарила за финансовата подкрепа, която й оказал. \n Владислава Цолова пък непрекъснато се включва в благотворителни акции за деца, страдащи от аутизъм. Тя е учредител на фондацията „Стъпка за невидимите деца на Българя”. Темата за различните отдавна я вълнува и вероятно дружбата с Калин е изключително полезна и за двамата. \n", "date": "2017.09.18", "title": "Калин Терзийски залюби банкерка! Тя намерила чар в алкохолизма му"}
{"url": "https://www.blitz.bg/obshtestvo/kultura/misteriyata-okolo-bezsmrtnata-lyubima-na-betoven_news544276.html", "text": "Въпреки неугледния си външен вид и липсата на елементарни маниери, с броя на любовните си афери великият композитор Лудвиг ван Бетовен е можел да засенчи дори древноримския Адонис. Но между всички жени, минали през леглото му, историята помни загадъчната му безсмъртна любима. Прозвището безсмъртна любима е извадено от любовните писма, които Бетовен пише до нея.\nБетовен не е бил човек, който може да впечатли противоположния пол с външния си вид – бил е дребен, с груби форми, а лицето му било набраздено от белези на шарка. \nОбличал се немърливо, а погледът му бил винаги намръщен точно както го познаваме от най-популярния му портрет. Липсвали му обноски, за да се впише във висшето общество, а прогресивната загуба на слуха постепенно го превърнала в саможив и затворен човек. \nНо това не му пречило с лекота да спечели всяко женско сърце, което пожелае. Някои вярват, че той привличал жените с таланта си, но според други присъствието му било толкова силно, че нямало дама, която може да му устои. \nПрелъстителната сила на Бетовен била огромна. След всеки концерт в дома му го чакала дама с благородническа титла, най-често и омъжена, от което се разбирало, че няма как да обявят връзката си публично. \nНо от всички афери на Бетовен най-запомняща се е връзката с неговата безсмъртна любима, както я нарича самият той. Правени са многобройни опити да се разбера коя е била тази тайнствена жена, но и до днес това си остава загадка. \nСпоред една от теориите първата му любов Йоханна фон Хонрат стои зад образа на безсмъртната любима, но други вярват, че това графиня Мари фон Ердьоди. \nСигурно е само, че Бетовен е давал уроци по пиано на тази жена, но не е ясно дали връзката им е била само платонична. В писмата си той често показва приятелство, уважение, но и страст към нея. \nКомпозиторът така и не сключва брак нито пък се появява с жена до себе си публично. Това провокира съмнения и че тази тайнствена безсмъртна любима, довела гения до толкова бурни емоции, е била омъжена. \nИзточник: sanovnik.bg\n", "date": "2017.09.18", "title": "Мистерията около безсмъртната любима на Бетовен"}
{"url": "https://www.blitz.bg/lyubopitno/nauka-i-tekhnologii/tova-ustroystvo-skhranyava-informatsiya-pod-formata-na-svetlina_news544286.html", "text": "Епохата на квантовите компютри е все по-близо. Ново доказателство за това е разработеният от учени от Caltech компютърен чип, който може да складира квантова информация под формата на светлина, пише \"Мегавселена\".\nТрадиционните, както и квантовите компютри, складират информацията като бинарен код. Докато традиционните компютри съхраняват информацията в битове като 1 или 0, квантовите компютри складират информацията в кюбити , като 1,0 или и двете едновременно. \nТъй като протоните нямат заряд и маса, те са изключително сигурна и ефективна среда за съхранение на квантови данни. Да се открие обаче как да се използват единични протони за съхранение на квантови данни се оказва доста трудно. Да се направи това на чип в нано-мащаб изглежда невъзможно, но изследователите от Caltech са намерили решение. Техният чип е най-малкият пример за оптично квантово устройство в света. \nНаправен е чрез създаване на модули с памет с ширина 700 нанометра и дължина 15 микрона, от кристали, легирани с йони от редкоземни елементи. Чиповете имат приблизително същите размери като червените кръвни телца. Тези йони позволяват на всеки модул да поеме по-ефективно индивидуалния фотон, който се вкарва в него чрез лазер. \nПо време на първоначалните тестове чиповете успяха да съхраняват данни за 75 наносекунди преди освобождаването, само с 3% на неуспех. За да бъдат жизнеспособен компонент в квантовата мрежа обаче, чиповете трябва да могат да запазят информацията за една милисекунда. Това е следващата задача, която са си поставили учените. Сега те планират също така да разработят най-добрия начин за включване на чиповете в сложните квантови схеми. \n", "date": "2017.09.18", "title": "Това устройство съхранява информация под формата на светлина"}
{"url": "https://www.blitz.bg/intsidenti/stikhii/talim-profucha-prez-yaponiya-prichini-panika-i-smrt_news544296.html", "text": "Най-малко един човек е загинал, а трима са в неизвестност, след преминаването на тайфуна „Талим” над Япония. 35 души са били ранени. Тайфунът удари вчера западните и югозападните японски области, съобщават осведомителните агенции.\nДесетки къщи останаха временно под вода заради обилните валежи. Днес бяха анулирани 262 вътрешни полета. Скоростта на вятъра достигна 144 км/ч. \nМеждувременно тропическата буря „Мария” вече се превърна в ураган и се насочи към Карибите, които бяха опустошени наскоро от урагана „Ирма”. Към този момент ураганът е от най-ниската първа категория, но се очаква утре силата му да се увеличи.\n", "date": "2017.09.18", "title": "\"Талим\" профуча през Япония, причини паника и смърт"}
{"url": "https://www.blitz.bg/svyat/tri-uragana-se-gotvyat-da-opustoshat-zemyata-v-blizkite-dni_news544297.html", "text": "Карибите, които вече страдат от ураганите „Ирма“ и „Харви“, се подготвят за нов удар – този път от новия ураган „Мария“, чиято категория на силата бе повишена до първа в неделя. Мария, която до момента бе тропическа буря, се очаква да премине почти през същия път, през който премина и „Ирма“ в Карибите, като първо ще удари островите Лийуард в понеделник, пише в. \"Дейли Мейл\".\nОчаква се стихията да продължи да набира сила, докато не удари Пуерто Рико в сряда. Тогава се очаква ураганът да бъде от трета категория.   \nМеждувременно ураганът Хосе, приключвайки вилнеенето си в Атлантика, ще продължи да се усилва, докато се движи към източното крайбрежие на САЩ – от щата Вирджиния нагоре. Междувременно тропическата депресия Лий продължава да вилнее в Атлантика. \nСилата на „Мария“ бе повишена до първа категория в неделя следобед, докато се намираше на около 200 километра от източното крайбрежие на Барбадос.  Скоростта на поривите на вятъра достигаха до 130 километра в час. Скоростта на придвижване на стихията бе около 23 километра.   \nСилни ветрове и проливни дъждове се очаква да ударят части от островите Лийуард през идните дни. Между 15 и 30 сантиметра дъжд се очаква да се излеят върху островите, които включват Пуерто Рико и Британските Вирджински острови. \nВ Гуадалупе, Доминика, Свети Китс, Невис, Монсерат са обявени тревоги за урагани. Междувременно Мартиник, Антигуа и Барбуда, Саба, Свети Юстатиус и Света Лучия са с тревоги за тропически бури. \nТревогата за ураган по традиция се обявява не по-късно от 48 часа преди удара на бурята. Превод и редакция: БЛИЦ \n", "date": "2017.09.18", "title": "Три урагана се готвят да опустошат Земята в близките дни"}
{"url": "https://www.blitz.bg/stsena/to-pravi-furor-v-sashch_news544305.html", "text": "Новият филм по класиката на Стивън Кинг „То” отново е най-гледаният в САЩ. За втория уикенд, в който се излъчва, историята за клоуна Пениуайз е събрала общо 60 млн. долара от продажба на билети и общо 220 млн. приходи.\nОще с излизането си миналата седмица „То” счупи рекорда за най-гледан филм през септември и най-гледан филм на ужасите. \nПреди няколко месеца рекламният клип към филма стана най-гледаният филмов трейлър. „То” е най-гледаният филм и в българските кина в момента. \n  \n", "date": "2017.09.18", "title": "„То” прави фурор в САЩ"}
{"url": "https://www.blitz.bg/svyat/shokirashchiyat-moment-na-aresta-na-vtoriya-atentator-ot-london-snimkivideo_news544306.html", "text": "Клиенти на заведение за бързо хранене изпаднаха в шок, когато заподозряният за тероризъм Яхия Фарук бе съборен на земята пред магазина за пилешка храна. Обичащият да купонясва сириец бе заловен от четирима полицаи под прикритие в нощта на събота, пише в. \"Сън\".\n21-годишният Фарук, родом от Дамаск, бе разпитан относно атентата в метростанция „Парсънс Грийн“ в западната част на Лондон.   \nТой е живеел с двойка, която се грижи за сираци, както и неговия съучастник – 18-годишният иракчанин, който бе заловен при опит да напусне страната в пристанището на град Доувър.  \n \n \nСвидетел на ареста на Фарук пред „Пърженото пиле на Аладин“ разказа: „Мъжът тъкмо бе минал покрай гишето за храна за къщи, когато трима едри мъже и една жена, тичайки, отидоха при него и го проснаха на земята като ръгбисти. Приятелите ми и аз си помислихме, че искат да го пребият. Скочихме да му помогнем, но те изкрещяха „полиция под прикритие“ и ние се дръпнахме“. „Мъжът крещеше. Когато го събориха на \nземята, телефонът му излетя и той изпусна чантата си с напитка и Киткат“, каза още очевидецът. \n„Полицаите крещяха телефонът му да бъде прибран. Сигурно защото може да съдържа важна информация. Те извикаха подкрепление. Дойдоха още двама полицаи“, разкри още той.     \nОчевидецът каза още, че полицаите са увили ръцете и краката му в найлон, също са го оковали в пластмасови белезници и обувки, а след това са го откарали.   Превод и редакция: БЛИЦ \n", "date": "2017.09.18", "title": "Шокиращият момент на ареста на втория атентатор от Лондон (СНИМКИ/ВИДЕО)"}
