{"url": "https://www.blitz.bg/lyubopitno/izgubeno-kote-se-vrna-pri-stopankata-si-s-vlak_news570778.html", "text": "\n Изгубена котка се качи на влака сама, за да се върне при стопанката си, съобщи Лайф. Ноазет, чието име в превод от френски език означава \"лешник\", била забелязана на перона пред готовия да потегли влак. Пропъждането на котето било неуспешно и контрольорът Гийом Шуека го отнесъл на разстояние от гарата. \"Но котката ме последва и поиска да се качи във влака\", каза мъжът. \n  \nТака той я взел със себе си, надявайки се като пристигне в Льо Ман да измисли нещо. \n  \nПо време на пътуването  котката се държала дружелюбно и спокойно , а при пристигането контрольорът описал случката в профила си в Twitter. \n  \nПо щастлива случайност стопаните на Ноазет успели да я намерят с помощта на социалните мрежи. Един от потребителите направил връзката между съобщението на Шуека и обявата за изгубеното животно, която била публикувана във Facebook два дни по-рано. \n  \n\"Така успях да намеря стопанката, да звънна и да я свържа със служителите на гарата. И тя дойде за котката си на същия ден\", разказа контрольорът.\n", "date": "2018.01.11", "title": "Изгубено коте се върна при стопанката си с влак"}
{"url": "https://www.blitz.bg/ikonomika/sled-dzhd-kachulka-shche-ima-li-nov-referendum-za-brekzit_news570706.html", "text": "\n Британската министър-председателка Тереза Мей няма да свиква втори референдум за членството в Европейския съюз. Това заяви днес неин говорител, цитиран от Ройтерс. \nИзявлението беше направено в отговор на засилващите се призиви за ново гласуване за Брекзит. \nПоддръжникът на излизането на Великобритания от ЕС Найджъл Фараж каза по-рано, че се приближава до идеята за втори референдум. Според него евентуално ново гласуване пак ще бъде спечелено от привържениците на излизането на Великобритания от ЕС и ще сложи край на дебатите. \nМного поддръжници на оставането на Великобритания в ЕС също подкрепят идеята за нов референдум. Те настояват, че британците не са били достатъчно информирани при първото гласуване, както и че общественото мнение се променя. \n \n", "date": "2018.01.11", "title": "След дъжд качулка: Ще има ли нов референдум за Брекзит?"}
{"url": "https://www.blitz.bg/analizi-i-komentari/srbski-istorik-izgovori-kup-skandalni-neshcha-za-blgariya-i-belgrad_news570712.html", "text": "\n Бившият премиер Никола Груевски успя да дебългаризира ВМРО. Българите извършиха множество престъпления през Първата и Втората световна война. Това каза сръбският историк Александър Ракович в свое интервю, цитирано от БГНЕС. \n\"Ученият\" отправи обидни обвинения срещу македонската църква и нейните архиереи наричайки ги \"глупаци\". Той твърди, че \"само и единствено сръбската църква може да бъде Църква-майка на Македонската и в никакъв случай Българската\".  \nСпоред него много ясен сигнал е бил и фактът, че преди известно време американската армия е влязла с техника в Македония от България. \"Защо не влезе от Гърция? Там също има американски войници, но очевидно се търси друг вид послание\", каза още той с раздразнителен тон.  \n\"След като Никола Груевски успя да дебългаризира ВМРО след смяната на властта в Македония виждаме, че тези структури започнаха отново да надигат глава през СДСМ /партията на премиера Зоран Заев - бел.ред./ и Македонската православна църква. Очевидно това става и чрез неправителствени организации\", каза още той и отправи груби нападки срещу игумена на Бигорския манастир, който разкри извършените от сръбския режим в Македония престъпления, включително в църковните среди.  \n\"Защо говори за сръбските престъпления, кой му дава това право. Защо мълчат от Македонската православна църква? Защо не се разграничат от него? Очевидно и там е влязла българската ръка? Защо мълчи архиепископ Стефан\". Това бяха само част от \"научните твърдения\" на Александър Ракович и премина към атаки срещу Черногорската църква, която определи като \"циркова църква\". \n \n", "date": "2018.01.11", "title": "Сръбски историк изговори куп скандални неща за България и Белград"}
{"url": "https://www.blitz.bg/obshtestvo/eu2018bg/blgariya-zastana-nachelo-na-evropa-a-radev-obyavi-ot-11-godini-sme-v-es-no-ot-13-veka-stranata-ni-e-video_news570768.html", "text": "\n \"От 11 години сме член на Съюза, но от 13 века България е югоизточната порта на континента. Това е скъпо платен исторически опит. Ние знаем, че не трябва да има разделения помежду ни\". Това заяви президентът Румен Радев на официалната церемония, на която България настана начело на ЕС. \n\"България притежава изпитан във времето модел на добро съжителство между религиите. Ние сме родината на Кирилицата, която е мост в Европа. Това ме кара да вярвам, че много сме дали и много можем да дадем на нашето европейско семейство\", каза още президентът. \nТой бе категоричен, че България поема председателството в труден момент: \"Миграцията и тероризмът изискват диалог с големите съседи на Съюза\". \n\"В едно съм убеден. Когато проблемите засягат всички ни ни трябват разбираема реч, ново самочувствие, доверие и надмогване на егоизма\", каза още президентът. \nЕто го и цялото слово на президента Румен Радев: \n\"От първи януари поехме председателството на Съвета на Европейския съюз. От 11 години ние сме член на съюза, но от 13 века България е югоизточната порта на континента. Това е скъпо платен исторически опит. На Балканите знаем добре, че от разделението покълват трагедии. Европа е твърде голяма, за да бъде монолитна, но твърде малка, за да бъде разделяна. Затова и мотото на нашето председателство е „Съединението прави силата“. България притежава изпитан във времето модел на добросъжителство между религиите. Ние сме родината на кирилицата, която е мост към Изтока. България, която днес догонва развитите страни в съюза, навремето спаси своите евреи през най-мрачните години за континента. Това ме кара да вярвам, че много сме дали и много можем да дадем на нашето европейско семейство.\n Поемаме председателството в труден за съюза момент. Глобалната несигурност превръща европейската отбрана в императив. Миграцията и тероризмът изискват активен диалог с големите съседи на съюза. Конкурентоспособността не бива да се постига чрез орязване на социални права, а чрез прозорливи инвестиции в образованието и високите технологии. В едно съм убеден - когато проблемите засягат всички, ключът е в реализма и солидарните усилия. За да пребъде Европа, ни трябват разбираема реч, опростени процедури, взаимно доверие, ново самочувствие и надмогване на егоизма. \n Вярвам, че през следващите шест месеца нашите гости от Европа ще се чувстват у дома си сред римските руини и православните църкви на България, особено тук в София, в която православна църква, католическа катедрала, джамия и синагога се намират на няколко стотин метра една от друга. Това е уникално историческо достояние, което ще напомня на всички нас, че Европа не е само икономическо пространство, а територия на свободата, вкоренена дълбоко в историята, културата и хуманизма, които не бива да загърбваме\". \n \n \n \n \n", "date": "2018.01.11", "title": "България застана начело на Европа, а Радев обяви: От 11 години сме в ЕС, но от 13 века страната ни е... (ВИДЕО)"}
{"url": "https://www.blitz.bg/lyubopitno/dzhadzhi/blgariya-shche-uchastva-v-grandiozen-evropeyski-proekt-video_news570718.html", "text": "\n Суперкомпютър от последно поколение ще разработи Европейският съюз. България е сред 13-те страни, които вече са се ангажирали с проекта. \nСуперкомпютърът е нужен за научна дейност, която иначе би трябвало да бъде възлагана на компании или държави извън Европа. \nВ четвъртък проектът бе представен от българския еврокомисар Мария Габриел. \n„Той ще позволи разработване, например, на нови лекарства и симулиране на ефектите от тях. Европа не може да поеме риска да е зависима от трети страни за тези изчислителни дейности, защото това ще ни направи неконкурентноспособни в бъдеще”, заяви Габриел. \nИзточник: Нова телевизия \n \n", "date": "2018.01.11", "title": "България ще участва в грандиозен европейски проект (ВИДЕО)"}
{"url": "https://www.blitz.bg/obshtestvo/eu2018bg/ako-predi-11-godini-yunker-ne-be-v-dobro-nastroenie-to-dnes-blgariya-nyamashe-da-e_news570779.html", "text": "\n „Председателството съвпада с ключов момент, ред знакови инициативи за определяне на бъдещето на ЕС са в ход, не бих могъл да си представя по-добра личност от добрия ми приятел Бойко Борисов, която да поеме лидерството за 6 месеца, а и за по-нататък“. Това каза председателят на Европейската комисия Жан-Клод Юнкер по време на официалното откриване на българското председателство на Съвета на ЕС в Народния театър „Иван Вазов“. \n„Преди 11 години, през 2007 година, България стана член на ЕС, но процесът започна много дълго преди това. Гордея се, че съм малка част от присъединяването на България. Аз бях един от хората, който подписаха документа за присъединяването ви. Радвайте се, че бях в добро настроение и го направих“, пошегува се той.  \n„Помня и друг момент от присъединяването на България към ЕС, в 1977-година в сонда в Космоса. Не знаем дали някой слуша тези гласове, но те заслужават да бъдат там“, коментира Жан-Клод Юнкер.  \n„България води Европа от тази вечер, България е страна, към която изпитвам особена слабост“, заяви той.  \n„Вашето място е в Европа, в еврото и ние сътрудничим с вас по този въпрос. Комисията е на страната на България“, изтъкна председателят на ЕК.  \n„Съединението прави силата“, желая ви късмет и всичко най-хубаво за идното Председателство“, каза още Юнкер.  \nБЛИЦ припомня, че  . \nПредседателят на Европейския парламент  \nНа церемонията \nПредседателят на НС  \nБЛИЦ припомня, че по-рано днес \n", "date": "2018.01.11", "title": "Ако преди 11 години Юнкер не бе в добро настроение, то днес България нямаше да е..."}
{"url": "https://www.blitz.bg/svyat/putin-napravi-golyam-kompliment-na-kim-chen-un_news570781.html", "text": "\n Президентът на Русия Владимир Путин заявил че лидерът на КНДР Ким Чен Ун е грамотен и зрял политик, който успя да постигне това, което искаше. \n\"Сега той има ядрено оръжие, което заставя другите страни да се съобразяват с него. Така той спечели този мач \", отбеляза Путин на среща с главните редактори на основните руски медии.  Превод: БЛИЦ \n", "date": "2018.01.11", "title": "Путин направи голям комплимент на Ким Чен Ун"}
{"url": "https://www.blitz.bg/svyat/zadava-se-zaplakha-novi-grupi-migranti-napirat-km-blgariya-i-grtsiya_news570734.html", "text": "\n В Одрин днес бяха заловени 75 души при опит да се прехвърлят нелегално в България. Вчера броят им бе 160 души, информира БГНЕС.  \n При контролна акция на съвместни екипи от гранични войски, жандармерия и пехотна механизирана бригада в района на Ипсала и две села са открити 75 мигранти от Сирия, Палестина, Афганистан, Мароко, Пакистан и Иран. Вчера в същия район при опит да преминат незаконно границата са заловени 160 души от Сирия, Палестина, Бангладеш, Афганистан, Алжир, Мароко, Ирак, Испания и Непал. След проверките всички са предадени на одринската дирекция по миграцията.  \nСпециализираната част към командването на пехотата под името „Гранични орли“ отчете, че за 2017 г. само на граничната бразда с България и Гърция са спрени, заловени и върнати 20 014 бегълци. Границата откъм турската страна се наблюдава денонощно с термовизионни камери, военни патрули непрекъснато контролират по границата и арестуват мигрантите и техните водачи трафикантите.  \n В рамките на 6 години само „уловът“ на „Граничните орли“ възлиза на 116 936 души, заловени при опит да се прехвърлят незаконно в България и Гърция. Най-големият брой е регистриран през 2011 г. – 22 664 души, през 2012 г. намаляват до 17 448, 2013 г. те са 16 383 души, 2014 г. – 13 443, 2015 г. – 14 826, 2016 г. – 12 158 души. Миналата година обаче задържаните на границата отново достигат над 20 000 души.  \n", "date": "2018.01.11", "title": "Задава се заплаха! Нови групи мигранти напират към България и Гърция"}
{"url": "https://www.blitz.bg/layfstayl/khoroskop/nay-vazhnite-dati-prez-2018-g-za-vsyaka-zodiya_news570728.html", "text": "\n Вече сме в 2018 г. и тук са датите, които са най-важни за всяка зодия: \n \n 12.06. - Прекрасен ден за любов. \n 22.04. - Неочаквана романтична среща. \n 24.12. - Неочаквана хармонична промяна и смесване на старата и новата любов. \n \n 10.06. - Хармония в любовта и душата. \n 26.06 - Влияние на сила, регенерация и оптимизъм. \n 03.08 - Улесняване и подобряване на отношенията. \n \n 10.09. - Нарастване на оптимизма и по-добри възможности за любов. \n 10.11. - Укрепване на енергията и силата във вас. \n 25.12. - Мир и щастие както в любовта, така и в душата. \n \n 09.06. - Ще преосмислите жизнената си философия, ще постигнете решение, но ще започнете да вземате решения още утре. \n 06.07 - Здравословен подход към любовта и щастието в любовта. \n 24.08. - Ден за отдих и почивка, не се насилвайте. \n \n 20.07. - Ден за стабилна и дълготрайна връзка, някои ще бъдат решени в следващата стъпка. \n 03.08 - Енергията тече отново, както трябва, и вашата сила и мир се връщат към вас. \n 14.08. - От днес ще ви стане ясно къде е връзката ви. \n \n 09.06. - Бъдете отворени за другите, те имат главната дума, но решат от утре. \n 27.08. - Релеф, щастие, хармония след някаква буря, мир, любов, всичко ще бъде наред. \n 01.09. - Вие сте готови да заключите фаза и да отворите нова, но да решите от утре. \n \n 23.06. - Отидете там, където се чувствате добре, включете шал и задръжте върху фактите. \n 10.09. - Радвайте се, вашата щастлива година започва от 12 години. \n 25.12 - Хармония, щастие, любов и мир в душата. \n \n 04.06 - Ще кипи вълна от енергия и ще продължи месеци. \n 27.06. - Ден за нежна, искрена, възвишена и обещаваща любов от филмите. \n 03.08. - Вие сте направили много, сте се борили и сте напреднали, сега сте след релаксация и мир. \n \n 14.08. - След дълбоки и зрели проучвания, най-накрая знаете от какво имате нужда. \n 24.08. - Ден на смелост, можете да преместите планини, сте готови да отидете за всичко или нищо, но не правете нищо, ако мислите, че не си струва. \n 30.10 - Ден за дълготраен любов. \n \n 03.06 - Ден за дълбока, фатална, съдбовна любов или среща, ще бъдете изключително привлекателни. \n 10.08. - Хармония, мир, щастие и удовлетворение в душата. \n 28.09. - Чувстваш, че имаш енергия за двама. \n \n 07.06 - Вълна от емоции расте във вас, вие блестите. \n 02.12 - Изпълняване на целите и реализиране на вашите идеи и идеали в действие. \n 24.12. - Вие сте доволни от хората, защото се присъединявате както към стари, така и към млади, нови и стари приятели. \n \n 09.06 - Чувствате, че някои неща вървят към неизбежния си край и че нещо ново се случва. Промяната е тук, но решете от утре. \n 20.07 - Магически ден за любов, за който ще си спомняте през целия си живот. \n 16.09. - Не се напивайте, не мечтавайте, не създавайте и се наслаждавайте, а оставайте и на земята. \n \n", "date": "2018.01.11", "title": "Най-важните дати през 2018 г. за всяка зодия!"}
{"url": "https://www.blitz.bg/kriminalni/shok-na-ostrova-14-godishna-seks-robinya-e-bila-iznasilena-ot-nad-20-klienti-za-5-dni_news570560.html", "text": "\n 14-годишна ученичка от Великобритания за пет денонощия е била изнасилена от над 20 души, съобщи The Daily Mail. Според изданието инцидентът, който потресе Обединеното кралство, е станал през 2015 г., но придобива публичност сега.  \nПреди повече от 2 години момичето е изчезнало от дома си. По късно полицията я спасява, когато тя се опитва да избяга по бельо през прозорец на къщата, където похитителите ѝ са я държали в плен. \nСтражите на реда веднага разбили вертепа и арестували 20-годишния Брендън Шарплес, 21-годишния Джейк Кърнс и 21-годишния Джак Макинали. \nУстановено било, че извратеняците не само изнасилвали момичето, но и публикували снимки от секс оргиите на сайтове са възрастни. Така те привличали нови \"клиенти\", които се възползвали сексуално от невръстната пленница. \n\"Те са я дрогирали и са ѝ отнели вещите и парите\", съобщават още от полицията.  \nТримата сводници сега са обвинени в сексуална експлоатация на дете, както и за разпространяване на интимни снимки. Превод: БЛИЦ \n \n", "date": "2018.01.11", "title": "Шок на Острова: 14-годишна секс робиня е била изнасилена от над 20 \"клиенти\" за 5 дни"}
{"url": "https://www.blitz.bg/svyat/skrben-spisk-43-ma-voini-zagubi-ruskata-armiya-po-vreme-na-siriyskata-operatsiya_news570582.html", "text": "По повод двамата загинали военнослужещи при минохвъргачен обстрел на терористите срещу авиобазата в Хмеймим информационните агенции публикуваха списък на загиналите руски военнослужещи по време на операцията в Сирия. Той е съставен по официални съобщения на МО на РФ и представители на регионалните власти.\nВ резултат на бойни действия са загинали 43-ма руски военнослужещи. Най-многобройни са жертвите сред летците – 12, следват военните съветници и инструкторите в сирийската армия – 11 офицери, после се нареждат охранители на автомобилни конвои. \n  Фьодор Журавльов \nОфицерът, загинал на 19 ноември 2015 г., докато насочвал крилати ракети с въздушно базиране по позиции на терористите. Подробностите за смъртта му не са известни. Награден с орден „Мужество” посмъртно. Училище край Брянск носи неговото име. Погребан в родното си селище, където живее майка му. \n  Олег Пешков \nНа 24 ноември 2015 г. фронтовият бомбардировач Су-24М беше свален над Сирия от турски F-16. Пилотите успели да се катапултират: командирът майор (посмъртно подполковник) Олег Пешков обаче е убит с огън от земята, щурманът капитан Константин Мурахтин е спасен от руски и сирийски командоси. Пешков посмъртно е удостоен със званието \"Герой на РФ\". \n  Александър Позинич \nНа 24 ноември 2015 г. при издирването на екипажа на сваления бомбардировач Су-24 загива морският пехотинец Александър Позинич в сваления от терористите спасителен вертолет Ми-8МТШ. Посмъртно награден с орден „Мужество”. Погребан в Новочеркаск. \n  Иван Черемисин \nНа 1 февруари 2016 г. военният съветник към сирийската армия подполковник Иван Черемисин е смъртоносно ранен при минохвъргачен обстрел. Обучавал сирийски войници да боравят с ново въоръжение. \n  Александър Прохоренко \nСтарши лейтенант от Силите за специални операции Александър Прохоренко загина на 24 март 2016 г. в района на град Палмира, докато насочва руската авиация по цели на терористите. След като е разкрит и обкръжен, той извиква артилерийския огън върху себе си, за да не попадне в ръцете на бандитите. Посмъртно получава званието \"Герой на РФ\". Улица в Оренбург носи неговото име. \n  Андрей Окладников и Виктор Панков \nНа 12 април 2016 г. при полет в района на град Хомс се разбил вертолет Ми-28Н при не много ясни обстоятелства, като загива екипажът – командир Андрей Окладников и щурман Виктор Панков. \n  Антон Еригин \nНа 11 май 2016 г. руското МО съобщи за гибелта на сержант Антон Еригин.Той е тежко ранен в провинция Хомс при съпровождане на автомобилен конвой и починал на 7 май. Награден с орден „Мужество”. \n  Андрей Тимошенков \nНа 15 юни 2016 г. при охрана на хуманитарен конвой Андрей Тимошенков спира със стрелба „джихад-мобил”. При неговото взривяване той е ранен смъртоносно и почива на следващия ден. Награден с орден „Мужество”. \n  Михаил Широкопояс \nИзпратен в Сирия през април 2016 г., след месец е ранен от мина в провинция Алепо. Направена му е операция в Главната военна болница „Бурденко”, но на 7 юни почива. \n  Ряфагат Хабибулин и Евгений Долгин \nНа 8 юни 2016 г. в сирийската провинция Хомс руските летци-инструктори - полковник Ряфагат Хабибулин и операторът лейтенант Евгений Долгин, правят пробен полет за облитане на сирийски вертолет Ми-25 (експортен вариант на Ми-24) с пълен боекомплект. В същото време те виждат как голям отряд терористи от ИД пробиват отбраната източно от Палмира и стремително се придвижва в дълбочина. Екипажът взема решение да атакува терористите. След като привършва боеприпасите, на обратния завой вертолетът е ударен с ПТУРС и пада в разположението на сирийската армия. Пилотите загиват. \n  Никита Шевченко \nНа 22 юни 2016 г. загива редник Никита Шевченко от заложено взривно устройство при навлизане в селище в провинция Алепо.   \nТрима членове на екипажа на вертолет Ми-8АМТШ и двама други офицери \nНа 1 август 2016 г. в провинция Идлиб след обстрел от земята е свален руски вертолет Ми-8, доставил хуманитарна помощ в град Алепо и завръщащ се в Хмеймим. Загинали тримата от екипажа и двама други офицери. Имената им се оповестени. \n  Аскер Бижоев \nНа 19 май 2016 г. при неоповестени обстоятелства (изпълнение на бойна задача) загива майор Аскер Бижоев. Смъртта е оповестена едва на 12 август. \n  Надежда Дураченко и Галина Михайлова \nНа 5 декември 2016 г. при обстрел на мобилна руска военна болница в Алепо от пряко попадение на мина загиват лекарите Надежда Дураченко и Галина Михайлова, а детският лекар Вадим Арсентев е тежко ранен. \n  Руслан Галицки \nНа 7 декември 2016 г. беше съобщено, че в болница починал военният съветник полковник Руслан Галицки, ранен при артилерийски обстрел в Алепо. \n  Четирима военнослужещи \nНа 16 февруари 2017 г. кола с руски съветници по пътя от авиобаза Тияс към град Хомс попада на радиоуправляем фугас – загиват четирима и са ранени двама. Инцидентът е оповестен на 20 февруари, имената обаче не са обявени. \n  Артьом Горбунов \nНа 2 март 2017 г. в района на Палмира при отбиване на атака на терористите загинал редник Артьом Горбунов. \n  Двама военнослужещи \nНа 11 април 2017 г. руското МО съобщи за гибелта на двама руски редници в резултат на минохвъргачен огън. Друг военнослужещ е тежко ранен. \n  Сергей Бордов \nНа 20 април 2017 г. стана известно за гибелта на руския военен съветник майор Сергей Бордов. Той загинал в бой при нападение от терористи на сирийски военен гарнизон. По същество той поел ръководството на отбраната. \n  Алексей Бучелников \nНа 2 май 2017 г. стана известно за гибелта на руския военен съветник подполковник Алексей Бучелников при снайперски обстрел. Той обучавал сирийски артилеристи. \n  Николай Афанасов \nНа 11 юни 2017 г. бе съобщено, че в провинция Хама при минохвъргачен обстрел загинал военният съветник капитан Николай Афанасов, обучаващ пехотинци. \n  Двама редници \nНа 4 септември 2017 г. бе съобщено за гибелта на двама войници от минохвъргачен огън при съпровождане на автомобилна колона \n  Генерал Валерий Асапов \nНа 24 септември 2017 г. бе съобщено за гибелта на генерал-лейтенант Валерий Асапов, старши на група военни съветници в Сирия. Той загина при минохвъргачен обстрел край град Дейр ез-Зор. \n  Валерий Федянин \nНа 1 октомври 2017 г. бе съобщено, че в Главната военна болница „Бурденко” в Москва от тежките си рани починал полковник Валерий Федянин. На 2 септември в провинция Хама под неговия автомобил терористите взривили фугас. \n  Юрий Медведков и Юрий Копилов \nНа 10 октомври 2017 г. в авиобаза Хмеймим при излитане бомбардировачът Су-24 излязъл извън границите на пистата и се разрушил. Екипажът (пилот и щурман) Юрий Медведков и Юрий Копилов не успял да катапултира и загинал. Официално причината не е оповестена, но може би става дума за техническа неизправност на машината.   \nДвама пилоти на вертолет Ми-24 \nНа 31 декември 2017 г. руски боен вертолет Ми-24 се разбил на 15 км от летището в Хама. При удара двамата пилоти загинали, а бордният техник е евакуиран с наранявания. Причина за инцидента е техническа неизправност. \n  Двама военнослужещи \nНа 31 декември 2017 г. при внезапен минохвъргачен обстрел на авиобазата в Хмеймим загинали двама руски военнослужещи, званията и имената не са оповестени. Това беше оповестено чак на 4 януари. \n  Вадим Костенко – не бойна загуба \nНа 27 октомври 2015 г. руското МО потвърди гибелта на техническия специалист Вадим Костенко, самоубил се в Хмеймим. Причина за самоубийството на 19-годишния войник станали лични проблеми извън службата, които той не можел да разруши. \n  Редакция БЛИЦ \n \n", "date": "2018.01.11", "title": "Скръбен списък: 43-ма воини загуби руската армия по време на сирийската операция"}
{"url": "https://www.blitz.bg/svyat/goreshcha-novina-ot-parizh-za-obira-na-bizhuterskiya-magazin-v-rits_news570677.html", "text": "\n Парижката полиция съобщи, че е открила част от бижутата, откраднати на 10 януари от магазин в луксозния хотел „Риц”. „Част от бижутата бяха разпръснати по време на задържането на трима от петимата бандити”, каза полицейски източник, но не уточни на каква стойност е намереното.  \nПо време на бягството си единият от крадците изхвърли чанта с бижута и часовници. В сряда вечерта група от петима души нападна бижутериен магазин в хотела и открадна ценности на обща стойност над 4 млн. евро. Престъпниците разбиха с пожарникарски брадвички витрините на бутика, където бяха изложени украшенията. Трима бяха задържани от охраната и извиканата полиция. Двама успяха да избягат с плячката. \nСигурността в района на площад \"Вандом\" е засилена от 2014 г. насам във връзка с многобройните нападения на бутици на най-големите бижутерийни фирми във Франция, които са на самия площад или на съседни улици, но престъпността не намаля съществено.  \n \n", "date": "2018.01.11", "title": "Гореща новина от Париж за обира на бижутерския магазин в „Риц”"}
{"url": "https://www.blitz.bg/stsena/tretiyat-pol-transseksualna-ikona-izvadi-tsitsite-si-na-filmova-premiera-v-nyu-york-snimki-18_news570678.html", "text": "\n Известната като транссексуална икона Аманда Лепор за пореден път скандализира с ексцентричната си визия. Тя се появи на филмова премиера в Ню Йорк и събра всички погледи с пищното си деколте. \nВярна на себе си, блондинката бе избрала провокативен тоалет, състоящ се от бюстие и пола, разкриващи много от тялото й. Модните спецове веднага заявиха, че Аманда е допуснала гаф с твърде впитите си дрехи, които подчертават недостатъците на фигурата й.\n \nАманда Лепор е една от най-известните транссексуални персони. Родена е като мъж през 1967 г. в Ню Джърси. Подложила се е на множество операции, за да изглежда така, както днес. Тя е известна като жената с най-скъпото тяло в света, имайки предвид средствата, които е вложила в десетките интервенции.\n \nБлондинката успешно „осребри“ нетрадиционната си визия. Участвала е в редица реклами, модни ангажименти, клипове. Често е обвинявана, че прекрачва сериозно границата между добрия вкус и кича и че изглежда пошло. \nТя обаче демонстрира високо самочувствие при всяка нейна поява на червения килим. Източник: \"Дарик\" \n \n", "date": "2018.01.11", "title": "Третият пол: Транссексуална икона извади циците си на филмова премиера в Ню Йорк (СНИМКИ 18+)"}
{"url": "https://www.blitz.bg/svyat/ikea-prikanva-bremenni-klientki-da-urinirat-vrkhu-broshura-s-detsko-krevatche-prichinata-e-shokirashcha-video_news570682.html", "text": "\n Шведският мебелен гигант \"Икеа\" разпространи рекламна брошура, с която подканва клиентките си да уринират върху нея, за да получат отстъпки, пише в. \"Метро\". \nС листовката фирмата рекламира детско креватче. С нея тя желае да привлече повече клиенти, като показва новия продукт Sundvik, придружен с лентичка от тест за бременност.\n \nНо тя няма за цел да покаже на клиентките, дали носят плод в утробата си. Идеята е много по-изтънчена. Ако бременна жена се изпишка на лентичката, тя ще покаже какъв е процентът на отстъпката, която семейството ще получи при покупка на креватчето. \nТестът за бременност е бил използван за изходно начало, като се използват антителата, реагиращите на хормона на зачеването hCG, който води до промяната на цвета на лентичката и маркирането на отстъпката. \n", "date": "2018.01.11", "title": "\"Икеа\" приканва бременни клиентки да уринират върху брошура с детско креватче, причината е шокираща! (ВИДЕО)"}
{"url": "https://www.blitz.bg/svyat/kak-siriyskiyat-bezhanets-mokhamed-trogna-turtsiya-snimki_news570683.html", "text": "\n За мнозина ходенето на фитнес през януари е ежегоден ритуал. Но трогателна снимка на млад сирийски бежанец, която се превърна в хит в социалните мрежи, му донесе безплатно членство в залата до живот, съобщава ВВС. \n На снимката 12-годишният Мохамед Хюсеин се взира през прозореца на спортен център „Олимпиат“. Потребителите на социалните мрежи били развълнувани от фотоса на момчето, което работи като ваксаджия в южния турски град Адияман. \n Потребителите на социалните мрежи били трогнати от снимката и коментирали оборудването, окачено на гърба на момчето, и факта, че то носи сандали посред зима. Омер Явуз, който направил снимката, каза, че я публикувал в интернет, защото искал да покаже как живее младежът. \n „Исках хората да видят Мохамед със сандали на краката си в студа. Не можах да заспя онази нощ, защото не можех да спра да мисля за положението му“, разказа Явуз. \nМустафа Кукукчая, един от собствениците на фитнес залата, публикува снимката в Instagram, като съобщи, че служителите в спортната зала били „много развълнувани“ от снимката и помолил хората да му помогнат да го свържат с него. \n „Ако познавате този брат, моля представете ни го. Залата е безплатна за нашия брат до живот“, съобщи Явуз. По-късно Кукукчая сподели снимка на служители с Мохамед, което означава, че са успели да го издирят. \n \n След като сподели снимка на момчето с Енгин Доган, друг собственик на фитнес залата, потребител на социалните мрежи написа: „Има добри хора във всяко кътче на родината ни. Вие сте прекрасни, тази страна е прекрасна“. \n Мнозина изразиха възхищението си от добротата към момчето от Сирия. Турция прие милиони сирийски бежанци след началото на войната, която принуди много от тях да напуснат домовете си. \nБежанският лагер Адимаян Меркез в покрайнините на града, където се намира залата, сега е дом на над 10 000 бежанци от Сирия. \n Някои изразиха съмнения в мотивите на фитнес залата, тъй като смятат, че предложеното членство е пиар ход, но повечето хора са съгласни, че решението е положително. \nМохамед каза пред турския сайт Hyrriyet Daily News, че е много щастлив да посещава залата и е благодарен на служителите, че му помагат да тренира. \nИзточник:  \n", "date": "2018.01.11", "title": "Как сирийският бежанец Мохамед трогна Турция? (СНИМКИ)"}
{"url": "https://www.blitz.bg/svyat/strashen-skandal-e-na-pt-da-izbukhne-na-balkanite_news570699.html", "text": "\n Избухнаха разногласия между лявото правителство на Гърция и църквата. Това пише вестник \"Екатимерини\". \nГръцката църква е изразила възражението си да се използва името \"Македония\" от БЮРМ като част от разрешаването на спора за името с Гърция. \nБЛИЦ припомня, че само преди няколко часа се появи  . \nПрез последните седмици се говори, че Атина и Скопие могат да постигнат споразумение Македония да се преименува на \"Нова Македония\". \nВ отговор на единодушното решение на Светия синод по въпроса представители на гръцкото правителство сравниха позицията на църквата с политиката на неонацистката партия \"Златна зора\". \n\"Ръководството на църквата да не е решило да застане на страната на неонацистите от \"Златна зора\", попитаха източниците, обвинявайки църквата, че прекрачва правомощията си, като се намесва в държавните работи и в сериозни външнополитически въпроси. \nУбеден е, че тази година е изпълнена с предизвикателства, но и с големи възможности. \nВ същото време източниците казаха, че църквата \"не иска държавата да се намесва в делата й\". \nЦърквата няма да вземе участие или да подкрепи демонстрациите, които са организирани за по-късно този месец в протест срещу всеки компромис по спора за името. \nПозиция е изразена от коалиционния партньор на премиера Алексис Ципрас \"Независими гърци\" на Панос Каменос. \nМеждувременно основната опозиционна партия \"Нова демокрация\" поиска правителството да оттегли коментара си по адрес на църквата за Македония. \nПартията поясни, че уважава мнението на църквата по казуса. \n \n", "date": "2018.01.11", "title": "Страшен скандал е на път да избухне на Балканите"}
{"url": "https://www.blitz.bg/lyubopitno/krisko-obyavi-turneto-si-v-sashch-i-kanada_news570643.html", "text": "\n Криско обяви датите за предстоящото си турне в САЩ и Канада. Той зарадва феновете си отвъд Океана с пост в личния си профил във Фейсбук. \nВ Чикаго Криско ще представи творчеството си на 27 януари и на 10 февруари. В Лас Вегас лайфът му е насрочен за последния ден на януари. През февруари датите за концерти са планирани на 3 февруари в Атланта, на 9 февруари в Ню Йорк и на 11 февруари в Маями, където ще приключи и турнето на звездата в САЩ. \nНай-вероятно по време на турнето на габровеца компания ще му прави танцьорката Цветелина Петрова, за която в последно време упорито се говори, че ще стане негова съпруга. \nПрез 2017 г. рап певецът направи генерална репетиция за предстоящите си изяви в Америка и Канада с българо-македонското турне One love. След това обиколи и страната с цел промоция на книгата си \"Пътят нагоре\". Също така през изминалата година изпълнителят беше на американска сцена, но като гост-изпълнител на концертите на Мария Илиева.  \n \n \n", "date": "2018.01.11", "title": "Криско обяви турнето си в САЩ и Канада"}
{"url": "https://www.blitz.bg/svyat/strashno-prorochestvo-astrolog-veshchae-prez-2018-a-kataklizmi-v-es-a-voynata-v-siriya_news570589.html", "text": "\n През 2018-та войната в Сирия ще свърши. Годината на Кучето обаче няма да е никак благоприятна за ЕС. Евросъюзът няма да се разпадне сега, но Европа ще се тресе от катаклизми. Това прогнозира Ирина Деникина. Те ще са са както политически, така и икономически, добавя астрологът. \nСпоред нея Владимир Путин ще бъде преизбран за президент, а САЩ и ЕС ще изпаднат във финансова криза, съобщава esoreiter.ru. \n \n \n Превод: БЛИЦ \n", "date": "2018.01.11", "title": "Страшно пророчество! Астролог вещае през 2018-а катаклизми в ЕС, а войната в Сирия..."}
{"url": "https://www.blitz.bg/svyat/panika-i-strakh-v-braziliya-misteriozni-obekti-napadat-khora-video_news570611.html", "text": "\n През 1977 година районът на остров Коларес, Бразилия става обект на продължило няколко месеца нашествие на летящи обекти с неустановен произход. \nВ периода от август 1977 година до средата на 1978 година стотици очевидци дават показания за наблюдения на  НЛО  с най-различна форма и големина. Общото било, че те най-често се появявали в небето от север, понякога излитали и от водите на океана, като в повечето случаи летели на 10-15 метра над Земята. Според показанията на   очевидците  тези обекти периодично атакували част от хората с тънки лъчи, които оставяли  белези  като от изгаряне. Дни след това жертвите изпитвали обща слабост и физическо неразположение. Две от жертвите починали. \nОфициално са документирани над  40 случая  на приети в болница хора след подобни атаки. \nНай-засегнат от летящите обекти бил района на градчето Коларес с население от около 2000 души. Но феноменът също се проявил и на по-обширен район, като засегнал още няколко големи селища. Паниката и страхът  сред местното население достигнали такива размери, че десетки хора напуснали родните си места. \nБразилските военновъздушни сили се включили в разследване на тези инциденти. Те прекарали в района около 4 месеца, но  всички материали били засекретени . Заключението на военните било, че няма свидетелства за НЛО в района. \nПрез 1997 година ръководителят на операцията дава интервю, като разкрива какво са видели военните. Три месеца след това капитанът е намерен мъртъв в дома си. \nИзточник: Дарик\n", "date": "2018.01.11", "title": "Паника и страх в Бразилия: Мистериозни обекти нападат хора (ВИДЕО)"}
{"url": "https://www.blitz.bg/stsena/famoznite-dshcheri-na-svetovnite-lideri-na-koito-mogat-da-zavidyat-dori-modelkite-snimki_news570614.html", "text": "\n Изумително красиви дъщери на световни лидери могат да засенчат професионални модели. Тези дами нямат нужда от много грим и фамозни рокли или от славата на бащите си, за да привлекат като с магнит вниманието към себе си.  \nВижте четири от тях: Лора Каримова \n \nЛора Каримова е дъщеря на покойния президент на Узбекистан Ислам Каримов. Самата тя е изключително желан гост на светски събития и винаги изглежда безупречно на червения килим. \nКрасавицата е активна в Instagram, където има над 430 000 последователи. Лейла Алиева \n \nЛейла Алиева е дъщеря на президента на Азербайджан. Освен с чара си, тя е известна с мащабната си благотворителна дейност. \nТя е заместник-председател на фондация „Гайдар Алиев“, която подкрепя активно реставрирането на исторически обекти във всички точки на света, включително и в България. Освен това оглавява редица младежки организации и е сред най-активните природозащитници в страната си. Барбара Берлускони \n \nБарбара Берлускони е дъщеря на бившия премиер на Италия – Силвио Берлускони. Тя се занимава с бизнес и често може да бъде видяна на червения килим по светски събития. Омъжена е и има двама сина. Говори се, че е в близки приятелски отношения с дъщерите на руския президент Владимир Путин. Иванка Тръмп \n \nРазбира се, няма как да не включим Иванка Тръмп в списъка с най-красивите дъщери на политически лидери. Тя е популярна като „Тайното оръжие“ на американския президент Доналд Тръмп. Със своето непринудено поведение и изискан стил тя се превърна в идол на милиони жени по света. Източник: \"Дарик\" \n", "date": "2018.01.11", "title": "Фамозните дъщери на световните лидери, на които могат да завидят дори моделките (СНИМКИ)"}
{"url": "https://www.blitz.bg/svyat/pentagont-pokaza-kakvi-gi-vrshi-razrushitelyat-carney-v-cherno-more-ss-zrelishchni-snimki_news570627.html", "text": "\n Министерството на отбраната на САЩ показа със зрелищни снимки какво прави разрушителят USSCarney по време на патрулиране в Черно море. Снимките се появиха на официалния акаунт на ведомството в Туитър и на страницата на разрушителя във Фейсбук. \n\"Черноморско небе. Разрушителят Carney в Черно море по време на патрулиране в рамките на подкрепата за съюзниците и интересите на националната сигурност на САЩ в Европа\" се казва в съобщението на Пентагона в Туитър. Във Фейсбук се уточнява и датата на снимките - точно на Йордановден и на Ивановден, 6 и 7  януари.  Превод: БЛИЦ \n", "date": "2018.01.11", "title": "Пентагонът показа какви ги върши разрушителят Carney в Черно море със зрелищни СНИМКИ"}
{"url": "https://www.blitz.bg/layfstayl/ptuvane/ryanair-obyavi-mnogo-vazhna-novina-za-vsichki-ptuvashchi-s-kompaniyata_news570639.html", "text": "\n Нискотарифната авиокомпания Ryanair обяви, че от 15 януари влиза в сила новата й политика за багажа. Според новите правила само клиентите, които плащат допълнителни 5 евро за приоритетно качване на борда или са закупили билет Plus/Flexi Plus, ще могат да вземат две чанти със себе си в самолета.  \nОстаналите клиенти ще могат да взимат със себе си на борда само една по-малка чанта с размери (35 см х 20 см х 20 см). Втората по-голяма чанта ще бъде поставена безплатно в багажното отделение на самолета (55 см х 40 см х 20 см и тегло 10 кг). Пътниците ще трябва да се нареждат на две опашки - приоритетни (тези с две чанти ръчен багаж) и неприоритетни. \nОт септември 2017 г. компанията увеличи размера на багажа от 15 на 20 килограма и намали таксите за тези багажи от 35 на 25 евро. Това се прави с цел редуциране на големите опашки с хора, които носят 2 чанти ръчен багаж.  \nПромените трябваше да влязат в сила през месец ноември миналата година, но от авиокомпанията заявиха, че са искали да осигурят повече време на своите клиенти да се запознаят с новата политика за багаж. От компанията съобщават, че всеки пътник ще получи мейл с указания на коя от двете опашки за регистриране на багажа трябва да се нареди.  Източник: economy.bg \n \n", "date": "2018.01.11", "title": "Ryanair обяви много важна новина за всички пътуващи с компанията"}
{"url": "https://www.blitz.bg/intsidenti/stikhii/izvnredno-zemyata-se-raztrese-mnogo-silno-shest-pti-podred_news570642.html", "text": "\n Серия от шест земетресения с магнитуд между 5 и 5,6 бяха регистрирани днес на границата между Иран и Ирак, предават световните осведомителни агенции, като се позоват на американския геофизичен институт. \nПет от трусовете са били в района на иракския град Мандали, а един е бил в района на Мехран в Западен Иран. Първият трус е бил в 06,59 ч. по Гринуич. Следващите са станали по един на почти всеки час. \nЕпицентърът на първото земетресение е бил на 136 км източно от Багдад и на 60 км западно от иранския град Илам. Огнището е било на дълбочина 10 км. \nПрипомняме, че на 12 ноември на границата между Иран и Ирак, станаха два труса с магнитуд 7,2 и 7,3. Тогава в Иран загинаха най-малко 530 души, а ранените бяха стотици. В Ирак загинаха 9 души, а ранените бяха 550. \nВ последните дни този район бе разтресен от различни по сила трусове. \n", "date": "2018.01.11", "title": "Извънредно! Земята се разтресе много силно шест пъти подред!"}
{"url": "https://www.blitz.bg/svyat/ni-razkaza-za-noviya-amerikanski-lek-tank-mpf-i-kak-ruskiyat-sprut-sd-shche-mu-disha-prakha_news570586.html", "text": "В най-близките няколко години САЩ възнамеряват да произведат прототип на лека високомобилна бронирана машина за огнева поддръжка (MPF) на пехотата, която не само ще надмине качествата на конкурентното руско противотанково оръжие „Спрут-СД”, но дори и ще промени хода на бойните действия на сушата. Това пише в National Interest експертът Крис Осбърн в публикацията си Army Plans Prototype New Light Tank To Keep Pace With Russia.\nИзданието цитира зам.-началника на щаба на американските Сухопътни войски Рики Смит. Той не конкретизира масата на машината, но акцентира на оптималното съчетаване на мощ, мобилност и способност да оцелява. Според американски висши военни, машината ще надмине абсолютно всички руски образци. Освен това се набляга на способността за бързо прехвърляне. \n  \nNational Interest пише, че разработката на прототипа е предизвикана от признанието, че M1 Abrams, който е основен боен танк на САЩ, не винаги може да осигури на пехотата огнева поддръжка поради голямата си маса и ограниченията в маневрирането. \n  \nАмериканските военни поставят изискването техният „лек танк” да надмине качествата на руското самоходно противотанково оръдие „Спрут-СД\" 2С25, което стреля със 125-мм снаряди и има маса 25 тона. \n  \nОчаква се окончателните договори за разработка на прототипите да бъдат сключени през 2019 г., като първите образци да бъдат създадени през следващите 14 месеца. \n  Превод и редакция: БЛИЦ \n \n", "date": "2018.01.11", "title": "NI разказа за новия американски лек танк MPF и как руският „Спрут-СД” ще му диша праха"}
{"url": "https://www.blitz.bg/layfstayl/za-damite/chetivo-za-igrachi-5-greshni-mzhki-ilyuzii-za-zhenite_news570551.html", "text": "Сред голяма част от представителите на силния пол все още съществуват някои абсолютно грешни представи за жените. Вижте 5 грешни мъжки илюзии за жените:\n Косми по тялото \nПовечето мъже вярват, че жените нямат окосмяване по тялото, тъй като те имат гладко епилирани крака и ръце. Разбира се, някои жени са късметлийки и имат много слабо окосмяване по тялото. Но повечето имат достатъчно косми и се налага да се епилират. Сутиени \nНякои представители на силния пол наистина вярват, че единствената причина жените да носят сутиен е да съблазняват мъжете. Разбира се, това не е вярно. При повечето жени сутиенът е необходимост. Големи гърди \nГоляма част от мъжете вярват, че всички жени искат да имат големи гърди. Но по света има много жени с пищни гърди, които биха искали гърдите им да са с доста по-малък размер. Това е така, защото големият бюст ограничава стила им и изборът на дрехи, а и причинява болки в гърба. Кърма \nВсе още има мъже, които вярват, че в женските гърди има кърма през целия живот на жената. Млечните жлези на жената започват да образуват кърма едва през късния стадии на бременността. Женските гърди са напълно еднакви \nПовечето мъже си мислят, че двете гърди на жената са напълно еднакви по размер и форма. Обикновено гърдите не са напълно еднакви, както при всяка част от тялото ни, така и при тях няма пълна симетрия. Напълно нормално гърдите на жената да са леко различни по размер и форма.\n", "date": "2018.01.11", "title": "Четиво за играчи! 5 грешни мъжки илюзии за жените"}
{"url": "https://www.blitz.bg/stsena/feministkite-otvrshchat-na-udara-sled-protesta-na-katrin-denov_news570577.html", "text": "Декларацията на 100-те френски знаменитости в защита на свободата на флиртуване между мъжете и жените, зад която застана звездата на френското кино Катрин Деньов, се сблъска с остра реакция от страна на политици и феминистки.\nНедоволните активистки твърдят, че с писмото в Le Monde 100-те жени искат да \"върнат обратно похлупака, който беше повдигнат от скандала Уайнстийн\", както и че \"презират\" жертвите на сексуално насилие. \nВ сайта на FranceTVInfo беше публикуван контра-манифест, в който се казва, че \"всеки път когато правата на жените постигат напредък и съзнанието на обществото се пробужда, се появяват съпротивителни сили\". \n\"В момента, в който равенството между половете помръдне напред, дори с половин милиметър, някои доброжелатели ни предупреждават незабавно, че рискуваме да изпаднем в крайност. Крайността, срещу която ние очевидно се противопоставяме\", се казва в писмото. \n\"Във Франция всеки ден има стотици хиляди случаи на жени, подложени на насилие. Десетки хиляди от тях са жертви на сексуална агресия. Има стотици изнасилвания. Всеки ден\", посочват още авторите - 30 жени, сред които активистката Каролин Дьо Аас, журналистките Лоран Бастид и Джулия Фоис, психиатъра Мюриел Салмона и др. \nВ позицията, публикувана на 10 януари в Le Monde, Катрин Деньов и останалите 99 жени, подписали статията, предупреждаваха, че кампанията #MeToo се е превърнала в отрицание на свободното слово и на сексуалната свобода, а с наклона си към омраза на мъжете и сексуалността превръща жените във вечни жертви и напомня на \"доброто старо време с лова на вещици\". \nНедоволните от коментара активистки обаче посочват, е \"да приемаш обидите към жените като нещо нормално, е равносилно на това да легитимираш насилието срещу тях\". Те твърдят още, че разликата между флирта и тормоза \"не е разлика в нюансите, а е разлика в същността\". \nДокато декларацията \"Деньов\" подчертаваше значението на обучението на малките момичета, за да не допускат да бъдат заплашвани от мъжете, феминистката декларация посочва, че това измества отговорността за насилието от извършителя към жертвата. \n\"Кога ще си поставим въпроса за отговорността на мъжете, които не бива да насилват и тормозят? Какво ще кажем за образованието на момчетата?\", питат те. \nКаролин дьо Аас е цитирана да казва, че \"мнозинството от жените, подписали декларацията в Le Monde, са рецидивистки по отношение на защитата на педофили и апологията на изнасилването. За пореден път използват медийната си видимост, за да банализират сексуалното насилие. Презират милионите жени, които търпят или са претърпели подобни посегателства\". \nЕдна от най-големите роли на Катрин Деньов е в психодрамата на Роман Полански \"Отблъскване\" от 1965 г., който засяга страха от секса, изнасилването, отвращението от близостта на мъжа и др. През 1977 г. Полански беше обвинен в упояване и изнасилване на 13-годишно момиче в дома на Джак Никълсън в Лос Анджелис. Режисьорът избяга от САЩ през 1978 г., като продължава да живее в европейски страни, за да не бъде арестуван и съден за деянието си. \nПрез май 2017 г. Деньов и Полански се появиха заедно на червения килим на Фестивала в Кан. \n\"Свинете и техните съюзници имат причина да се притесняват. Техният стар свят е на път да изчезне\", се казва още в писмото на феминистките. \n30-те жени, подписали контра-позицията срещу групата около Катрин Деньов, не са единствените, които останаха недоволни от декларацията. \nДържавният секретар по равенството между мъжете и жените във Франция Марлен Скиапа коментира, че не познава \"нито един мъж, който да е бил уволнен за това, че е докоснал коляното на жена\". \nБившият френски министър по правата на жените Лоранс Росиньол каза, че \"да защитаваш правото на флирт, е шамар в лицето на жените, които осъждат сексуалното хищничество\" и прави услуга само на нападателите. Тя коментира още, че \"притеснението, че не можеш да съществуваш без мъжкия поглед и мъжкото желание\" води дотам, че \"интелигентни жени пишат огромни небивалици\", намеквайки за възрастта на Катрин Деньов и останалите знаменитости. \nЕдно от лицата на френската лява политика Сеголен Роаял изрази съжаление, че самата Катрин Деньов е подписала декларацията, защото \"жертвите на сексуално насилие и без това са смазани от страха да говорят, от омертата\". \nРоаял изрази съгласие с тезата, че подписът на известна актриса като Деньов би позволил на насилниците да оправдават актовете си. \nИзточник: webcafe.bg\n", "date": "2018.01.11", "title": "Феминистките отвръщат на удара след протеста на Катрин Деньов"}
{"url": "https://www.blitz.bg/svyat/bivsha-moryachka-ot-amerikanskiya-flot-smaya-vsichki-s-oslepitelniya-si-seksapil-i-stana-khit-v-mrezhata-snimki-18_news570578.html", "text": "Красивата Шенън Ирк от Минесота е на 29-годишна възраст и покори хиляди свои последователи в социалната мрежа със спиращите дъха снимки като модел. Много интересен факт в нейната биография е влизането й в редовете на морския флот, когато е на 19 години. Тя изпълнява своите армейски задължения за 4 години, но след това решава да се посвети само на кариерата на модел, информира \"Дейли Мейл\".\n\"Работя като модел, защото обожавам да се снимам и се чувствам прекрасно. В никакъв случай не го правя за пари или пък, за да получа по-примамливи предложения за женитба\", изяснява Шенън.  \nБившият войник от флота обяснява пред изданието, че едно от най-големите удоволствия за нея е когато получава съобщения, в които различни хора й пишат, че се вдъхновяват от нея.   \n\" Много искам да покажа на момичетата, че могат да правят и да бъдат всичко, което пожелаят, ако работят и се занимават наистина сериозно. Тогава за тях няма да има никакви прегради\", казва горещата моделка.  Превод и редакция: БЛИЦ \n \n", "date": "2018.01.11", "title": "Бивша морячка от американския флот, смая всички с ослепителния си сексапил и стана хит в мрежата (СНИМКИ 18+)"}
{"url": "https://www.blitz.bg/svyat/kakvo-neshcho-e-zhazhdata-rusnak-otkradna-btr-razbi-s-nego-magazin-za-da-si-vzeme-vodka-video_news570550.html", "text": "Руснак открадна БТР, смачка няколко автомобила и накрая се заби във витрината на магазин. За този куриозен инцидент съобщават световните осведомителни агенции.\nСкучаещият руснак, както описал сам себе си пред властите, влязъл в магазина и откраднал бутилка вино. По непотвърдена информация обаче, става дума за водка. \nСтранният инцидент се разиграл в град Апатити, Мурманска област. \n  \n", "date": "2018.01.11", "title": "Какво нещо е жаждата! Руснак открадна БТР, разби с него магазин, за да си вземе... водка! (ВИДЕО)"}
{"url": "https://www.blitz.bg/svyat/novi-raztrsvashchi-podrobnosti-za-samoubiystvoto-na-pornozvezdata-oliviya-nova-snimki_news570580.html", "text": "Оливия, чието истинско име е Лекси Роуз Форд, едва през декември е признала на своите последователи в \"Туитър\", че нейната голяма любов се е самоубил през април 2017 г. - два дни преди нейния двадесети рожден ден, информира \"Сън\".\nМалко след откровените й думи за тази драма в нейния живот, Лекси публикувала последната си обща снимка със своя починал възлюбен и написала към нея: \n\"Почивай в мир, любими .... Струва ми се сякаш вчера цял ден се прегръщахме в леглото заедно с кученцето, ядяхме пица и гледахме филми. Аз не съм готова да ти кажа сбогом ...\" \nВпрочем, засега роднините на Лекси не разкриват подробности за личния живот на девойката, а полицейски източници разследват версията за дълга депресията заради стари травми. През 2014 г. тя попаднала в ужасна катастрофа, след което лицето на момичето било обезобразено. Впоследствие тя претърпяла няколко пластични операции. Превод и редакция: БЛИЦ \n \n", "date": "2018.01.11", "title": "Нови разтърсващи подробности за самоубийството на порнозвездата Оливия Нова! (СНИМКИ)"}
{"url": "https://www.blitz.bg/stsena/leni-kravits-beshe-zabelyazan-s-novata-si-izgora-snimki_news570583.html", "text": "Папараците хванаха в кадър Лени Кравиц за първи път с новата му приятелка. 53-годишният певец се среща с 30-годишният бразилски модел на Victoria's Secret Барбара Фиалто.\nВ снимките се вижда музикантът в компанията на новата си любов, които се разхождат из Маями, пише Elle. Двойката не се стеснява да покаже чувствата си пред фотографите. Те свободно се държат за ръце и си разменят целувки. \nНе толкова отдавна Кравиц говори за личния си живот в интервю: \"Не съм излизал на среща с никого от месеци. И ще продължа да бъда сам. Имам нужда от специален човек, близък дух, бъдеща съпруга.\" Може би Барбара е тази жена, която Лени искаше да види до себе си? \nПевецът и новото му момиче изглеждат чудесно заедно - и двамата с кожени панталони. Кравиц избра дънкова риза и черно сако за разходката, а приятелката му - черен пуловер и леопардово палто.\n", "date": "2018.01.11", "title": "Лени Кравиц беше забелязан с новата си изгора (СНИМКИ)"}
{"url": "https://www.blitz.bg/svyat/rialiti-zvezda-vzrivi-mrezhata-s-tezi-razgoleni-snimki-18-sled-plastichni-operatsii_news570584.html", "text": "Британката Шарлот Кросби изуми и събра погледите на милионите си фенове с последното си селфи, показващо резултатите от тайните й пластични операции на гърдите.\nКрасавицата, която стана изключително известна в родната си страна, а и извън нея, е облякла изключително секси син бански костюм, който едва побира бюста й. Шарлот, обаче, не показва никакъв свян или скромност и гордо показва новите си огромни гърди пред 6-те си милиона последователи в социалната мрежа.   \nПовечето от виделите селфито са шокирани, смятат, че това не може да е вярно и се чудят как се е получила тази изумителна промяна, още повече, че визията на Шарлот преди месеци е била съвсем различна. Впоследствие тя си е признала, че се е подложила на пластични операции по уголемяване на гърдите си преди около месец. \nМнението на феновете за промяната все пак е предимно положително като голяма част от тях споделят впечатленията си, че риалити звездата изглежда още по-красива и сексапилна по този начин. \nПо-надолу в галерията от снимки можете да видите как се е променила Шарлот Кросби през последните 3 години: Превод и редакция: БЛИЦ  \nШарлот през 2014 г. \nИ друг път звездата се е хвалила с уголемения си бюст \nШарлот през 2016 \nРиалити звездата, снимана през август 2017 г. \n", "date": "2018.01.11", "title": "Риалити звезда взриви мрежата с тези разголени СНИМКИ 18+ след пластични операции"}
{"url": "https://www.blitz.bg/lyubopitno/nauka-i-tekhnologii/nasa-publikuva-virtualna-obikolka-na-mlechniya-pt-video_news570587.html", "text": "Специалистите от НАСА разработиха виртуална обиколка до центъра на Млечния път - галактиката, в един от ръкавите на която се намира Слънцето. Това се съобщава на уебсайта на организацията.\nПроектът използва данни, получени от космическата рентгенова обсерватория \"Чандра\" и позволява на потребителите напълно да се потопят в изследването на нашата галактика - нейните звезди и суперголямата черна дупка, разположена в центъра на Млечния път. \nЗаписът е достъпен в 360-градусов видео формат. Превод и редакция: БЛИЦ \n  \n", "date": "2018.01.11", "title": "НАСА публикува виртуална обиколка на Млечния път (ВИДЕО)"}
