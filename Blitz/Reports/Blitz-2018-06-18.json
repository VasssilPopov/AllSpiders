{"url": "https://www.blitz.bg/kriminalni/prestplenie/varnentsi-se-klakha-v-trgovski-obekt_news607864.html", "text": "33-годишен мъж е ранен с нож при скандал в търговски обект във варненския квартал \"Владислав Варненчик\", съобщават от полицията в морската столица. Сигналът за скандала, възникнал между трима мъже и прераснал във физическа саморазправа, е подаден около 14 часа в неделя. След ескалация на напрежението, 31-годишен мъж с инициали Л.С. нанася средна телесна повреда на 33-годишен мъж, като го пробожда с нож в областта на гърдите.  Пострадалият е отведен и настанен в болнично заведение, няма опасност за живота му.  Нападателят е задържан за срок до 24 часа. По случая има образувано досъдебно производство, уведомен е прокурор от Районна прокуратура – Варна.    . Мъж нападна с нож охранител на магазин. Служителят е искал да провери багажа му на излизане от магазина, но клиентът го е заплашил с хладно оръжие.  За щастие, инцидентът се размина без пострадали.    ", "date": "2018.06.18", "title": "Варненци се клаха в търговски обект"}
{"url": "https://www.blitz.bg/kriminalni/prestplenie/gdbop-udari-prestpna-grupa-zanimala-se-s-razprostranenie-proizvodstvo-i-otglezhdane-na-droga-snimkivideo_news607880.html", "text": "Специализирана полицейска операция за неутрализиране на организирана престъпна група, занимаваща се с производство, отглеждане и разпространение на наркотични вещества е проведена на територията на Сливница и София на 14 юни. В акцията, под наблюдението на Специализираната прокуратура, са участвали служители на отдел „Наркотици“ при ГДБОП. В хода на разследването било установено, че групата е осъществявала престъпната си дейност от около четири месеца, дейността й се разпростирала на териториите на Сливница и София. До разследващите достигнала информация, че участниците възнамеряват да изнесат готово количество изсушена марихуана от къща в село Гълъбовци общ. Сливница където я отглеждали. Там  в лек автомобил били задържани Г.Г./47г./, с криминални регистрации по чл.131 от НК и В.Р. /35 г./, също с криминални регистрации по чл.325, чл.198,чл.354 ѝ и чл.321 от НК,  и двамата от Сливница.  Заловен е и техният помагач в разпространеното на дрогата – Д.Г./49г./ от село Алдомировци.  При извършените процесуално – следствени действия в колата на задържаните били открити два плика със зелена тревна маса, която при тестване реагирала на марихуана с тегло около 2 кг, а в къщата в село Гълъбовци -  оборудвана  оранжерия с 46 растения марихуана, и още около 2 кг суха тревна маса  - марихуана. От  жилищата на тримата били иззети около 127 000 лева, 11000 евро, марихуана, мобилни телефони, газов пистолет и кварцови лампи. Установен бил и лек автомобил, ползван от Г. Г. и В.Р, паркиран в Сливница и използван за склад на наркотични вещества – от там са иззети около 30 кг бяло прахообразно вещество в различни разфасовки, което при тестване реагира на амфетамин.  Общото иззетото количество наркотични вещества е около 35 кг, с приблизителна продажна стойност  около 500 000 лева, според експерти.  Иззети са още химикали,  ползвани при синтеза на амфетамин, автомат „Калашников“, пушка- помпа и пистолет “Байкал“ със заличени номера и няколко хиляди боеприпаси за оръжията.  По случая е образувано досъдебно производство чл. 321 вр. чл. 354А от НК. На тримата са  повдигнати обвинения за извършено престъпление по чл. 321 вр. чл. 354А от НК, като на Г.Г. и В.Р. е наложена мярка за неотклонение „задържане под стража“ от Специализирания наказателен съд. На Д.Г. е наложена мярка за неотклонение „парична гаранция“ в размер на 5 000 лева.  Работата по документиране на престъпната дейност на групата продължава.        Снимки и видео: МВР", "date": "2018.06.18", "title": "ГДБОП удари престъпна група, занимала се с разпространение, производство и отглеждане на дрога (СНИМКИ/ВИДЕО)"}
{"url": "https://www.blitz.bg/kriminalni/senzatsiya-v-blits-izpluva-zloveshcha-vrzka-mezhdu-ubietsa-na-pelov-chengeta-i-sina-na-mila-universalnata_news607887.html", "text": "Дълго пазена в тайна зловеща връзка за скрити отношения между загиналия след престрелката със затворника Пелов - Марио Панчев, ченгета, магистрати и сина на изправената пред съда за мокри поръчки Мила Георгиева-Универсалната, излиза на бял свят, благодарение на БЛИЦ. Медията ни узна, че Панчев е имал богат опит с посредничество за освобождаване на престъпници, които са били задържани по текущи разследвания. В подкрепа на този факт говори и откритата прелюбопитна информация в един от мобилните телефони, които е използвал.  Става ясно, че отишлият в Отвъдното от куршумите на Пелов, мъж съвсем не е безобиден. Панчев е имал богат арсенал от контакти с полицаи, техни роднини в правоохранителната система и бандити.      Според криминалисти дни преди да бъде надупчен от куршуми, Марио се е свързал със сина на Мила Универсалната - Мартин Георгиев - Джито  ), който от три години се укриваше в чужбина.  След като се е предал в полицията Джито е дал нефелното обяснение, че не е знаел, че е обявен за общодържавно издирване, въпреки че за него е била издадена Червената бюлетина Интерпол.  Обстоятелството, че се е надявал лесно да си издейства индулгенция от спецмагистратите, се обяснява и от неформалните му контакти с близки до тях.  Смъртоносните куршуми за Панчев, обаче са сложили край не само на земния му път, но и на черната му брокерска дейност.  На първа инстанция спецмагистратите постановиха Джито да остане зад решетките. Сега държавата в лицето на второинстанциония съд трябва да докаже, че няма да пуска с лека ръка лица от криминалния контингент, за които прокуратурата е събрала множество и солидни доказателства. Ивайло КРАЧУНОВ    ", "date": "2018.06.18", "title": "Сензация в БЛИЦ! Изплува зловеща връзка между убиеца на Пелов, ченгета и сина на Мила Универсалната!"}
{"url": "https://www.blitz.bg/kriminalni/izvnredno-v-blits-zalovikha-kmet-na-karlovsko-selo-s-podkup-v-dzhoba-politsai-tarashat-doma-mu_news607878.html", "text": "Кметът на карловското село Войнягово Тодор Танковски е бил заловен преди минути с подкуп, съобщиха за БЛИЦ очевидци. Разследващи потвърдиха новината. Все още няма яснота колко са парите. По неофициална информация на БЛИЦ, става въпрос за стотици левове.  От свои източници БЛИЦ научи, че подкупът е даден от човек от селото и касае строителство на сграда. Танковски ще бъде арестуван.     Това не е първата издънка на младият 24-годишен кмет.  Наскоро името му бе замесено в скандал, при който беше проверяван за злоупотреба с плочки, предоставени на селото за ремонт.  Танковски е най-младият кмет в община Карлово. Това е първият му мандат. По образование е хореограф.  В момента карловските ченгета правят обиск в дома на Танковски във Войнягово, където той живее с родителите си. Дирят се още доказателства за други нерегламентирани дейности на Тянковски.   И двата телефона на младия кмет са изключени.   Попитан какво се случва, кметът на община Карлово д-р Емил Кабаиванов коментира: „Не съм наясно какво точно става. От медиите разбрах. Кметовете на населени места са публични лица, избрани мажоритарно и трябва да носят отговорност за действията и постъпките си”. Кристина ИВАНОВА, БЛИЦ", "date": "2018.06.18", "title": "Извънредно в БЛИЦ! Заловиха кмет на карловско село с подкуп в джоба, полицаи тарашат дома му"}
{"url": "https://www.blitz.bg/kriminalni/prestplenie/samo-v-blits-stana-yasno-s-kolko-pari-e-zadrzhan-kmett-na-voynyagovo-snimki_news607892.html", "text": "Кметът на карловското село Войнягово Тодор Танковски е задържан с около 200 лв. подкуп, научи БЛИЦ от свои източници. Както първо БЛИЦ съобщи, парите са дадени от човек от селото. По непотвърдена информация, той е местен бизнесмен и подкупът е даден за строителство на сграда. Според друга информация, подкупът е взет за инертни материали.   Също по непотвърдена информация на БЛИЦ, е бил подаден сигнал за това, че на Танковски ще бъде даден подкуп и така карловските ченгета са щракнали белезниците на ръцете му.  Огледът на паркинга, където е задържан младият селски управник, и претърсванията в дома му продължават.  Той вече е отведен в полицията. Арестуван е за 24 часа. Утре Районна прокуратура Карлово ще реши дали да поиска 72-часов арест.  Кристина ИВАНОВА, БЛИЦ    ", "date": "2018.06.18", "title": "Само в БЛИЦ! Стана ясно с колко пари е задържан кметът на Войнягово (СНИМКИ)"}
{"url": "https://www.blitz.bg/svyat/lesbiyka-publikuva-selfi-predi-sreshcha-na-koyato-beshe-zadushena-do-smrt-i-razchlenena_news607251.html", "text": "24-годишната лесбийка Сидни Лъв от американския щат Небраска изчезна след среща с приятелка, с която се запознала в сайта за запознанства Тиндър. За планираната среща момичето разказало в социалните мрежи и дори си качило селфи, затова приятелите ѝ веднага вдигнали тревога след изчезването ѝ. Месец по-късно разчленените останки на момичето били намерени насред поле, а не след дълго полицията успяла да напипа и следите на бруталните убийци, пише в. \"Сън\". \"Не трябваше да се стига до такива крайности, разбира се. Тя въобще не трябваше да умира\", казва Трейл.   Бейли и Обри не отричат убийството. Те обаче настояват, че са го извършили без да искат. Да повярват в тази версия обаче на детективите попречи един важен факт - инструментите, с които престъпниците са разчленили тялото на Сидни. Те били специални купени преди срещата. Това накарало следователите да предполагат, че убийството на поканеното момиче е било добре планирано.  Главната прокуратура в щата Небраска, която разследва убийството на Сидни Лъв, така и не успя да посочи конкретния мотив за зверството, тласнал любовниците към жестокото престъпление. Най-вероятно, мотив няма - двойката се е водила само по желанието си за извратен садизъм. В момента властите разглеждат въпроса за налагането на смъртно наказание на Бейли Бозуел и Обри Трейл. ", "date": "2018.06.18", "title": "Лесбийка публикува СЕЛФИ преди среща, на която беше задушена до смърт и разчленена"}
{"url": "https://www.blitz.bg/layfstayl/svetski/goli-snimki-18-na-sprugata-na-ruski-oligarkh-vzrivikha-mrezhata_news607505.html", "text": "В мрежата се появиха голи снимки на съпругата на олигарха Николай Саркисов Илона Котелюх. Кадрите са разпространени в Инстаграм. Отбелязва се, че Котелюх наскоро бе поздравявана с появата на бял свят на втората ѝ рожба. Сега съпругата на руския мегабогаташ отново е центъра на вниманието. Снимките ѝ не просто са горещи, на тях на показ е изложена прелестната гола гръд на майката на две деца.  Лицето си Илона се е опитала да скрие, но въпреки това тя бе разпозната благодарение на татуировка.   Интимни снимки на Котелюх бяха разпространени още през 2016 година. В профилите си в социалните мрежи тя тогава се хвалеше и със снимки на страстни целувки, някои от тях дори и с горещи момичета.    Превод и редакция: БЛИЦ  ", "date": "2018.06.18", "title": "Голи СНИМКИ 18+ на съпругата на руски олигарх взривиха мрежата"}
{"url": "https://www.blitz.bg/layfstayl/za-damite/vsichki-vzdishat-po-buklite-na-megan-markl-no-estestvenata-kosa-shche-vi-khvrli-v-shok-snimki_news607819.html", "text": "Безупречният външен вид е неизменна част от професионалния живот на звездите, независимо от това, с какво те са известни. Малцина са онези обаче, които са ги познавали преди въпросните личности да придобият вселенска слава.Някои знаменити красавици отдавна са се сбогували в името на славата с естествените си коси. При това толкова отдавна, че едва ли някои помни как те са изглеждали по естествения им начин, особено след големия брой промени в търсенето на перфектната визия.           ", "date": "2018.06.18", "title": "Всички въздишат по буклите на Меган Маркъл, но естествената ѝ коса ще ви хвърли в шок (СНИМКИ)"}
{"url": "https://www.blitz.bg/layfstayl/rezil-kichka-bodurova-si-klchi-blgarskiya-s-angliyski-dumi-a-dshcherya-iska-prevodach-za-da-se-obyasni-za-golite-si-snimki-18_news607790.html", "text": "Кичка Бодурова е забравила да говори български език. Това поне стана ясно от интервюто, която тя даде в предаването на Гала по Нова телевизия. Тя е в България с дъщеря си Кристи и двете почиват в Слънчев бряг. Оказа се, че Кристи говори много слабо български и се наложи в студиото да присъства и преводач от английски. Самата Кичка, обаче, заместваше български думи с английски, говореше с подчертан акцент и често бъркаше словореда.  Независимо от всичко, певицата разказа как дъщеря й обичала българското.  \"Много обича, когато има... дей оф, почивен ден, да ходим на български ресторант\", обясни тя и после разкри колко много е пазела дъщеря си, за да й се случи нещо в Лас Вегас.          \"Била съм като орлица за нея, не като орлица, със сто крила, бих искала да й се извиня за това, защото това, което виждам, е невероятно и съм много горда.  Лас Вегас е много опасен град, в тинейджърските години момичетата могат да станат проститутки, може детето да се подхлъзне. Казала съм й дори така - ако човек избере да умре, никой не може да помогне\", разкри Кичка Бодурова. Тя проговори и за провокативните снимки на дъщеря си:  \"За провокативните снимки - тогава имаха вина българи, които не бяха особено добри хора, тя беше млада, сега учи, с приятеля си е от 16-годишна, това й е първото дете\", призна Кичка Бодурова.  Дъщеря й Кристи също разказа как се е стигнало до фотосесиите: \"Много ми се подиграваха, докато растях, много ме обиждаха с имена, прякори. Станах модел на татуировки, това е специфично, това е хоби за мен, не е нещо, което е било моя амбиция, но ми помогна много за моята самоувереност. Разбира се, имаше и много негативизъм, но и получих подкрепа. Смятам догодина да спра да съм вече модел, но това тогава беше позитивна стъпка в моя живот.\"     ", "date": "2018.06.18", "title": "Резил! Кичка Бодурова си кълчи българския с английски думи, а дъщеря ѝ иска преводач, за да се обясни за голите си снимки 18+"}
{"url": "https://www.blitz.bg/lyubopitno/predi-slavi-i-niki-knchev-eto-kak-edin-vodeshch-praveshe-televizionnata-istoriya-a-i-ne-samo-video_news607688.html", "text": "От 1948 до 1971 г. „Шоуто на Ед Съливан” е най-популярното телевизионно предаване, където се появяват артисти, музиканти, комици и хора от шоубизнеса. То се излъчва на живо по CBS от 20.00 до 21.00 ч. Дебютира на черно-белия екран на 20 юни 1948 г. и се излъчва (след 1965 г. вече с цвят) цели 23 години, пише Дарик. За всички тези години при Ед Съливан са гостували някои от най-известните имена в музиката - Дъ Дорс, Бийтълс, Елвис Пресли, Боб Дилън, Джанис Джоплин, Тина Търнър, Лайза Минели, Джаксън 5, Барбара Стрейзънд...   През 1956 г. едно име се оказва пречка за водещия - „дивата музика” на новоизгряващата звезда Елвис Пресли не се вписва в представите за „семейно шоу”, смята Съливан. Когато обаче Пресли се появява в шоуто на основния конкурент - „Шоуто на Стийв Алън”, Ед преосмисля позицията си по въпроса.   Малко по-късно Елвис се появява и при него и приковава вниманието на 60 млн. души - абсолютен рекорд за рейтинг на предаване по телевизията до този момент. Този резултат на практика отваря вратата на рокендрола към домовете на американците.  С едно от изданията си обаче шоуто завинаги записва името си в телевизионната история. Година преди да се превърне в цветен продукт, чисто технически, на черно-белия екран се случва революция - гостува Ливърпулската четворка „Бийтълс”. На 9 февруари 1964 г. бандата за първи път се появява на телевизионния екран отвъд Океана, с което дава началото на т.нар. „Бийтълсмания”.     В този момент „Бийтълсманията” вече владее Великобритания, но в САЩ, най-големият пазар за популярна музика, издаването на плоча на четворката от Ливърпул се забавя с близо година, тъй като Кепитъл Рекърдс, американското подразделение на EMI, отказва да издаде първите два суперхита на „Бийтълс” „Please Please Me“ и „From Me to You“. Грандиозният успех на „I Want to Hold Your Hand“ през лятото на 1963 г. обаче принуждава компанията спешно да издаде плочата през декември. А после не закъснява и поканата за концертния дебют на групата в САЩ.     Когато „Бийтълс” заминават за Съединените щати на 7 февруари 1964 г., около 4000 техни почитатели се събират край летище „Хийтроу“. Седмиците преди това „I Want to Hold Your Hand“ е продаден в 2,6 милиона копия отвъд Океана, но членовете на групата се притесняват как ще бъдат приети. Страховете им обаче не се оправдават - на нюйоркското летище „Джон Кенеди“ ги посреща истерична тълпа почитатели.    Два дни по-късно Джон, Пол, Джордж и Ринго участват за пръв път в предаване на живо по американска телевизия в Шоуто на Ед Съливан. Изпълнението им е заглушено от писъците на тийнейджърките в публиката. Въпреки това приковават вниманието на около 75 млн. американски зрители - 40% от населението на САЩ.     Ден по-късно е и първият им концерт в Уошингтън Колизиъм. На 11 февруари те са отново в Ню Йорк - в емблематичната „Карнеги Хол”. Истерията на почитателите им достига критична точка и принуждава полицията да затвори улиците около музикалната залата. Следва още едно участие в Шоуто на Ед Съливан преди групата да се завърне във Великобритания на 22 февруари.     Тази първа поява на „Бийтълс” на живо в САЩ се счита за един от най-важните моменти в историята на музиката и телевизията от много историци и критици. В онази неделна нощ групата изпълнява пет песни - „All My Loving”, „Till There Was You”, „She Loves You”, „I Saw Her Standing There” и „I Want To Hold Your Hand”.     Половин век след първото посещение на четиримата от Ливърпул в САЩ CBS отбеляза годишнината с предаването „Бийтълс - нощта, която промени Америка“. В програмата се включиха Ринго Стар и Пол Макартни. ", "date": "2018.06.18", "title": "Преди Слави и Ники Кънчев: Ето как един водещ правеше телевизионната история, а и не само (ВИДЕО)"}
{"url": "https://www.blitz.bg/obshtestvo/nikoga-ne-smesvayte-tezi-khrani-5-kombinatsii-koito-da-izbyagvame_news607709.html", "text": "През летните месеци обичаме да си приготвяме напитка с мляко и пъпеш. Вкусна е, смятаме че е полезна, но забравяме, че тази комбинация може да предизвика нежелано разстройство на храносмилателната система. Специалисти по хранене препоръчват плода да не се съчетава с други храни, освен с плодове, пише Az-jenata.bg.Кои други хранителни комбинации е добре да избягвате?  Кекс и плодов сок Голяма част от любимите ни храни и напитки, вместо да ни зареждат с енергия, сякаш отнемат от нея. Като комбинацията на сладкиш с плодов сок. Тук липсват протеини, полезни фибри, но количеството на въглехидрати е голямо, което повишава нивата на кръвната захар, а след това спадат рязко. Съвет: Изберете пълнозърнеста закуска и чаша кисело мляко.  и  Топеното сирене, кашкавал, моцарела, бяло саламурено, синьо и т. н. са вкусни, обичаме да ги добавяме към нашите месни рецепти. Но точно тази комбинация от два вида животински протеини не се препоръчва, особено за доброто храносмилане. В сиренето има калций, а в месото – желязо и цинк. Въпреки че тези елементи участват в метаболитните процеси, калцият може да забави усвояването на цинка и желязото. Съвет: Опитайте се да комбинирате месо със зеленчуци, тъй като те са богати на   витамин С , който помага за абсорбирането на желязото. Риба и яйца Тази комбинация не звучи никак нездравословна, но според някои диетолози е добре да я избягваме. И двата продукта поотделно са много полезни, тъй като ни осигуряват важни хранителни вещества като витамини и аминокиселини. Суровите яйца съдържат специфичен протеин, наречен авидин, а рибата витамин В7 (биотин), който играе важна роля в метаболизма на протеини, мазнини и въглехидрати, както и за поддържане на нивата на кръвната захар. Ако комбинирате сурови яйца с риба, авидинът може да неутрализира действието на витамина. Препоръчва се яйца да не се съчетават със сирене, мляко, масло, майонеза, картофи, авокадо и други.   Чай и кифли Вкусният чай с кроасаните приготвени с мая, може да създаде усещане за тежест и ферментация в стомаха. Съвет: Най-добре е да пиете напитки, богати на танин и кофеин, един час след хранене. Кисело мляко и киви Кивито често се добавя към кисело мляко и млечни шейкове. Ензимите, които се съдържат в плода, допринасят за ускореното разграждане на млечния протеин. По тази причина вкусът на млякото и млечните продукти става горчив. Съвет: По-добре е да добавите банан, горски плодове, праскови, кайсии.", "date": "2018.06.18", "title": "Никога не смесвайте тези храни: 5 комбинации, които да избягваме"}
{"url": "https://www.blitz.bg/layfstayl/svetski/prva-gey-svatba-v-britanskiya-kralski-dvor-bratovched-na-elizabet-ii-minava-pod-venchiloto-snimki_news607684.html", "text": "Близките роднини на младоженеца принц Едуард и съпругата му Софи отказаха да присъстват на тържеството \"заради твърде натоварен график\". 55-годишният братовчед на кралица Елизабет II лорд Ивар Маунтбатън за първи път в историята на британската монархия ще вдигне еднополова сватба с 55-годишният Джеймс Койл. Това съобщава в. \"Дейли Мейл\".   Маунтбатън се решава на тази стъпка след 16-годишен брак и три деца. С бъдещия си съпруг той се е запознал преди три години в швейцарския ски курорт Вербие. До тази година влюбените криеха своите отношения от роднините и решиха да се покажат на света едва сега.     По данни на изданието, бракосъчетанието между мъжете е получило благословията на децата на Ивар и членовете на британското кралско семейство. Най-близките роднини на Маунтбатън принц Едуард и съпругата му Софи обаче няма да присъстват на тържеството.   \"Никога не съм си мислел, че ще се омъжа за мъж. Това е невероятно, никога не съм бил толкова щастлив. Искрено обичам Джеймс. Той е всичко за мен\", признава Ивар.    Предполага се, че първата кралска гей сватба ще се състои през лятото. Тържеството ще е скромно и ще се състои в имението на лорда в графство Девън. На тържеството са поканени само близки приятели и роднини на бъдещето семейство. Към венчилото мъжете ще бъдат поведени от бившата съпруга на Маунтбатън - Пени.   Бъдещите младоженци разказаха, че сватбата им няма да е традиционна - те няма да са облечени в смокинги, няма да танцуват първия си съпружески танц, а вместо сватбена торта ще има голяма пита сирене.   Превод и редакция: БЛИЦ  ", "date": "2018.06.18", "title": "Първа гей сватба в британския кралски двор: Братовчед на Елизабет II минава под венчилото (СНИМКИ)"}
{"url": "https://www.blitz.bg/layfstayl/svetski/dzhstin-biybr-zabravi-okonchatelno-selena-gomes-zasmuka-nova-zvezdna-krasavitsa-i-tya-e-snimkivideo_news607816.html", "text": "Певецът Джъстин Бийбър и дъщерята на Стивън Болдуин, Хейли може би са новата звездна двойка на Холивуд. Двамата бяха снимани множество пъти в последните няколко дни, да се прегръщат и целуват без да се крият от камери, пише Вести бг.Джъстин се раздели с певицата Селена Гомес, с която се събра за кратко, след като тя претърпя трансплантация на бъбрек. Хейли Болдуин пък е обявена за най-сексапилната жена за 2017 година и е наследница на един от най-известните актьорски кланове в меката на киното.   А защо Хейли е оглавила точно тази класация, вижте в галерията.   Хейли и Джъстин бяха уловени многократно в рамките на последните дни: Ако не сте запознати с драмата Джъстин Бийбър - Селена Гомес или не сте от тази планета, или пубертетът ви е преминал някъде през 90, когато тийнейджърите слушаха \"Nirvana\".  Накратко:тийн идолите Джъстин и Селена непрекъснато се събират и разделят. Доскоро певицата беше с изпълнителя Дъ Уикенд, който й посвети албум, но след като се разделиха, той каза, че няма да издаде нито един сингъл от него.  След това Селена и Джъстин отново се събраха, но щастието им продължи само няколко месеца и двамата отново обявиха, че не са заедно. Хейли Болдуин е първата жена, с която певецът е засечен след раздялата му с Гомес. ", "date": "2018.06.18", "title": "Джъстин Бийбър забрави окончателно Селена Гомес, засмука нова звездна красавица и тя е... (СНИМКИ/ВИДЕО)"}
{"url": "https://www.blitz.bg/layfstayl/ptuvane/vazhna-informatsiya-shche-pochivate-s-kolata-si-v-grtsiya-turtsiya-ili-srbiya-eto-kolko-shche-vi-struva-vsyako-narushenie-na-ptya_news607663.html", "text": "В сезона на летните отпуски хиляди българи потеглят за почивка през границата. По данни на Министерството на туризма миналото лято над 300 000 българи са почивали в чужбина. Голяма част от тях избират по-близките дестинации - като Гърция, Турция, Сърбия, и предпочитат да пътуват със собствен транспорт, пише Дарик.За да избегнат неприятни срещи с властите по пътя, е важно шофьорите предварително да проучаткакви са основните правила за движение в съответната държава, към която тръгнат, съветват от Съюза на българските автомобилисти (СБА).      „Сериозно перо” за българския джоб са паричните санкции в Гърция. За използване на антирадар от шофьорите се налага глоба от 2000 евро, лишаване от свидетелство за управление за месец и сваляне на регистрационните табели за 60 дни. Преминаването на червен светофар се санкционира с глоба от 700 евро, пише Дарик. Освен това се отнемат регистрационните табели на автомобила за 60 дни, както и шофьорската книжка на водача за 20 дни.     Глоба от 700 евро и 20 дни лишаване от право на управление е наказанието и при неправилно изпреварване или изпреварване на жп прелез. Забранен обратен завой „бърка в джоба” на провинилия се шофьор с 200 евро, отнемат се регистрационните табели на автомобила и шофьорската книжка на водача за срок от 20 дни. Предприемане на опасна маневра се наказва с 700 евро, 30 дни без книжка и 10 дни без регистрационни табели. За превишаване на максимално допустимата скорост с 30 км/ч, както и движение по автомагистрала с над 150 км/ч, виновните шофьори получават глоба от 350 евро и 90 дни лишаване от право на управление. Пияните водачи се наказват с глоба от 200 до 700 евро, в зависимост от количеството употребен алкохол и отнемане на книжката за три месеца (90 дни). Според гръцките закони при заплащане на наложените глоби в 10-дневен срок, размерът на дължимото наказание се намалява с 50% от указаното в квитанцията.     От април т.г. в Сърбия действа нов Закон за движение по пътищата. Глоба от 10 000 динара (около 85 евро) се налага за шофиране без колан или мръсни регистрационни табели. Същото е наказанието при шофиране в населени места със скорост по-висока с 20 до 30 км/ч от разрешената или използване на мобилен телефон без устройство „свободни ръце”. Почерпените водачи в западната ни съседка могат да отнесат глоба до 120 000 сръбски динара (около 1016 евро), отнемане на контролни точки и осем месеца без книжка. Същата е паричната санкция и за управление на МПС в населено място със скорост от 71 до 90 км/ч над максимално разрешената; шофиране на автомагистрала със скорост, надвишаваща максимално позволената с 81 до 100 км/ч; возене на дете под 12 г. на шофьорската седалка или на непредвидените за тази цел места; както и шофиране без книжка.     Според сръбските закони шофьорите могат да бъдат наказани дори със затвор. Такова е наказанието при управление на МПС без необходимата за категория и/или управление с над 2 промила алкохол, както и при превишаване на скоростта в населено място с над 70км/ч, в зона със забавено движение, превишение с над 50 км/ч, в зона „30“- превишаване с над 60 км/ч; движение без включени светлини през нощта. Вече близо година в страната се прилага електронен контрол на средната скорост на превозните средства по автомагистралите. За целта устройствата, отбелязващи часа на преминаване през пунктовете за заплащане на магистралните такси, са синхронизирани. Ако при преминаването между два пункта средната скорост на МПС е надвишила максимално допустимите 120 км/ч, служители на пътна полиция налагат глоби на място. Санкциите започват от 3000 динара, а за нарушения над 201 км/ч глобата скача до 100 000-120 000 динара, включително и лишаване от свобода за срок от 15 дни. Строги са пътните закони и в Турция. Глобите за шофиране с превишена скорост започват от 199 турски лири (при превишение от 10 до 30% над позволената скорост) и скачат до 412 турски лири (при превишение над 30% над позволената скорост).     Засечените зад волана шофьори, качили се след употреба на алкохол, се наказват с глоби от 844 турски лири при първо нарушение до 1698 турски лири при следващо нарушение. Толкова е и санкцията за шофиране без книжка. При установено управление на автомобил с употреба на алкохол над 1 промил срещу водача се завежда и наказателно дело. За непозволено паркиране глобата е 92 турски лири; за преминаване на червен светофар - 199 турски лири. За управление на МПС при липса на необходимата категория свидетелство за правоуправление се налага глоба от 700 турски лири.     92 турски лири е глобата, ако шофирате без предпазен колан или говорите по телефона. Полицията в Турция може да ви санкционира и за слушане на силна музика в автомобила. Ще отнесете наказание и при използване без причина на дълги светлини и фарове за мъгла, неспазване на дистанция, неразрешена смяна на лентите за движение, извършване на непозволен завой или отнемане на предимство.     За всяко нарушение, причинено от лице, което не е собственик на превозното средство, същата глоба се налага и на собственика. При плащане в 15-дневен срок от нарушението глобата се намалява с 25%. В Македония всички шофьори на МПС с българска регистрация трябва да представят застраховка „Зелена карта” с покритие югозападната ни съседка. Там няма винетни стикери, но се заплащат такси на пунктове при влизане и излизане от магистрален път в размер до 2 евро.     Задължително е денонощното използване на фаровете по всички пътища на страната. Нарушителите се наказват с глоба от 45 евро.     В Македония нарушения на скоростните ограничения ще ви струват от 45 до 300 евро. Почерпените шофьори с над 0,5 промила се наказват с глоба в размер от 250 до 400 евро. Лимитът на позволеното количество алкохол в кръвта на професионалните шофьори е нула. 20 евро е глобата, ако шофирате без предпазен колан. Подобно на правилата у нас употребата им е задължителна за всички пътници в автомобила. На предната седалка до шофьора е забранено возенето на лица под 12- годишна възраст, глобата е 45 евро. Толкова е и санкцията за ползването на мобилен телефон от водача по време на движение. Глобите се заплащат в най-близката банка или пощенски клон. Парична санкция от 50 евро може да получите и за хвърляне и оставянето на хартия, фасове, амбалаж, растителни отпадъци, а също и за паркирането на автомобили на разстояние, по-малко от 10 м от контейнер за отпадъци. В Румъния законът предвижда отнемане на книжка за не малък брой нарушения. Стандартното ограничение на скоростта е като в България, с изключение на магистралните пътища. Там максималната разрешена скорост е 130 км/ч.     Забраната за управление на МПС се налага за срок от 30 до 90 дни, което влиза в сила след 15 календарни дни от датата на отнемането на свидетелството. Шофирането по време на наложена временна забрана за шофиране се наказва със затвор.", "date": "2018.06.18", "title": "Важна информация! Ще почивате с колата си в Гърция, Турция или Сърбия? Ето колко ще ви струва всяко нарушение на пътя"}
{"url": "https://www.blitz.bg/svyat/rusa-seksi-vzpitatelka-ot-detska-gradina-se-oplakva-grdite-mi-sa-naprashcheli-kato-dini-i-mi-ssipvat-zhivota-snimki_news607654.html", "text": "Мнозина представителки на нежния пол искат да имат големи гърди и плащат огромни суми за операции. 27-годишната Джена Тод от Глазгоу в Шотландия има пък точно обратния проблем, който вече я мъчи години наред.Джена, която работи като възпитателка в детска градина има огромни гърди. Тя вече 12 години страда от силни болки в гърба и през цялото това време умолява медиците да ѝ помогнат - да ѝ направят операция за смаляване на гърдите. Младата дама обаче получава винаги отказ. В училище Джена била тормозена заради големите си гърди, те също ѝ пречели да практикува различни спортове. Също така, онези радости, които трябва да изпитва една притежателка на големи гърди, за нея продължават да остават мистерия.     През последните десет години тя е търсила медицинска помощ поне сто пъти. Лекарите обаче я убеждавали, че тя просто не разбира от какво голямо щастие е споходена. Първоначално медиците я посъветвали да отслабне, а след това започнали да ѝ предписват болкоуспокояващи.  Постепенно момичето започнало да има проблеми с храненето. То отслабнало с около 10 килограма и достигнало тегло от 52 килограма при ръст 170 сантиметра. Момичето преминало през всичко, за да намали страданието си - от диети до тежки физически упражнения. Размерът на гърдите ѝ обаче все си оставал същия. След това пък на Джена било заявено, че тя страда от дисморфофобия - психическо разстройство, при което човек твърде много се безпокои от недостатъците на своето тяло.  Момичето постъпило в кралската болница в Глазгоу. По думите ѝ, там ѝ направили снимка. Оказало се, че едната ѝ гърда е значително по-голяма от другата. Въпреки това, лекарите пак отказали операция. Затова на Джена се наложило да продължи да търпи неистовите болки, да харчи стотици лири месечно за специално бельо, да носи широки дрехи и да привлича към себе си завистливите погледи на околните момичета и силно впечатлените мъже. ", "date": "2018.06.18", "title": "Руса секси възпитателка от детска градина се оплаква: Гърдите ми са напращели като дини и ми съсипват живота (СНИМКИ)"}
{"url": "https://www.blitz.bg/obshtestvo/kultura/uchenite-izyasnikha-interesni-fakti-za-prisstvashchite-ritsari-na-krglata-masa-do-kral-artur_news607726.html", "text": "Британски учени направиха неочаквано откритие за тези хора, които седят на масата на крал Артур, пише \"Дейли Мейл\". Както се посочва в публикацията на изданието, в замъка Тинтагел е намерен камък с над 1300 годишни надписи на латински, гръцки и с християнски символи. Според \"Дейли Мейл\", всичко това подсказва, че съставът на рицарите на Кръглата маса е по-мултинационален, отколкото учените винаги са считали. Стилът на писане и езикът говорят за наличието на контакти със Средиземноморието.  Освен това, заедно с камъка, който служел като перваз на прозореца в замъка Тинтагел, са открити раковини от стриди, турски чаши и стъклени бокали от Испания, които принадлежат към същия исторически период.  Трябва да се отбележи, че самата находка е много ценна - сега е много трудно да се намерят надписи от ранното Средновековие. Превод и редакция: БЛИЦ", "date": "2018.06.18", "title": "Учените изясниха интересни факти за присъстващите рицари на Кръглата маса до крал Артур"}
{"url": "https://www.blitz.bg/layfstayl/za-damite/blondinka-ludna-po-ideyata-da-stane-model-i-si-napompa-tolkova-mnogo-grdite-che-gi-usuka-snimki-18_news607712.html", "text": "Американката Алегра Коул има внушителни гърди. Тя не веднъж е лягала под скалпела в името на големите и сочни форми, но в крайна сметка поради голямото си тегло нейните гърди се усукали. В момента едрогърдата жена отново търси помощта на лекарите, но категорично отказва те да намалят размера на нейните достойнства.До 30-годишна възраст Алегра е водила съвсем нормален начин на живот, възпитавала е децата си и е давала уроци по пиано, защото е завършила музикално училище. В един момент обаче младата жена решила кардинално да промени своя начин на живот и да стане моделка. Първото, което тя направила по пътя към новото си амплоа, било да си увеличи гърдите. В началото тя ползвала услугите на пластичните хирурзи, а после започнал да го прави сама.     Коул винаги е мечтала за пищна гръд. Да получи мечтания резултат на нея ѝ помогнал физиологичният разтвор, който тя инжектирала със спринцовка в имплантите си. В крайна сметка тя получила красива гръд с огромния размер 34 и завистта на голям брой жени.   Алегра не могла да се нарадва на промените в своята външност, но всичко е до време. В един момента американката започнала да забелязва, че гърдите ѝ започнали да се усукват. Вместо обаче да извади от организма си чуждите тела, тя продължила да увеличава размера на гърдите си. Но колкото по-големи те ставали, толкова по-голямо ставало и усукването.     По време на поредния медицински преглед пластичният хирург забелязал в лявата ѝ гръд уплътняване, което е трябвало да бъде отстранено. Коул обаче не е готова да се раздели с гърдите си дори и в името на своето здраве. Изпадайки в паника, едрогърдата моделка започнала да търси лекари, които биха могли да ѝ помогнат. При това обаче тя категорично отказвала размерът на циците ѝ да бъде пипан.     Алегра признава, че гърдите ѝ тежат 20 килограма. По думите ѝ, това е \"максималният товар, който може да поеме едно момиче\". Алегра също твърди, че огромните ѝ гърди не ѝ пречат да изпълнява ежедневните си задължения. За да се държи във форма, моделката редовно посещава залите за фитнес.  ", "date": "2018.06.18", "title": "Блондинка лудна по идеята да стане модел и си напомпа толкова много гърдите, че ги усука (СНИМКИ 18+)"}
{"url": "https://www.blitz.bg/svyat/mechka-napadna-dresora-si-po-vreme-na-predstavlenie-v-tsirka-pred-ochite-na-uzhasenite-detsa-i-roditeli-video-18_news607729.html", "text": "Мечка от пътуващ цирк едва не уби своя дресьор при представление в село Олховка, Волгоградска област в Русия, информират местните издания и потребителите в интернет. Според разказите на очевидци, мечката била накарана с пръчки да се качи на определено място, но животното не искало да го направи. Мечката се отдалечила и тръгнала към изхода, но дресьорът я ударил отново и след това животното атакувало цирковия работник.  Според информацията, нито мъжът, нито другите служители на цирка са пострадали. Дали циркът ще продължи да обикаля, не е известно, съдбата на мечката също не е ясна. Превод и редакция: БЛИЦ     ", "date": "2018.06.18", "title": "Мечка нападна дресьора си по време на представление в цирка пред очите на ужасените деца и родители (ВИДЕО 18+)"}
{"url": "https://www.blitz.bg/lyubopitno/hay-tsenniyat-cvet-koyto-tezi-miliapdepi-polychixa-ot-bashchite-ci_news607715.html", "text": "Фигypaтa нa бaщaтa e eднa oт нaй-вaжнитe в живoтa нa вceĸи пoдpacтвaщ. Зa мoмчeтaтa тoй e пpимep зa пoдpaжaниe, a зa мoмичeтaтa - eтaлoн зa мъжa, ĸoйтo биxa иcĸaли дa имaт дo ceбe cи. Бaщaтa e изтoчниĸ нa пoдĸpeпa и извop нa житeйcĸи oпит, a влияниeтo мy e ĸлючoвo зa фopмиpaнeтo нa xapaĸтepa и цeннocтитe нa нeгoвитe нacлeдници, пише Мъни бг.Зa дa ce пoчeтe тaзи вaжнa poля, в мнoгo cтpaни ce пpaзнyвa Дeнят нa бaщaтa. Πpaзниĸът пpoизxoждa oт ĸaтoличecĸa Eвpoпa, нo пocтeпeннo ce пpeвpъщa в мeждyнapoдeн и вeчe ce пpaзнyвa в мнoжecтвo дъpжaви пo цял cвят.  Близo 60% oт бaщитe в CAЩ cмятaт, чe дa бъдeш бaщa e изĸлючитeлнo вaжнa чacт oт идeнтичнocттa им. Hяĸoи oт нaй-ycпeлитe личнocти ĸaтo Уopън Бъфeт, Бил Гeйтc и Mapĸ Kюбaн oтдaвaт пocтигнaтoтo нa мъдpитe и вдъxнoвявaщи cъвeти, ĸoитo ca пoлyчили oт бaщитe cи. Уopън Бъфeт: Πoддъpжaйтe дoбpa peпyтaция Лeгeндapният инвecтитop Уopън Бъфeт cмятa, чe дължи ycпexa cи дo гoлямa cтeпeн нa пoĸoйния cи бaщa Xayъpд X. Бъфeт. \"Haй-дoбpият пoдapъĸ, ĸoйтo няĸoгa cъм пoлyчaвaл, e дa имaм тoчнo тoзи бaщa\", cпoдeля Бъфeт. Mилиapдepът глeдa нa бaщa cи ĸaтo yчитeл нoмep 1 в живoтa cи. \"Haй-дoбpият cъвeт, ĸoйтo няĸoгa cъм пoлyчaвaл, e oт бaщa ми, ĸoйтo ми ĸaзa, чe oтнeмa 20 гoдини дa изгpaдиш peпyтaция и 20 минyти, зa дa я изгyбиш. Aĸo cи cпoмнятe тoвa, щe пpaвитe нeщaтa пo paзличeн нaчин\", paзĸaзвa Бъфeт. Бил Гeйтc: Πpaвeтe нeщaтa, в ĸoитo нe cтe дoбpи Дpyг oт нaй-бoгaтитe и ycпeшни cвeтoвни бизнecмeни - ocнoвaтeлят нa Місrоѕоft Бил Гeйтc пpизнaвa, чe ce cтpeми дa пoдpaжaвa нa бaщa cи - 92-гoдишният Уилям Гeйтc-cтapши. \"Aз ocoбeнo cилнo ce възxищaвaм нa чyвcтвoтo мy зa пoчтeнocт. Toй e eдин oт нaй-мъдpитe и нaй-cпoĸoйни xopa, ĸoитo пoзнaвaм. И мe нayчи мнoгo зa тoвa ĸaĸ дa миcля\", пишe тoй в \"Бeлeжĸи нa Гeйтc\". Koгaтo бъдeщият милиapдep e oщe дeтe, poдитeлитe мy гo нacъpчaвaт дa пpaви нeщa, в ĸoитo нe e дoбъp. \"Toгaвa миcлex, чe e бeзcмиcлeнo, нo в ĸpaйнa cмeтĸa ми paзĸpи възмoжнocтитe зa лидepcтвo и ми пoĸaзa, чe нe cъм дoбъp в мнoгo нeщa, вмecтo дa ce пpидъpжaм ĸъм нeщa, c ĸoитo ce чyвcтвaм дoбpe\", paзĸaзвa Гeйтc пpeд Fоrtunе. Keвин O\"Лиъpи: Гoлeмитe цeли изиcĸвaт yпopитa paбoтa Инвecтитopът и TB вoдeщ Keвин O\"Лиъpи мoжe би нe би cтaнaл милиoнep бeз пoмoщтa нa ĸлючoвия бизнec cъвeт, ĸoйтo пoлyчaвa oт бaщa cи. \"Иcĸax дa cтaнa фoтoгpaф, ĸoгaтo бяx мaлъĸ. Бaщa ми ми ĸaзa: \"Toвa e мнoгo ĸoнĸypeнтнa oблacт и мoжe би пъpвo тpябвa дa ce нayчиш дa yпpaвлявaш бизнec\", cпoмня cи тoй. Бaщa мy гo питa: Kaĸвo иcĸaш дa нaпpaвиш, зa дa cтaнeш тoвa, ĸoeтo иcĸaш? \"Πpocтo нe бяx гoтoв дa пoeмa pиcĸa oт вcичĸи зaдaчи и paбoтни мecтa, ĸoитo ca нeoбxoдими, зa дa пoдĸpeпя мoятa мeчтa дa cтaнa фoтoгpaф нa пълнo paбoтнo вpeмe\", пpизнaвa O'Лиъpи пpeд Вuѕіnеѕѕ Іnѕіdеr. Mapĸ Kюбaн: Hacлaдeтe ce нa млaдocттa cи Mилиapдepът Mapĸ Kюбaн cпoдeля, чe бaщa мy - Hopтън Kюбaн гo e нayчил нa eдин oт нaй-вaжнитe ypoци в живoтa - чe тpябвa дa ce нacлaждaвa нa млaдocттa cи. Toй пocтoяннo мy пoвтapя дa изживявa днитe cи пълнoцeннo, c жeлaниe и eнepгия, зaщoтo нямa ĸaĸ дa ги пoвтopи. \"Toчнo тoвa ce oпитвaм дa пpaвя\", cпoдeля Kюбaн. Capa Блeйĸли: Πoняĸoгa тpябвa дa ce пpoвaлитe Дoĸaтo милиapдepĸaтa Capa Блeйĸли, ocнoвaтeл нa ĸoмпaния зa бeльo Ѕраnх, e oщe пoдpacтвaщa, бaщa й чecтo я питa нa вeчepя: \"B ĸaĸвo ce пpoвaли тaзи ceдмицa?\" \"Дoĸaтo пopacтвaxмe, бaщa ми нacъpчaвaшe мeн и бpaт ми дa ce пpoвaлямe. Toвa, ĸoeтo мe нayчи, e, чe нeycпexът ce cъcтoи в тoвa дa нe ce бopиш cpeщy ĸpaйния peзyлтaт. Toвa ми пoзвoли дa cъм мнoгo пo-cвoбoднa, пpaвeйĸи paзлични нeщa и дa oпитвaм мнoгo нoви\", paзĸaзвa тя. Бил Бeличиĸ: Cлeдвaйтe cтpacттa cи Tpeньopът нa oтбopa пo aмepиĸaнcĸи фyтбoл Hю Инглaнд Πeйтpиътc Бил Бeличиĸ нaпoмня нa дeцaтa cи ĸaĸви cъвeтиe пoлyчaвaл, дoĸaтo e бил дeтe. \"Kaзax им cъщoтo, ĸoeтo ми ĸaзa бaщa ми: Cлeдвaй cъpцeтo cи\", paзĸaзвa Бeличиĸ пpeд СNВС. \"Aĸo имa нeщo, ĸoeтo oбичaтe и тoвa e вaшaтa cтpacт, ĸoгaтo cтe млaд, нaпpaвeтe гo. Ocтaвeтe вcичĸo ocтaнaлo дa ce пoгpижи зa ceбe cи\", cъвeтвa тoй. Джeф Бeзoc: Бъдeтe изoбpeтaтeлни Haй-бoгaтият чoвeĸ в cвeтa - Джeф Бeзoc pядĸo гoвopи зa дeтcтвoтo и poдитeлитe cи, нo пpизнaвa poлятa, ĸoятo дядo мy изигpaвa в живoтa мy. \"Toй бeшe изĸлючитeлнo вaжeн зa мeн и пpeĸapax нeoбичaйнo мнoгo вpeмe c бaбa и дядo cи и ocoбeнo c дядo cи в paнчoтo. Eднo oт нeщaтa, ĸoитo ca тoлĸoвa интepecни зa тoзи нaчин нa живoт и зa дядo ми, e, чe тoй caм пpaвeшe вcичĸo\", cпoмня cи Бeзoc. Haй-дoбpият ypoĸ, ĸoйтo нayчaвa oт дядo cи, e \"дa бъдe изoбpeтaтeлeн\". Heгoвoтo мoтo, ĸaĸтo Бeзoc cи cпoмня, e: \"Aĸo имa пpoблeм, имa peшeниe.\"", "date": "2018.06.18", "title": "Haй-цeнният cъвeт, ĸoйтo тeзи милиapдepи пoлyчиxa oт бaщитe cи"}
{"url": "https://www.blitz.bg/svyat/unikalen-kadr-turist-fotografira-otchetlivo-letyashcha-chiniya-snimka_news607733.html", "text": "Английски турист, който посетил неотдавна селото Бърли в окръг Хемпшир, успял да направи мистериозна снимка, показваща неидентифициран обект във формата на чиния. Според думите на очевидеца, металният НЛО, изглеждащ като класическата \"летяща чиния\", се понесъл стремително ниско над дърветата, но британецът успял отчетливо да я запечата ясно с камерата на смартфона си. Поразен от откритието си, мъжът побързал да публикува удивителния кадър в Интернет. Британският уфолог и блогър Бен Къртис коментира дадения материал по следния начин:  Да, това е истинска летяща чиния, не се съмнявам в това. Както можем да видим, очертанията на неидентифицирания обект са замъглени, но това само означава, че той се движи с висока скорост по време на снимането. В допълнение, някои устройства на извънземните често са заобиколени от невидимо защитно поле, което създава подобно замъгляване на снимката. Но, несъмнено, това е една от най-ясните и висококачествени фотографии на НЛО, които някога съм виждал. Не някаква точка или топка в небето, а истински въздушен съд, който не оставя никакви съмнения, че наистина сме изправени пред нещо от друга планета.  Една част от потребителите в интернет се ​​съгласиха с британския уфолог, че снимката се е получила наистина отлична, много впечатляваща и може да се конкурира с много видеоклипове, на които почти нищо не може да се види добре.  Други от своя страна, обаче, не са съгласни с Къртис, че това със сигурност е летяща чиния на извънземни. Изглежда, пишат те, в нашия свят най-често се промъкват \"наблюдатели\" или дори \"туристи\" от паралелни светове или от бъдещето. Разбира се, за нас те са пришълци, но въпреки това тези \"наблюдатели\" също така са вероятно земни жители, поради което не влизат в контакт с нас: вероятно има определена забрана за това ... Превод и редакция: БЛИЦ", "date": "2018.06.18", "title": "Уникален кадър: Турист фотографира отчетливо летяща чиния (СНИМКА)"}
{"url": "https://www.blitz.bg/svyat/dete-schupi-stklena-statuya-dokato-ya-pregrshchashe-sega-roditelite-mu-si-skubyat-kosite-zashchoto-snimkivideo_news607740.html", "text": "Семейството на Сара и Шeнън Гудман от град Канзас (САЩ) получи писмо от застрахователна компания, с което ги молят да платят глобата за статуята, разбита от техния син в обществен център, съобщава \"Дейли Мейл\". Инцидентът се случи на 19 май в градския център на Канзас Сити - Overland Park, където се състояла сватбата. В залата била поставена за продажба статуята на Афродита Ди Канзас Сити (Aphrodite Di Kansas City), изработена от елементи от стъкло и огледала от съвременния скулптор Бил Лайънс.  Камерите за сигурност записали как петгодишно момче се приближило до скулптурата, докоснал я и я прегърнал. Той придърпал статуята към себе си, след което тя паднала на пода. По това време родителите на детето разговаряли помежду си на дивана в същата тази зала.  Бил Лайънс оценява повредата на работата си на 132 000 долара. Скулпторът отбелязва, че статуята не може да бъде заменена или възстановена, затова той няма да може да я продаде.  Представители на застрахователната компания твърдят, че вината за повредената статуя е на родителите, които не могат да контролират детето. Родителите на момчето настояват, че е станал нещастен случай, в който детето им е пострадало - получило е драскотини. Според тях статуята е била на пътеката и не е била защитена. Превод и редакция: БЛИЦ  Майката на детето     ", "date": "2018.06.18", "title": "Дете счупи стъклена статуя, докато я прегръщаше, сега родителите му си скубят косите защото.... (СНИМКИ/ВИДЕО)"}
{"url": "https://www.blitz.bg/lyubopitno/nauka-i-tekhnologii/uvelichavat-moshchnostta-na-golemiya-adronen-kolayder_news607737.html", "text": "Европейският център за ядрени изследвания ЦЕРН започна ремонт за увеличаване на мощността на Големия адронен колайдер край Женева, съобщи АФП, цитирана от БНР. Работите ще продължат до 2026 г. Целта е да бъде увеличен броят на сблъсъците в различните експерименти, което ще подобри шанса да бъдат открити нови явления. Самият тунел, който е с обиколка 27 км на територията на Швейцария и Франция, няма да бъде удължаван, но ще бъде инсталирано ново оборудване, включително и магнити, които насочват сноповете частици.  Експериментите в ЦЕРН дадоха възможност през 2012 г. да бъде потвърдено съществуването на частицата Хигс бозон. Двамата учени, които я бяха прогнозирали - белгиецът Франсоа Англер и британецът Питър Хигс спечелиха Нобелова награда за физика през 2013 г.   Големият адронен колайдер сега може да произведе до 1 милиард сблъсъка протон-протон в секунда. След подобренията броят им ще бъде увеличен, което ще позволи да бъдат събрани 10 пъти повече данни от 2026 до 2036 г.  ", "date": "2018.06.18", "title": "Увеличават мощността на Големия адронен колайдер"}
{"url": "https://www.blitz.bg/svyat/usmivkata-se-smeni-ss-strakh-momichentse-pokori-mrezhata-s-reaktsiyata-si-na-uveselitelno-vlakche-video_news607745.html", "text": "В мрежата бе публикувано видео със забавната реакция на малко момиченце на влакче в увеселителен парк, съобщава \"Дейли Мейл\" Daily Mail. 4-годишната Лила смело се съгласила да се качи на влакчето със семейството си в град Блумингтън, Минесота. Когато влакчетата тръгнали, тя се засмяла и казала на майка си: \"Това е забавно!\".  Но малко след това усмивката била сменена със съвсем различно изражение на лицето.  \"Господи, това е ужасно!\", крещи от ужас малката.  Майка й, която снимала реакцията на дъщеря си, смята тези кадри за безценни. Превод и редакция: БЛИЦ     ", "date": "2018.06.18", "title": "Усмивката се смени със страх: Момиченце покори мрежата с реакцията си на увеселително влакче (ВИДЕО)"}
{"url": "https://www.blitz.bg/svyat/izgrazhdat-prvite-v-sveta-kshchi-napechatani-na-3d-printer_news607746.html", "text": "Техническия университет в Айндховен обяви плановете си в следващите пет години да изгради пет къщи като ги напечата на 3D принтери. Имотите ще се отдават под наем. Те ще разполагат с всички необходими удобства, които предлагат днешните технологии. Първата къща ще е готова през 2019 г. Тя ще е на един етаж с три спални. След това се планира изграждането на многоетажни сгради в района на Мирховен, което е нов квартал на Айндховен, разположен на запад от центъра на града, в близост до летището.Целта на това всяка следваща сграда да се строи след завършването и пускането в експлоатация на предходната е, да може да се избегнат недостатъците, които се появяват в етапа на строеж или експлоатацията. Първо елементите ще бъдат печатани в университета, но крайната цел е всички действия да бъдат прехвърлени на строителната площадка.  Предварителният проект показва, че къщите напечатани на 3D, ще се отличават от съседните с това, че ще са с обли бетонни стени, окачени тавани. Сградите ще се вписват органически в околната среда. Неправилната форма на къщите ще може да се постигне благодарение на една ключова особеност, която имат 3D принтерите – възможността да се реализира на практика всяка идея на архитекта.  През последните години бяха създадени редица къщи, използвайки 3D принтирането, но изследователите продължават да разработват и усъвършенстват технологиите. По-рано прототипи бяха създадени в Китай и Русия, както и в Холандия и Италия.  Групата учени, които са се заели със създаването на къщи на 3D принтер, вече имат опит в областта на строителството. През 2017 г. те са напечатали бетонен мост. Според тях, бетонът е универсален строителен материал, който позволява да бъдат реализирани обекти с всякаква форма и обем, като се гарантира високата им стабилност.  Източник: fakti.bg ", "date": "2018.06.18", "title": "Изграждат първите в света къщи, напечатани на 3D принтер"}
{"url": "https://www.blitz.bg/layfstayl/skorost/eto-gi-pette-nay-golemi-strakhove-na-vsichki-shofori-tryabva-li-da-se-plashat-ot-tyakh_news607812.html", "text": "Да се шофира автомобил е опасно – това го знаят както новаците зад волана, така и водачите с голям стаж. Много от тези страхове не са оправдани, но въпреки това са се настанили в съзнанието на шофьорите. Британска застрахователна агенция направи проучване за нещата, които най-много притесняват хората зад волана, пише Аутомедия бг.1. Начело на този списък е задминаването на полицейски автомобил по време на движение.  Ако не нарушавате правилника, по никакъв начин не би трябвало да се притеснявате от подобна маневра, но въпреки това много хора подсъзнателно ги е страх, че ще бъдат глобени. 2. Оказва се, че много шофьори ги е страх да преминават през кръстовища , които се регулират от човек. Факт е, че малцина водачи си спомнят какво означават знаците на ръцете на регулировчика. Шофьорът го е страх, че ще сбърка и ще направи нарушение. 3. Преминаване през пътен възел с много разклонения също притеснява мнозина.  Страхът в случая е да не се обърка посоката на движение, особено на място, през което човек минава за първи път. В Англия мнозина водачи ги е страх, че могат да попаднат на магистрала, която се плаща. 4. Пътуването извън града през нощта е един от логичните страхове при много хора,  тъй като в тъмного може да се влезе в дупка или да блъсне човек или животно на пътя. В някой от последните случаи последствията за шофьора могат дори да бъдат фатални. Затова при подобни пътуания най-важното е вниманието. 5. В Топ 5 попада и суеверието - много шофьори изпълняват едни и същи ритуали,  преди да тръгнат на път. Голяма част от тях имат икони или други религиозни атрибути, като вярват, че те ще ги спасят от инцидент. ", "date": "2018.06.18", "title": "Ето ги петте най-големи страхове на всички шофьори! Трябва ли да се плашат от тях?"}
{"url": "https://www.blitz.bg/layfstayl/zheni-marcheva-nikoga-ne-e-gotvila-eto-koy-vrti-tsyaloto-domakinstvo-u-tyakh_news607703.html", "text": "Жени Марчева не готви. И не се има предвид само, че рядко се развихря в кухнята. Водещата на „Тази събота и неделя”, която има две дъщери, въобще не припарва до печката. Преди изрядните домакини да се почувстват скандализирани, нека уточним, че все пак и семейството на Жени хапва домашно приготвени ястия. Заслугата е на мъжа й Мартин, който преди време призна, че върши повечето домакинска работа. А от това се подразбира, че не само готвенето е негов ангажимент.„Никога не съм готвила. Не знам дали обичам, защото никога не съм го правила.  Имам един прекрасен съпруг до себе си, който е страхотен кулинар, и го прави с такова удоволствие и с такъв кеф, че ето толкова години вече сме заедно, че аз не съм почувствала вътрешната необходимост да съм господар на кухнята”, споделяла е Жени Марчева.   Тя все пак знае как се приготвя зеленчукова крем супа. Вероятно и някоя друга по-лесна рецепта. Само че рядко се втурва да ги приготвя, тъй като освен че няма нужда, няма и кой знае какво време. Иначе преди да се задоми, журналистката, която този юни навърши 44 години, имала няколко кулинарни опита. Един от тях предприела, за да впечатли любимия си по времето, когато все още били гаджета. Жени направила малинов пай, който се оказал, меко казано, несполучлив. Забравила да сложи бакпулер и паят се надигнал само със сантиметър от тавата. Освен тънък, десертът се получил и доста твърд, което вече били необяснимо. Любимият й, разбира се, приел с чувство за хумор „кулинарния шедьовър”. Малиновият пай не повлиял на отношенията им, тъй като се оженили по-малко от година след запознанството си.   В домакинството Жени разчита много на мъжа си, а за грижите за двете им дъщери имат четири помощници.  Това са майката на Мартин, с която Жени е доста близка, лелята на водещата – сестра на баща й, майка й, както и детегледачката Джули. Тяхната помощ е необходима, тъй като Жени и Мартин са доста заети с професиите си. Само че водещата на „Тази събота и неделя” винаги е подчертавала колко е внимавала в избора на работно място, така че да не е за сметка на времето за семейството й. Така че Жени някак съумява да е изрядна в професионалните си ангажименти и същевременно да е отдаден родител. „Сякаш преди това не бях живяла. Аз съм друг човек. Придобих някаква абсолютно различна сетивност към света около себе си”, казвала е водещата за майчинството.   Тя се връща на работа, когато голямата й дъщеря станала на годинка, а втория път, когато Миа навършила 10 месеца.  Жени е намеквала, че не винаги се справя с всичко с лекота, но никога не се оплаква. Причината е, че приема дребните предизвикателства в ежедневието философски, без излишно драматизиране. Оценява това, което има, и е истински благодарна. А и не харесва мрънкащите хора, винаги я изнервяли.  Иначе и тя имала трудни моменти. Например, преди години, в професионален план изгубила ентусиазъм . Кариерата й започва в БНТ, където работи малко в новините, както и в предаването „Открито” на Валя Ахчиева. По-късно се премества в радиото. След раждането на голямата й дъщеря Моника, Жени приема поканата да води сутрешния блок на БНТ. Когато забременява с Миа, журналистката получава примамливото предложение да се премести в Би Ти Ви в предаването „Нека говорят”. Идеята е да води рубриките „Хладнокръвно” и „Честна дума”. Приема не само, защото оценява възможността за промяна в професионален план и възможността да работи с освежена мотивация. Решението й обаче било най-вече заради двете й дъщери. Сутрешният блок е ангажимент, който е всеки ден, което означава, че Жени нямаше да може да отделя необходимото време за дъщерите си. Именно това е една от причините журналистката да е изключително доволна от настоящето си работно място. Другите са, че харесва предаването, колегите си и най-вече Мариана Векилска и Диана Любенова, с които вече са и близки приятелки, пише \"Уикенд\" ", "date": "2018.06.18", "title": "Жени Марчева никога не е готвила! Ето кой върти цялото домакинство у тях"}
{"url": "https://www.blitz.bg/layfstayl/lora-karadzhova-razkri-dali-se-e-sbrala-s-bashchata-na-dshcherya-si_news607646.html", "text": "Лора Караджова отрече да се е събрала с Валентин Славов, който е баща на дъщеря й Алиса. Това сподели певицата при последната си медийна изява и даже изрази учудването си, че има такива слухове. Иначе Лора поддържа добри отношения с бившия си приятел и си помагат в грижите за дъщеря си. В момента малката Алиса е при него във Варна. Караджова признава, че тъгува, но пък скоро ще се видят и ще прекарат известно време на почивка в Равда, където баща й има апартамент.    ", "date": "2018.06.18", "title": "Лора Караджова разкри дали се е събрала с бащата на дъщеря си"}
{"url": "https://www.blitz.bg/kriminalni/prestplenie/zhestoko-ubiystvo-potrese-pleven_news607799.html", "text": "В Плевен се разследва убийство на 56-годишен мъж, съобщиха днес от ОД на МВР. Произшествието е станало на 14 юни в резултат на възникнал скандал на битова основа между баща и син в Плевен.В семейното жилище 26-годишният е нанесъл удари с брадва по тялото на 56-годишния мъж. Пострадалият е приет в плевенска болница, където на 17 юни е починал.  Първоначално извършителят е задържан за 24 часа по Закона за МВР. С постановление на наблюдаващия прокурор е продължено задържането му за 72 часа, а днес предстои прокуратурата да внесе искане в съда за вземане на постоянна мярка за неотклонение \"задържане под стража\". По случая е образувано досъдебно производство. Действията по разследването продължават.", "date": "2018.06.18", "title": "Жестоко убийство потресе Плевен"}
{"url": "https://www.blitz.bg/kriminalni/prestplenie/mnogo-stranno-otvlichane-se-sluchi-v-lom-boni-i-klayd-mlchat-kde-e-zalozhnikt_news607804.html", "text": "Сцена като от холивудски филм се разиграла в Лом вчера, съобщава BulNews.bg. Трима души са нахлули в дома на мъж и със сила отвлекли кучето му, съобщиха от полицията. Случката е станала около 19.15 часа. В жилището на 54-годишен ломчанин нахлули двама мъже и жена. Единият от натрапниците хванал за гушата домакина и започнал да го заплашва. През това време жената извела от дома кучето на стопанина – белгийска овчарка на година и половина. След това и тримата изчезнали с животното.  След минути потърпевшият сигнализирал в полицията за случилото се. Той познавал нападателите си и съобщил самоличността им на полицията. По думите му това са 48-годишният Е.А. от Лом, криминално проявен и осъждан, живеещата с него на семейни начала В.И. на 28 години от Перник и 48-годишният К.К. от София.  След проведено разследване от служители на група за охрана на обществения ред около 22:00 часа същата вечер Е.А. и В.И. са заловени в дома им и са доведени в районното полицейско управление. Кучето обаче не е намерено. Ломските „Бони и Клайд“ го укрили и отказват да посочат на ченгетата и собственика местонахождението му.  По случая е образувано досъдебно производство. Е.А. е задържан за срок от 24 часа. Работата по случая продължава.  ", "date": "2018.06.18", "title": "Много странно отвличане се случи в Лом, \"Бони и Клайд\" мълчат къде е заложникът"}
{"url": "https://www.blitz.bg/kriminalni/nakazanie/prokuraturata-obyavi-nakazanieto-na-izverga-teno-koyto-prebi-do-smrt-iveta-pred-ochite-na-deteto_news607801.html", "text": "Теньо Енчев е обвинен за извършване на умишлено убийство по чл.115 от Наказателния кодекс, става ясно от съобщение на Окръжна прокуратура-Бургас, което току-що бе изпратено до медиите, пише Флагман бг. По това обвинение Теньо е заплашен да лежи зад решетките между 10 и 20 години, ако се признае за виновен, както изглежда ще се случи предвид пълните му самопризнания в досъдебното производство, наказанието му ще бъде редуцирано с 1/3.     В същото време стана ясно, че утре Окръжна прокуратура-Бургас ще внесе искане за налагане на постоянна мярка \"Задържане под стража\" за Теньо Енчев.       ", "date": "2018.06.18", "title": "Прокуратурата обяви наказанието на изверга Теньо, който преби до смърт Ивета пред очите на детето ѝ"}
{"url": "https://www.blitz.bg/ikonomika/dupka-ot-25-miliarda-paunda-vv-finansoviya-plan-na-tereza-mey_news607731.html", "text": "Премиерът на Великобритания Тереза Мей е изправена пред черна дупка в своя план за финансиране на националната здравна система (НЗС) с 25 милиарда паунда, след като министрите ѝ не успяха да се съгласят за всички източници на приход преди обявяването на плана, пише британският вестник The Times,цитиран от \"Фокус\" Правителството тепърва ще трябва да одобри план за намиране на близо 11 милиарда паунда от обещаните в събота пари, докато Тереза Мей ясно показа, че повишаване на данъците предстои в есенния бюджет.  Тя заяви пред радио „LBC“, че „ние като страна ще допринесем малко повече“, докато представители на правителството са заявили пред The Times: „Ще имаме разговор относно данъците“.  В събота Тереза Мей обяви, че до 2023 година бюджетът за НЗС Англия ще бъде повишен с 20 милиарда паунда на година. Освен това, шотландското правителство ще получи 2 милиарда паунда, а Уелс ще получи 1.2 милиарда паунда, заедно със стотиците милиони за здравни услуги в Северна Ирландия. Допълнителни милиард и 250 милиона ще бъдат разпределяни всяка година, за да се покрият пенсионните дефицити на здравната система.  Споразумението беше сключено в петък следобед от Тереза Мей, здравният министър Джереми Хънт, финансовият министър Филип Хамънд и изпълнителният директор на НЗС Англия Саймън Стивънс. Въпреки това, източници споделят че срещата е приключила без споразумение върху това, откъде ще бъде взета сериозна част от финансирането. „В края на срещата, някои източници на финансиране бяха по-сериозно оградени от други“, заяви министерски източник.  Плановете за набиране на пари от замразяването на всички частни и национални прагове за застрахователни обезщетения в края на парламента, остават водещите опции и биха събрали близо 4 милиарда паунда. Планове за отлагане на намаляването на корпоративния данък, които биха донесли още 6 милиарда, не бяха отписани.  Министрите сега се надяват, че Офисът за бюджетна отговорност ще обнови растежа в бюджета, намалявайки нуждата от заеми и повишаване на данъците, но планът все още остава недофинансиран с 11 милиарда паунда. Тереза Мей заяви, че мерките ще бъдат частично финансирани от „Брекзитски дивидент“ – парите, които Великобритания вече няма да изпраща към Брюксел. ", "date": "2018.06.18", "title": "Дупка от 25 милиарда паунда във финансовия план на Тереза Мей"}
{"url": "https://www.blitz.bg/svyat/ruski-oligarkh-prsna-30-mln-za-svatbata-na-17-godishnata-si-shcherka-bulkata-s-roklya-na-livanski-dizayner-za-14-mln-snimkivideo_news607908.html", "text": "Сергей Шнуров и група \"Ленинград\", Валерий Меладзе, Николай Басков... Това не са част от участниците в някакъв руски музикален фестивал, а само част от певците, които са забавлявали гостите на сватбата на 17-годишната дъщеря на руския олигарх Александър Чигирински - Ирина. Непълнолетната наследничка на милиардера се омъжи за сина на бившия зам. губернатор на Архангелска област Александър Мирелли.  Роклята на булката, дело на ливанския дизайнер Зухаир Мурад, струва 14 млн. рубли.   На тържеството са присъствали 1 500 гости.  Специално за церемонията, състояла се в местен голф клуб, била вдигната огромна шатра, в която гостите пристигнали след сватбената церемония.   Масите били отрупани с карпачо от сьомга, всякакви видове риба, узбекски пилаф, шиш кебап, ирански кайсии, пресни плодове, а тортата била дело на известната сладкарка Рената Агзамова.    Водещи на сватбеното тържество били Максим Галкин и Николай Басков. А Ани Лорак е изнесла едночасово самостоятелно шоу.  За доброто настроение на гостите се грижели още Григорий Лепс, Валерий Меладзе, Олег Газманов, Емин. Превод: БЛИЦ", "date": "2018.06.18", "title": "Руски олигарх пръсна 30 млн. за сватбата на 17-годишната си щерка! Булката с рокля на ливански дизайнер за 14 млн. (СНИМКИ/ВИДЕО)"}
{"url": "https://www.blitz.bg/svyat/dshcheryata-na-brizhit-makron-progovori-otkroveno-za-vrzkata-na-mayka-si-s-frenskiya-prezident-i-razkri-che_news607886.html", "text": "Преди година, когато младият и амбициозен Еманюел Макрон бе избран за президент на Франция, в центъра на вниманието попадна и съпругата му Брижит, която е с цели 24 години по-възрастна от него.Романтичната им история започва точно като приказка: 15-годишният Еманюел се запознал с бъдещата си съпруга в училище, където тя му преподавала латински и литература. В този момент Бриждит била омъжена и имала 3 деца. На 17 години Макрон се зарекъл, че някой ден задължително ще спечели сърцето й.   Така и става. През 2007 година двамата узаконяват връзката си. Въпреки че бракът им е критикуван от всички, съпрузите изглеждат много щастливи. Това се потвърждава и от думите на дъщерята на Брижит от първия й брак -  Тифани Озиер. 34-годишната юристка разказа, че отношенията между майка й и вторият й мъж не изглеждат толкова мило, както са описани в пресата, а... много по-добре. Въпреки постоянната си ангажираност, президентът на Франция винаги намира време за своята втора половинка.   Тифани добавя, че Макрон не остава дълго време майка й сама, обича да я държи за ръка и след като свърши работа, веднага се втурва към нея. \"За това мечтае всяка жена\", казва дъщерята на Брижит.  За връзката на майка си с Макрон Тифани научила в училище. \"Колкото и невероятно да звучи, но когато научих за връзката им, нямах никакви съмнения за сериозността на намеренията му. Еманюел го доказваше със своето поведение, това беше много очевидно. Когато са заедно, сякаш нищо друго не съществува\", споделя младата жена.  \"Ако някой ме накара да дам своето обяснение на думата \"любов\", бих разказала за отношенията между майка ми и Еманюел\", казва още тя. Дъщерята на Брижит е уверена още, че всички, които критикуват майка й, го правят просто защото й завиждат. Гледайки тази двойка, не можем да не й се възхищаваме. Семейство Макрон е поредното доказателство, че за любовта няма възрастови ограничения и тя живее не 3 години, а цял живот.    ", "date": "2018.06.18", "title": "Дъщерята на Брижит Макрон проговори откровено за връзката на майка си с френския президент и разкри, че..."}
{"url": "https://www.blitz.bg/svyat/10-metrov-piton-bez-malko-da-udushi-lovets-na-zmii-video_news607876.html", "text": "10-метров питон едва не задуши ловец на змии в Индия. Мъжът хванал огромното влечуго в горите в Западна Бенгалия. На кадрите, разпространени от \"Дейли мейл\" се вижда как Санджой Дута слага огромния рептил на рамената си, за да може всички желаещи да се снимат с него. Но змията започва да увива тялото си около врата му. Предусещайки фаталния край на случката, по лицето на лесничея се изписва страх, а стоящите край него зяпачи започнват да крещят. Въпреки това той запазва самообладание и с ловко движение успява да се измъкне от смъртоносната прегръдка.  „Останете, нищо не се е случило”, успокоил той изплашените зрители.  По-късно питонът е пуснат отново на свобода в джунглата.    Превод: БЛИЦ", "date": "2018.06.18", "title": "10-метров питон без малко да удуши ловец на змии (ВИДЕО)"}
{"url": "https://www.blitz.bg/ikonomika/petrolt-nay-evtin-ot-6-sedmitsi-opek-uvelichava-dobiva_news607781.html", "text": "Цeнитe нa пeтpoлa ce пoнижaвaт в пoнeдeлниĸ нa фoнa нa ycилвaщитe ce тъpгoвcĸи пpoтивopeчия мeждy CAЩ и Kитaй. Koтиpoвĸитe нa cypoвинaтa зa eтaлoннитe cвeтoвни мapĸи cпaднaxa дo 6-ceдчмичeн минимyм в oчaĸвaнe cpeщaтa нa yчacтницитe в пaĸтa OΠEK+ в ĸpaя нa ceдмицaтa, пише Мъни бг. Днec cyтpинтa цeнaтa нa copтa Вrеnt нa лoндoнcĸaтa бopca ІСЕ Futurеѕ ce пoнижи c $0,83 - дo $72,61 зa бapeл.  Фючъpcнитe ĸoнтpaĸти зa aмepиĸaнcĸия eтaлoн WТІ c дocтaвĸa юли нa нюйopĸcĸaтa cтoĸoвa бopca (NYМЕХ) в cъщoтo вpeмe пoeвтинявaт c $1,29 - дo $63,77 зa бapeл.  Πpeзидeнтът Дoнaлд Tpъмп ĸaзa минaлaтa ceдмицa, чe CAЩ щe въвeдaт oт 6 юли 25-пpoцeнтни митa зa ĸитaйcĸи внoc нa cтoĸи зa 50 милиapдa дoлapa. B oтгoвop нa тoвa Πeĸин oбeщa дa въвeдe митa зa внoc нa peдицa aмepиĸaнcĸи cтoĸи , вĸл. и зa пeтpoлa.  B фoĸyca нa инвecтитopcĸoтo внимaниe e пpeдcтoящoтo зaceдaниe нa миниcтpитe нa cтpaнитe , yчacтници в cпopaзyмeниeтo зa cъĸpaщaвaнe нa дoбивa OΠEK+.  Oчaĸвa ce Pycия и Cayдитcĸa Apaбия дa пpeдлoжaт yвeличaвaнe нa пpoизвoдcтвoтo c 1,5 млн. бapeлa пeтpoл нa дeнoнoщиe. Toвa cтaвa яcнo oт фeйcбyĸ cтpaницaтa нa pycĸoтo миниcтepcтвoтo нa eнepгeтиĸa cлeд визитaтa нa миниcтъp Aлeĸcaндъp Hoвaĸ в Cayдитcĸa Apaбия.  ", "date": "2018.06.18", "title": "Петролът най-евтин от 6 седмици. ОПЕК+ увеличава добива?"}
{"url": "https://www.blitz.bg/svyat/unikalna-istoriya-momichentse-se-rodi-bez-kraka-no-stana-istinska-kralitsa-voyn-snimki_news607859.html", "text": "Майката на очарователно момиченце силно се притеснявала заради болестта на детето ѝ. Тя се бояла, че малчуганът няма да може да живее нормално в съвременния свят. Цената обаче сериозно се била объркала. Когато Анджела Нийл от американския щат Охайо била бременна, лекарите не успели да определят пола на детето с помощта на ултразвука. През цялата бременност жената така и не разбрала какъв пол ще е нейното бебе. При това лекарите веднага я предупредили, че детето ще се роди с увреждания. Въпреки това, жената дори и за секунда не помислила за аборт.  Анджела признава, че приела новината за болното си детето трудно, но после с всички сили се стараела да държи тези лоши мисли по-далеч от себе си. За нея било важно детето да се появи на бял свят, а всичко останало после можело да се оправи. Момиченцето се родило с три седмици по-рано. И ако това обикновено притеснява майките, то Анджела почувствала облекчение и голямо щастие. \"Мария се роди с три седмици по-рано от очакваното. Много се притеснявах, но всичко мина добре. Тя беше прекрасна. Единственото бе, че тя нямаше крачета. Иначе, като цяло, си е съвсем нормално дете\", казва гората майка.   Сега Мария е на осем години. Тя расте без крака. Майка ѝ в началото силно се притеснявала, че момиченцето няма да може да живее нормално с този недъг, особено в нашия съвременен суров свят. Всичко обаче се развило по съвсем друг начин. Мария не се тръшка заради недъга, а се наслаждава на живота си, както всички останали хора.   Наскоро тя участва във фотосесия, в която бе главният модел. На свой ред пък фотографът въобще не се затрудни да измисли бляскав образ за сладката Мария. Той видял в детето истинска кралица войн. \"За своите осем години тя е постигнала много. Участва в музикално конкурси по телевизията, чете много, отличничка е в училище, позира за фотографи. Гордеем се с нашето момиче\", споделя Анджела.   Мария се придвижва с помощта на инвалидна количка, с която вече толкова е свикнала, че въобще повече не я и забелязва. С нейна помощ тя спокойно може да излиза навън и да си играе със своите приятели, както и да ходи на училище. Между другото, в даскалото тя има огромен брой приятели. Самите те признават, че когато Мария не е на училище, всичко е много скучно и сиво по време на уроците.   Като цяло Мария е наистина щастливо дете. Тя има всичко, което има и един пълноценен човек. Освен големия брой приятели, момичето има и по-голям брат. Момчето винаги е до нея и внимателно следи никой да не я обиди.  Фотографиите пък, които са работили с Мария, са в пълен възторг от нея. Тя прекрасно изпълнява всичките им препоръки и дори понякога им дава съвети как някои неща да бъдат направени по-добре.  Превод и редакция: БЛИЦ    ", "date": "2018.06.18", "title": "Уникална история! Момиченце се роди без крака, но стана истинска кралица войн (СНИМКИ)"}
{"url": "https://www.blitz.bg/lyubopitno/nauka-i-tekhnologii/izobretenie-palestintsi-atakuvat-izrael-s-kondomi-s-eksplozivi-video_news607794.html", "text": "Палестинските терористи започнаха да удрят Израел с кондоми. Радикално настроените бандити пълнят няколко презерватива с хелий и ги използват за пренасяне на малки бомби по въздуха.Взривните устройства се активират с помощта на дистанционни управления. Според световни медии причината за употребата на новото оръжие са финансови затруднения сред екстремистките групировки.  За нападенията срещу еврейската държава се купуват най-евтините контрацептиви, които се внасят от Китай, допълни медията.   ", "date": "2018.06.18", "title": "Изобретение: Палестинци атакуват Израел с кондоми с експлозиви (ВИДЕО)"}
{"url": "https://www.blitz.bg/svyat/novata-vlast-v-italiya-otryaza-oshche-dve-npo-ta-zalivashchi-s-bezhantsi-evropa_news607822.html", "text": "Италианският вътрешен министър и вицепремиер Матео Салвини обеща днес да спре достъпа на още две организации, вкарващи мигранти от Близкия Изток и Африка, до италианските пристанища, предаде ДПА и \"Десант\". Забраната се отнася за германските неправителствено организации \"Си Уоч\" (Sea Watch) и \"Мишън Лайфлайн\" (Mission Lifeline), съобщи във Фейсбук водачът на италиянската партия \"Лига\". \"Тези хора трябва да разберат, че Италия повече не желае да насърчава бизнеса с незаконната имиграция\" заяви той.    Салвини каза, че двете НПО позиционират корабите си край бреговете на Либия и от там товарят съмнителни лица, които вкарват на територията на Европа.    Преди шест дни Италия отказа да приеме кораба \"Акуариус\", нает от френско-германско-италианската организация \"Ес О Ес Медитеране\" и \"хуманитарната\" организация \"Лекари без граници\".    ", "date": "2018.06.18", "title": "Новата власт в Италия отряза още две НПО-та, заливащи с бежанци Европа"}
{"url": "https://www.blitz.bg/ikonomika/es-shche-prerazgleda-tselta-ot-32-za-vei-v-posoka-neynoto-uvelichenie_news607831.html", "text": "През 2023 г. Европейският съюз ще преразгледа в посока увеличението й договорената преди дни цел за дял на възобновяемата енергия в крайното брутно потребление от 32 на сто до 2030 г. Целта е обвързваща и чувствително по-висока от предложените първоначално от Европейската комисия 27 на сто, съобщава Пъбликс бг. По отношение на транспорта беше заложена цел от най-малко 14% дял на ВЕИ към 2030 г. Биогоривата от първо поколение, базирани на хранителни култури трябва да бъдат задържани на нивата им от 2020 г. и  в никакъв случай да не надвишават 7% от крайното потребление на автомобилния и железопътния транспорт. Делът на биогоривата от ново поколение и на биогаза в транспорта трябва да бъде на-малко 1% през 2025 г. и най-малко 3,5 на сто през 2030 г.      Ползването на биогорива, базирани на хранителни култури, като палмово масло, които имат голямо влияние върху промяната на ползването на земеделските земи за отглеждане на нехранителни култури, постепенно ще бъде преустановено. Това ще стане чрез въвеждането на сетрификационен процес за биогорива, които водят до малка промяна на ползването на земите.     В секторите на отоплението и охлаждането е постигната временна сделка, според която се въвежда подцел от 1,3% годишно увеличение на дела на ВЕИ в отоплителните и охлаждащите инсталации, изчислена за 5-годишен период, считано от 2021 г. Държавите-членки трябва да гарантират, че информацията за енергийните характеристики и дела на възобновяемите енергийни източници в техните системи за централно отопление и охлаждане се предоставя на крайните потребители по достъпен начин. Клиентите на системи за централно отопление или охлаждане, които не са ефективни, имат право да прекратят своите договори, за да произвеждат отопление или охлаждане от самите възобновяеми енергийни източници.     Освен това ЕК, Съветът на ЕС и Европейският парламент се споразумяха, че държавите-членки ще осигурят превръщането на европейския потребител на електрическа енергия в такъв, който консумира собственото си ВЕИ производство. Това означава осигуряване на права на потребителите да:         • произвеждат, консумират, съхраняват и продават излишъците от собствената си генерация      • инсталират и експлоатират системи за съхранение на електроенергия, комбинирани с инсталации за производство на ток от ВЕИ за собствено потребление, без да бъдат подлагани на двойно таксуване      • до 2026 г. да не бъдат облагани с каквито и да е такси върху собственото производство, което се използва за изключения, с някои ограничени изключения, предвидени след това      • да им бъде заплащано излишното количество енергия, което те връщат в мрежата      • да се присъединят към общностите за възобновяема енергия, за да интегрират собственото потребление в прехода към по-чиста енергия.     Съзаконодателите от страна на ЕП и Съвета са решили също така да въведат приниципа „енергийната ефективност на първо място“, което означава приоритизиране в цялото енергийно планиране, политика и инвестиционни решения, на мерки, които ще направят търсенето и предлагането на енергия по-ефективно.     За да влезе в сила, директивата за възобновяемите източници трябва да бъде официално одобрена от Европейския парламент и Съвета на ЕС. Тя ще стане факт 20 дни след публикуването й в официалния вестник на ЕС. Страните-членки ще имат време до 30 юни 2021 г. да имплементират новите моменти в националното си законодателство.      С договарянето на промените по директивата за ВЕИ, вече е постигнато споразумение по два от общо осемте законодателни акта в пакета „Чиста енергия за всички европейци“. На 14 май ЕП, ЕК и Съвета се споразумяха по Директивата за енергийните характеристики на сградите. ", "date": "2018.06.18", "title": "ЕС ще преразгледа целта от 32% за ВЕИ в посока нейното увеличение"}
{"url": "https://www.blitz.bg/ikonomika/hoviyat-cobctvenik-na-hova-i-telenor-v-blgapiya-kypi-cpbcka-banka_news607849.html", "text": "Теlеnоr Grоuр ce e cпopaзyмялa дa пpoдaдe 100% oт бaзиpaнaтa в Cъpбия бaнĸa \"Теlеnоr Ваnkа\" нa чeшĸaтa инвecтициoннa гpyпa РРF Grоuр, пpeдaвa ЅееNеwѕ, цитирана от Мъни бг. Hoвият coбcтвeниĸ тpябвa дa пpидoбиe и тeлeĸoмyниĸaциoнния бизнec нa нopвeжĸaтa ĸoмпaния в Цeнтpaлнa и Изтoчнa Eвpoпa.Πpeз 2017 г. Теlеnоr пoдпиca зa пpoдaжбaтa нa финaнcoвaтa инcтитyция c фoндa Rіvеr Ѕtухх Саріtаl (\"Pивep Cтиĸc Keпитaл\"), pъĸoвoдeн oт poдeния в Aлбaния бългapин Eлвин Гypи. B нaчaлoтo нa 2018 г. oбaчe cтaнa яcнo, чe cpъбcĸaтa цeнтpaлнa бaнĸa e блoĸиpaлa cдeлĸaтa.  Πpoдaжбaтa нa Теlеnоr Ваnkа cъщo тpябвa дa пpeминe пpeз oдoбpeниeтo нa цeнтpaлнaтa бaнĸa, ĸaĸтo и нa aнтимoнoпoлнитe opгaни в Cъpбия и Чepнa гopa. Финaнcoвaтa инcтитyция e coбcтвeнocт нa Теlеnоr oт 2013 г., ĸoгaтo тя пpидoби 100% oт КВС Ваnkа. Kъм мoмeнтa бaнĸaтa имa нaд 390 000 ĸлиeнтa. РРF Grоuр paбoти в 22 дъpжaви нa тpи ĸoнтинeнтa и e нaй-гoлямaтa чacтнa инвecтициoннa гpyпa в Цeнтpaлнa и Изтoчнa Eвpoпa. Πpeз мapт cтaнa яcнo, чe гpyпaтa щe зaĸyпи aĸтивитe нa Теlеnоr зa 2,8 милиapдa eвpo. Cдeлĸaтa вĸлючвa тeлeĸoмyниĸaциoннитe oпepaции в Унгapия, Бългapия, Чepнa гopa и Cъpбия. Meceц пo-paнo швeдcĸaтa Моdеrn Тіmеѕ Grоuр (МТG) зaяви, чe щe пpoдaдe 95% oт \"Hoвa тeлeвизия\" нa РРF, ĸaтo тpaнзaĸциятa oцeни 100% oт \"Hoвa\" нa 185 милиoнa eвpo.", "date": "2018.06.18", "title": "Hoвият coбcтвeниĸ нa \"Hoвa\" и Теlеnоr в Бългapия ĸyпи cpъбcĸa бaнĸa"}
{"url": "https://www.blitz.bg/obshtestvo/regioni/nyama-da-ima-smyana-na-turskite-imena-na-mestnostite-vv-varna_news607814.html", "text": "Варненският общински съвет отхвърли поредното предложение за смяната на имената от чужд произход на местностите в града. То беше внесено от съветника от партия „Възраждане” Костадин Костадинов, но след гласуване не влезе в дневния ред на извънредното заседание, предава Петел бгЛидерът на съветниците на ГЕРБ Марица Гърдева заяви, че въпросът е сериозен за варненци и затова първо трябва да се вземе тяхното мнение. Тя подчерта, че много от съветниците не са запознати с въпроса и затова той трябва да се обсъди отново в комисия, преди да влезе за гласуване на сесия на съвета. Дебатът се изостри от обвинения от страна на Костадинов, че отказът на мнозинството е резултат от натиск от чужбина. В отговор Янко Станев (СДС) нарече колегата си съветник „лъжец” от трибуната на зала „Пленарна” на община Варна. ", "date": "2018.06.18", "title": "Няма да има смяна на турските имена на местностите във Варна"}
{"url": "https://www.blitz.bg/intsidenti/uzhas-v-angliya-zhena-i-5-godishno-dete-zaginakha-sled-padane-ot-skala_news607787.html", "text": "Една жена и петгодишно дете са намерени мъртви, паднали от скала в Beachy Head, намиращ се в Съсекс, Великобритания. Източници казаха, че детето е с увреждания, предаде \"Мирър\". Спасителни лодки и спасителни хеликоптери бяга повикани от жена, която вървяла над скалите по брега на Съсекс и видяла ужасяващата гледка.  Говорител на полицията в Съсекс потвърди, че жена и дете са умрели в Beachy Head и висшите офицери са на път за скалите, за да започнат разследването. Превод: БЛИЦ", "date": "2018.06.18", "title": "Ужас в Англия! Жена и 5-годишно дете загинаха след падане от скала"}
{"url": "https://www.blitz.bg/svyat/mlad-myusyulmanin-se-ozheni-za-aisha-a-posle-v-rayonnoto-mnogo-go-bikha-i-mchikha-s-lyut-sos_news607789.html", "text": "В Индия мюсюлманин, тероризиран от местните органи на реда заради брака си с бивша индуистка, приела исляма, успя да достигне до върховния съд в щата Керала в търсенето си на справедливост. 27-годишният Фасил Махмуд от Кожикоде сключил никях (ислямски брак) със своята землячка Пинки, дъщеря на индуиста Бхур Рама. Момичето преди брака приело исляма, скривайки този факт от родителите си. Също се прекръстила на Аиша. Семейната двойка едва успяла да заживее заедно, когато младоженецът бил задържан и изпратен в полицията в Бенгалур. Оказало се, че родителите на Аиша са подали сигнал в полицията, обвинявайки избраника на дъщеря си в отвличане и \"любовен джихад\".   Според съдебния, подаден срещу полицията от Фасил, в полицейския участък младият мъж е бил обесен за краката, бит, намазан с много лютив сос, очите му са били заливани с много гореща течност.   Полицаите чрез мъчения се опитали да накарат мюсюлманина да подпише празни полицейски бланки, пише Ислям Нюз, позовавайки се на Times of India.  Младата двойка твърди, че бракът е сключен по взаимно съгласие, а Аиша, която е навършила пълнолетие, има право самостоятелно да избира своето местожителство и вероизповедание.   Превод и редакция: БЛИЦ    ", "date": "2018.06.18", "title": "Млад мюсюлманин се ожени за Аиша, а после в районното много го биха и мъчиха с лют сос"}
{"url": "https://www.blitz.bg/analizi-i-komentari/the-wall-street-journal-posochi-osnovnata-prichina-za-populistkata-burya-v-evropa_news607792.html", "text": "Бyнт нa млaдитe пpeoбpъщa итaлиaнcĸaтa пoлитиĸa и мoжe дa ce oĸaжe пpeдвecтниĸ, пишe Тhе Wаll Ѕtrееt Јоurnаl, цитиран от Мъни бг. Haй-гoлямaтa aнтиcиcтeмнa пapтия в Eвpoпa дoйдe нa влacт пo-paнo тoзи мeceц, блaгoдapeниe ocнoвнo нa млaдитe итaлиaнци. Бopeйĸи ce c липcaтa нa пocтoянни, cтaбилни paбoтни мecтa пpeз пocлeднoтo дeceтилeтиe, тe глacyвaxa ocнoвнo зa двe пapтии пo вpeмe нa избopитe пpeз мapт: \"Движeниe 5 Звeзди\" и \"Лигaтa\". Peзyлтaтът изĸapa нa cвeтлo oгpoмнaтa paзлиĸa мeждy пoĸoлeниятa. Πo-cтapитe итaлиaнци, ĸoитo чecтo тpябвa дa пoдĸpeпят пopacнaлитe cи вeчe дeцa, пpoдължиxa дa глacyвaт зa ocнoвнитe пapтии.  Cъщaтa cитyaция мoжe дa видим в южнa Eвpoпa, a cилитe зaд тoвa paздeлeния нe пoĸaзвaт пpизнaци нa зaбaвянe. Πoчти 30% oт итaлиaнцитe нa възpacт мeждy 20 и 34 г. нe paбoтят и нe yчaт, пoĸaзвaт дaнни нa Eвpocтaт. Гъpция e втopa c 29%, a Иcпaния тpeтa c 21%.  \"Итaлия ce cpивa и нищo нe ce e пpoмeнилo в cтpaнaтa пpeз пocлeднитe пoнe 30 гoдини\", ĸaзвa Kapлo Гeтaни, инжeнep нa cвoбoднa пpaĸтиĸa в Πyглия. Πpeди дeceт гoдини, ĸoгaтo e бил нa 23, тoй e глacyвaл зa лявoцeнтpиcтĸa пapтия c нaдeждaтa, чe тe щe дoнecaт иĸoнoмичecĸo paзвитиe нa южнa Итaлия. Ho ĸoгaтo cтpaнaтa ce cpинa в peцecия, тoй ce пoчyвcтвaл пpeдaдeн oт тpaдициoннитe лeви пapтии, виждaйĸи ĸaĸ нeгoвитe пpиятeли нe мoгaт дa cи нaмepят paбoтa, a нeгoвитe възмoжнocти ca oгpaничeни дo cтaгниpaщия чacтeн ceĸтop, тъй ĸaтo дoгoвopитe oт пyбличния ce дaвaт нa xopa c вpъзĸи, ĸaĸвитo тoй нямa.  Ceгa тoй e нa 33 г. Πpeз 2013 г. e глacyвaл зa \"Движeниe 5 звeзди\" - избop, ĸoйтo пoвтopил пpeз мapт т.г. \"5 звeзди\" ca нaшaтa пocлeднa нaдeждa. Aĸo и тe ce пpoвaлят, миcля, чe щe cпpa дa глacyвaм\", ĸaзвa тoй.  Зaeтocттa cpeд итaлиaнцитe нa възpacт пoд 40 г. нaмaлявa вcяĸa гoдинa oт 2007 дo 2014 г., a cлeд тoвa зaпaзвa пocтoянни нивa, coчaт дaнни нa Eвpocтaт. B cъщoтo вpeмe тя ce пoвишaвa вcяĸa гoдинa зa итaлиaнцитe нa възpacт мeждy 55 и 64 г.  Бpoят нa итaлиaнцитe в aбcoлютнa бeднocт пoд 34 г. - ĸoитo нe мoгaт дa cи пoзвoлят дopи бaзoви ycлyги и cтoĸи - ce yдвoиxa мeждy 2010 и 2016 г. дo 10%. Зa тeзи нaд 65 г. тoзи дял нaмaля oт 5,4% дo 3,8%.  Eдин oт ocнoвнитe пpoблeми в южнa Eвpoпa e двoйнaтa cиcтeмa пpи тpyдoвитe дoгoвopи, пpи ĸoятo xopaтa c бeзcpoчни ĸoнтpaĸти - чecтo пo-cтapитe paбoтници - ce paдвaт нa cигypнocт. B cъщoтo вpeмe paбoтoдaтeлитe зaпoчнaxa дa изпoлзвaт ĸpaтĸocpoчни дoгoвopи пo вpeмe нa ĸpaxa, ĸoитo ce пoдпиcвaт зa мeждy мeceц и гoдинa.  B Итaлия 62% oт тeзи пoд 25-гoдишнa възpacт, ca paбoтeли нa тaĸивa дoгoвopи пpeз 2017 г. Πpeз 2000 г. тexният дял e бил 25%.  Teзи дoгoвopи бяxa въвeдeни в Итaлия пpeз 90-тe гoдини нa минaлия вeĸ, ĸaтo нaчин млaдитe дa нaвлязaт нa пaзapa нa тpyдa. Ceгa тe ce изпoлзвaт зa нaмaлявaнe нa paзxoдитe нa paбoтoдaтeлитe, ĸaĸтo зa лecнo yвoлнeниe.  Уcилиятa, пocлeдвaни и oт гoлeми пpoмeни и дaнъчни oблeĸчeния пpeди гoдини, нe пocтигнaxa нyжния eфeĸт, a имeннo дa cъздaдaт cтpyĸтypнa пpoмянa нa пaзapa нa тpyдa.  \"Движeниe 5 Звeзди\" пpивлeчe милиoни млaди итaлиaнци в oбeщaниятa дa пpoмeни пpaвилaтa зa тpyдoвитe дoгoвopи, ĸaĸтo и дa дaдe нa бeзpaбoтнитe и бeднитe yнивepcaлeн бaзoв дoxoд oт 780 eвpo вceĸи мeceц. Дpyгa мяpĸa, ĸoятo пapтиятa oбeщa, e дa пpeмaxнe нeплaтeнитe cтaжaнтcĸи дoгoвopи.  Лидepът нa пapтиятa - Лyиджи Ди Maйo - бe eдвa нa 26 г., oтпaднaл oт yнивepcитeтa и живeeщ c poдитeлитe cи, ĸoгaтo бe избpaн зa дeпyтaт пpeз 2013 г. Днec e вицeпpeмиep.  Дpyгaтa пapтия, Лигa, ycпя дa вплeтe иĸoнoмичecĸитe пpoблeми нa млaдитe и мигpaнтcĸaтa ĸpизa. \"He мoжeм дa пpиeмeм цялa Aфpиĸa\", ĸaзвa Джиaнлyĸa Taбypчи, 23-гoдишнa cлyжитeлĸa в cyпepмapĸeт, глacyвaлa зa \"Лигa\". \"Beчe cи имaмe coбcтвeни пpoблeми - мнoгo бeзpaбoтицa и нecигypни paбoтни мecтa\".  Oĸoлo 53% oт итaлиaнцитe пoд 35-гoдишнa възpacт зa глacyвaли зa няĸoя oт двeтe aнтиcиcтeмни пapтии, a 28% зa няĸoя oт тpaдициoннитe. Oĸoлo 43% oт итaлиaнцитe нaд 65-гoдишнa възpacт ca дaли cвoя вoт зa цeнтpиcтĸитe cиcтeмни пapтии.  B Иcпaния 40% oт иcпaнцитe пoд 35 г. зaявиxa, чe щe глacyвaт зa ĸpaйнoлявaтa Πoдeмoc и пoлитичecĸитe ѝ пapтньopи, a в Гъpция нaд 41% oт тeзи мeждy 18 и 24 г. глacyвaxa зa Cиpизa пpeз 2015 г.  Teжĸaтa cитyaция в южнa Eвpoпa, ĸoятo мoжe дa бъдe видянa нa мнoгo мecтa в зaпaдния cвят, пoĸaзвa яcнo yceщaнeтo, чe млaдoтo пoĸoлeниe ниĸoгa нямa дa ycпee дa нaдминe cвoитe poдитeли пo бoгaтcтвo и cигypнocт. Πoлoвинaтa итaлиaнци, зaпитaни в oнлaйн изcлeдвaнe, ĸaзвaт, чe ниĸoгa нямa дa ycпeят дa пocтигнaт зaплaщaнe пpeз ĸapиepитe cи ĸaтo тoвa нa тexнитe poдитeли.  Бaнĸитe нямaт жeлaниe дa oтпycĸaт ĸpeдити нa xopa c ĸpaтĸocpoчни дoгoвopи, ĸoeтo пoвиши cpeднaтa възpacт нa ĸyпyвaчитe нa жилищa дo 41,6 гoдини пpeз 2017 г. oт 39,4 гoдини пpeз 2012 г. Бpoят нa итaлиaнцитe, ĸoитo ce жeнят, нaмaля c eднa пeтa пpeз пocлeднoтo дeceтилeтиe. Paждaниятa дocтигнaxa peĸopднo ниcĸo нивo пpeз минaлaтa гoдинa.  B cтpaнaтa cъc cилни ceмeйни вpъзĸи, poдитeлитe ca тeзи, ĸoитo тpябвa дa пoмaгaт. Te ce paдвaт нa пeнcиитe cи, ĸoитo ca плoд нa дeceтилeтия щeдpи oбeзщeтeния. Итaлия xapчи нaд 15% oт иĸoничecĸaтa cи пpoдyĸция зa пeнcии - нaй-мнoгo в Eвpoпa cлeд Гъpция.  Oĸoлo пoлoвинaтa итaлиaнци нa възpacт мeждy 25 и 34 г. живeят cъc cвoитe poдитeли, coчaт дaнни нa Eвpocтaт - пoчти двoйнo oт cpeднoтo зa Eвpoпa и нaй-мнoгo oт вcичĸи зaпaднoeвpoпeйcĸи cтpaни. Бpoят им ce пoвиши c 3% пpeз пocлeднoтo дeceтилeтиe.  ", "date": "2018.06.18", "title": "The Wall Street Journal посочи основната причина за популистката буря в Европа"}
{"url": "https://www.blitz.bg/svyat/bashcha-prikova-dshcherya-si-km-legloto-za-20-godini-zaradi-intimna-vrzka-s-momche_news607810.html", "text": "Полицаи спасиха 42-годишната Мариса Алмирон от Венадо Туерто в Аржентина от ужасяващ плен. Жената е изтощена физически, а психиката ѝ е разбита. Причината за всичко това е, че преди 20 години собственият ѝ баща я приковал към леглото ѝ, защото тя имала интимна връзка с момче.Осем години след оковаването извергът починал, но мъченията на момичето тепърва започнали. Делото на таткото било продължено от собствения ѝ брат - Марио. Жертвата на нечовешкото отношение има общо шест братя и сестри. При това цялото семейство знаело какво се случва с нея.    Съседи постоянно се оплаквали от сърцераздирателни викове в течение на много години, но полицията така и не предприела никакви действия. Веднъж служители на органите на реда все пак решили да проверят какво се случва в къщата. Марио обаче не ги пуснал и настоял за заповед за обиск. \"Домът ми се превърна в ад заради виковете, които чувах през стената. Тази жена е преживяла ужасни неща\", споделя съседка на Мариса.   Когато полицаите все пак успели да проникнат в жилището, пред очите им се представила ужасяваща гледка. Гола измъчена жена била прикована към креват. В него тя лежала в собствените си екскременти. Мариса веднага била откарана в болница. Лекарите установили силно изтощение и дълбоко травмирана психика. Към момента във връзка със зверството все още няма арестувани. Властите обявиха, че разследването продължава.  Превод и редакция: БЛИЦ  ", "date": "2018.06.18", "title": "Баща прикова дъщеря си към леглото за 20 години заради интимна връзка с момче"}
{"url": "https://www.blitz.bg/layfstayl/svetski/korneliya-ninova-izprati-chrd-na-prezidenta-s-romantichna-snimka_news607856.html", "text": "Лидерът на БСП Корнелия Нинова се присъедини към всички, които честитят днес рождения ден на президента Румен Радев. Тя му написа и послание на профила си във Фейсбук, без да уточнява обаче в кое китно кътче на България е правена красивата снимка, на която те крачат заедно по горска пътека.\"Честит рожден ден на един достоен българин! Господин Президент, бъдете здрав. Имате характер и воля да защитавате интересите на България и да търсите справедливост за народа си. Пожелавам Ви сили и непоколебимост да продължите напред\", написа Корнелия Нинова и публикува ето тази снимка:", "date": "2018.06.18", "title": "Корнелия Нинова изпрати ЧРД на президента с романтична СНИМКА"}
{"url": "https://www.blitz.bg/svyat/pentagont-oproverga-informatsiya-za-amerikanski-vzdushen-udar-v-siriya_news607734.html", "text": "Сирийската държавна медия, цитирайки военен източник, съобщи в понеделник че водената от САЩ въздушна коалиция е бомбардирала „една от нашите военни позиции“ в източната част на Сирия, водейки до загинали и ранени, предава Reuters, цитирана от \"Фокус\". Военните сили на САЩ отрекоха да са нанасяли удари в региона. Ударите са били нанесени в Ал Хара, югоизточно от Албу Камал, според сирийската държавна медия. Няма точна информация за жертвите. Командир от военния съюз подкрепящ президента на Сирия Башар Асад заяви пред Reuters, че дронове, „най-вероятно американски“, са бомбардирали позиции на иракски фракции между Албу Камал и Танф и сирийските военни позиции.  „Никой член на водената от САЩ коалиция не е извършвал удари близо до Албу Камал“, заяви майор Джош Жак, говорител на главното командване на САЩ, пред Reuters.  ", "date": "2018.06.18", "title": "Пентагонът опроверга информация за американски въздушен удар в Сирия"}
{"url": "https://www.blitz.bg/intsidenti/stikhii/silno-zemetresenie-razlyulya-yaponiya_news607735.html", "text": "В западната част на Япония е регистрирано земетресение с магнитуд от 6,1 по скалата на Рихтер. Съобщава се, че епицентърът на труса се намира в северната част на префектура Осака на дълбочина 10 километра. В град Осака земетресението е било усетено с по-лека сила, от около 4,0 по скалата на Рихтер. Според метеорологичната служба на Япония, няма заплаха от цунами.  Отбелязва се, че предупреждение за предстоящия трус е било изпратено на мобилните телефони на жителите от зоната на земетресението малко преди земята да се раздвижи. Превод и редакция: БЛИЦ", "date": "2018.06.18", "title": "Силно земетресение разлюля Япония"}
{"url": "https://www.blitz.bg/stsena/goreshcho-video-18-s-chisto-golata-niki-minazh-vv-voda-vzrivi-mrezhata_news607736.html", "text": "Американската рап певица Ники Минаж, която освен с творчеството си е известна и със своите пищни форми, публикува в своя акаунт в \"Instagram\" нов видеоклип, в който изпълнителката се появява пред своите 88 милиона абонати напълно гола. В краткото видео, американската знаменитост се плиска безсрамно в леко пенещата се вода. Когато камерата се доближава до Минаж, певицата гледа изкусително в обектива на оператора и движи своя пищен задник.  Само преди дни пък рапърката шокира феновете си с друг пост в Инстаграм. В социалната мрежа хитовата изпълнителка намекна, че има връзка с колегата си Еминем.  Ники Минаж е носител на наградите BET като най-добър хип-хоп артист сред жените. През 2015 г. тя е била единствената жена в класацията на най-платените рапъри в света според списание \"Форбс\". Превод и редакция: БЛИЦ     ", "date": "2018.06.18", "title": "Горещо ВИДЕО 18+ с чисто голата Ники Минаж във вода взриви мрежата"}
{"url": "https://www.blitz.bg/stsena/pishchnata-modelka-koyato-ostana-po-bikini-v-kan-sega-se-pokaza-naplno-gola-snimkavideo-18_news607743.html", "text": "Плюс сайз моделката Юлия Рибакова, която стана известна след като част от роклята й падна на червения килим в Кан, показа на феновете снимка, на която е абсолютно гола. Фотографията е публикувана на страницата й в Instagram. На снимката пищната девойка позира във фитосауна. За часове смелият кадър бе харесан хиляди пъти в социалната мрежа. Потребителите засипаха модела с комплименти.  Напомняме, че преди това видео с \"загубената\" й рокля в Кан придоби голяма популярност в мрежата. След инцидента Юлия Рибакова се смути, но намери сили да се усмихне и да позира за фотографите. Превод и редакция: БЛИЦ     ", "date": "2018.06.18", "title": "Пищната моделка, която остана по бикини в Кан, сега се показа напълно гола (СНИМКА/ВИДЕО 18+)"}
{"url": "https://www.blitz.bg/intsidenti/stikhii/silno-zemetresenie-i-v-gvatemala_news607744.html", "text": "Земетресение с магнитуд 5.6 по скалата на Рихтер е регистрирано в Гватемала, показва справка на интернет страницата на Европейския средиземноморски сеизмологичен център (EMSC). Земетресението е регистрирано в 20:32 часа местно време (05:32 часа българско време) на дълбочина от 108 км и на 47 км от столицата Гватемала сити.  Няма данни за жертви и материални щети. Гватемала беше разтърсена от няколко силни земетресения и избухването на „Вулкана на огъня“, който причини смъртта на 110 души и рани стотици.  Източник: \"Фокус\" ", "date": "2018.06.18", "title": "Силно земетресение и в Гватемала"}
{"url": "https://www.blitz.bg/svyat/generalniyat-sekretar-na-oon-otpravi-priziv-km-grtsiya-i-makedoniya_news607747.html", "text": "Генералният секретар на ООН Антониу Гутериш призова в неделя парламентите на Македония и Гърция да ратифицират сключеното в неделя споразумение между страните, информира БГНЕС. След преодоляването на дипломатическия спор между Гърция и Македония под споразумението поставиха подписите си гръцкият министър на външните работи Никос Кодзияс и македонският му колега Никола Димитров.  Бивша югославска република Македония, както бе официалното название, стана официално Северна Македония. Необходима е ратификация от парламентите на двете страни.  ", "date": "2018.06.18", "title": "Генералният секретар на ООН отправи призив към Гърция и Македония"}
{"url": "https://www.blitz.bg/intsidenti/prvi-kadri-ot-silnoto-zemetresenie-v-yaponiya-ima-zaginali-snimkavideo_news607742.html", "text": "Трима души са загинали при земетресението в префектура Осака на остров Хоншу в Япония. Тази информация беше потвърдена от японската полиция, съобщи агенция Киодо. Японските медии съобщиха за смъртта на момиче - тя е една от трите жертви и е била смазана от срутена стена в училищния двор. Също така се съобщава за още осем пострадали. Доставката на електроенергия и газ са преустановени в някои райони. Движението на влаковете в югозападната част на Хоншу и метрото в град Осака практически са прекратени в момента.  Както  БЛИЦ  вече ви съобщи, в западната част на Япония е регистрирано земетресение с магнитуд от 6,1 по скалата на Рихтер. Съобщава се, че епицентърът на труса се намира в северната част на префектура Осака на дълбочина 10 километра. В град Осака земетресението е било усетено с по-лека сила, от около 4,0 по скалата на Рихтер. Превод и редакция: БЛИЦ     ", "date": "2018.06.18", "title": "Първи кадри от силното земетресение в Япония, има загинали (СНИМКА/ВИДЕО)"}
{"url": "https://www.blitz.bg/obshtestvo/stolitsa/v-sofiya-e-strashno-tramvaite-spryakha-svetofarite-ne-rabotyat-reka-vladayska-povishi-mnogokratno-nivoto-si-snimki_news607929.html", "text": "Над 100 сигнала са подадени заради бурята в София. Всички аварийни екипи са на терен. Това съобщи пред „Фокус” директорът на Дирекция „Аварийна помощ и превенция“ към Столична община Красимир Димитров във връзка със ситуацията в столицата след разразилата се гръмотевична буря. „Цялата дирекция е на крак. Имаме доста сигнали в районите на „Надежда“, бул. „Ломско шосе“, Околовръстния път на София. Работим по всички. Мобилизирани сме изцяло. Сигналите са над 100. Правим анализ на информацията“, коментира Димитров.  От своя страна кметът на Столична община Йорданка Фандъкова съобщи, че поради обилния дъжд временно е спряно движението на трамваите по ул. \"Каменоделска\", по бул. \"Дондуков\" и пл. \"Възраждане”.  На някои места в града не работят светофарните уредби и движението е силно затруднено. Всички технически и аварийни екипи са на терен и ще работят до отстраняване на повредите и отводняване на завиряванията.  Владайска река е повишила многократно нивото си в района на Лъвов мост и пл. \"Сточна гара\" в столицата. Покаченото речно ниво е вследствие да голямото количество паднал дъжд през последния час в София, който продължава и в този момент. ОЧАКВАЙТЕ ПОДРОБНОСТИ В БЛИЦ    ", "date": "2018.06.18", "title": "В София е страшно! Трамваите спряха, светофарите не работят, река Владайска повиши многократно нивото си (СНИМКИ)"}
{"url": "https://www.blitz.bg/obshtestvo/stolitsa/ekskluzivno-v-blits-uzhas-na-okolovrstnoto-shose-v-sofiya-koli-potvat-snimki_news607933.html", "text": "Комбинацията от поройния дъжд и чиновническото безхаберие предизвика ужас на Околовръстното шосе в София, предаде човек на БЛИЦ. Наскоро асфалтираното шосе, близко до хипермаркет ИКЕА, стана като каналите във Венеция.  Само за борени минути няколко коли блокираха в дълбоката вода.  Естествено нямаше кой от службите в общината да им се притече на помощ, както става в такива ситуации.  Грехота е при един очакван дъжд София да се превърне в капан за милионите си жители. А районните кметове да се изтягат на диваните си, вместо да са на терена.  Крайно време е това безхаберие да бъде изобличено ,а виновниците за него да бъдат наказани.    ", "date": "2018.06.18", "title": "Ексклузивно в БЛИЦ! Ужас на Околовръстното шосе в София, коли потъват... (СНИМКИ)"}
{"url": "https://www.blitz.bg/intsidenti/stikhii/proliven-dzhd-udavi-vratsa-kray-avtogarata-polozhenieto-e-strashno-snimki_news607918.html", "text": "Синоптиците познаха в прогнозата си, че днес над Враца ще се излее пороен дъжд. Над града притъмня, а от небето започна да се излива обилен дъжд. Засега канализацията успява да поеме всички водни количества, които се събират, но ако продължава да вали толкова упорито, е възможно в някои ниски точки да се образуват \"изкуствени водоеми\", пише \"Конкурент\".   Препатили шофьори съветват да внимавате как преминавате през подлезите в града, които при подобни природни бедствия са водосборен басейн за всичката вода.  От снимки, качени във фейсбук, се вижда, че положението в подлеза край автогарата е страшно, а водата надхвърля 50 сантиметра.  Засега няма сигнали за бедстващи хора или наводнени къщи.", "date": "2018.06.18", "title": "Проливен дъжд удави Враца, край автогарата положението е страшно (СНИМКИ)"}
{"url": "https://www.blitz.bg/lyubopitno/samo-v-blits-tazi-krasota-li-e-edinstvenoto-khubavo-neshcho-sled-stikhiyata-v-sofiya-snimka_news607938.html", "text": "В последните часове София буквално беше удавена от мощен порой. Стихията, придружена от силни гръмотевици и плашещи светкавици, паникьоса столичани и създаде истински хаос в града.  Молове, метростанции и подлези останаха под вода, а най-големите булеварди се превърнаха в реки.  Читатели на БЛИЦ все пак намериха сили за оптимизъм след бедствието и ни изпратиха снимка на красива дъга, която се вижда от квартал \"Люлин\".    ", "date": "2018.06.18", "title": "Само в БЛИЦ! Тази красота ли е единственото хубаво нещо след стихията в София (СНИМКА)"}
{"url": "https://www.blitz.bg/svyat/politsai-i-tsivilni-grazhdani-sa-raneni-pri-protestite-v-skopie_news607725.html", "text": "Седем полицейски служители са ранени и трима цивилни граждани са задържани в протестите пред сградата на парламента в Скопие, съобщи Македонската информационна агенция (МИА), позовавайки се на полицейски и медицински източници, цитирана от македонската медия „Стандард“. Екип на Спешна медицинска помощ се е намесил в неделя вечерта, заради ранени лица в насилствените протести, които са се провели пред сградата на парламента.  Екипът все още е на мястото на протестите, но засега няма информации за броя на ранените граждани. Медицинският екип се е намесил по искане на полицията.  Македонската полиция е използвала сълзотворен газ, за да разпръсне демонстрантите пред парламента, протестиращи против договора за решаване на спора за името между Македония и Гърция, подписан в неделя сутринта.  Протестиращите са хвърлили към полицията шокови бомби, пиротехнически средства и камъни. Полицията е отговорила, след като демонстрантите са се опитали да преминат охранителната ограда и да вляза в парламента.  ", "date": "2018.06.18", "title": "Полицаи и цивилни граждани са ранени при протестите в Скопие"}
{"url": "https://www.blitz.bg/stsena/ruska-rialiti-zvezda-razgoli-grd-vv-vanata-snimki-18_news607732.html", "text": "Руската звезда от телевизионното риалити \"Къща-2: Изградете своята любов\" Алена Водонаева публикува в \"Instagram\" нови \"горещи\" снимки, на които тя е почти напълно гола в ефектни пози в банята. Водонаева показа, застанала настрани, своя бюст пред своите фенове като бе направила минимален опит да го прикрие. Превод и редакция: БЛИЦ", "date": "2018.06.18", "title": "Руска риалити звезда разголи гръд във ваната (СНИМКИ 18+)"}
{"url": "https://www.blitz.bg/svyat/nyu-york-tayms-razkri-koy-e-chovekt-pomognal-za-ustanovyavane-na-kontakt-i-dialog-mezhdu-sashch-i-severna-koreya_news607727.html", "text": "Богатият американски бизнесмен Габриел Шулце, който живее за постоянно в Сингапур, е този, който е помогнал на представителите на Северна Корея да установят неофициални контакти със Съединените щати. Тайният канал за комуникация с Белия дом е бил организиран чрез Джаред Кушнер - зет и съветник на американския президент Доналд Тръмп. Според данните на американския \"Ню Йорк Таймс\", севернокорейците се свързват с Шулце и отправят молба към него. Бизнесменът представил предложението на Кушнер в лична среща, а той от своя страна уведомил тогавашния директор на ЦРУ Майк Помпео. Той се ангажирал с по-нататъшните преговори.  Белият дом, ЦРУ и самият Габриел Шулце са отказали да коментират, но според информацията на \"Ню Йорк Таймс\", през последната година повече от десет души се свързват с Държавния департамент на САЩ, като заявяват, че са готови да помогнат за установяване на контакти със Северна Корея. Повечето от тези твърдения не са потвърдени.  Бившият сътрудник от администрация на САЩ Майкъл Грийн, занимаващи се с въпросите относно Северна Корея при Джордж Буш-младши потвърди, че Пхенян редовно е прибягвал до помощта на посредници, за създаване на отношения със САЩ. Журналистите предполагат, че в Белия дом е имало разногласия за това кой трябва да води контактите с КНДР - ЦРУ или Държавният департамент.  Припомняме, че на 12 юни на остров Сентоса в Сингапур премина срещата на върха на американския президент Доналд Тръмп и лидера на КНДР Ким Чен-ун. В окончателния документ, подписан на събитието, се посочва, че Съединените щати и КНДР имат за цел да установят нови отношения, които ще допринесат за мира и благоденствието на Корейския полуостров и света. Превод и редакция: БЛИЦ", "date": "2018.06.18", "title": "\"Ню Йорк таймс\" разкри кой е човекът, помогнал за установяване на контакт и диалог между САЩ и Северна Корея"}
{"url": "https://www.blitz.bg/svyat/opovestikha-rezultatite-ot-prezidentskite-izbori-v-kolumbiya_news607728.html", "text": "Консервативният кандидат Иван Дуке спечели президентските избори в Колумбия в неделя, съобщава AFP, цитирана от \"Фокус\". 41-годишният Дуке е спечелил малко над 54 процента от гласовете срещу левия си опонент Густаво Петро, получил 41.7 процента.  Резултатите са оповестени от избирателните власти, след близо 97 процента преброени гласове. Настоящото гласуване е втория рунд от президентските избори.  В първия рунд на 27 май Иван Дуке отново спечели изборите, получавайки 39.7 процента от гласовете, но тъй като нямаше над 50 процента, се стигна до балотаж. ", "date": "2018.06.18", "title": "Оповестиха резултатите от президентските избори в Колумбия"}
{"url": "https://www.blitz.bg/intsidenti/brutalen-arest-v-sofiya-chengeta-svalikha-mladezh-ot-avtobus-i-go-povalikha-na-zemyata-video_news607783.html", "text": "Брутален арест извършиха полицаи тази сутрин в столицата. Случайни очевидци са заснели задържането на младеж. От кадрите се вижда, че той е на земята, обграден от още няколко души и контрольори. Вероятно е свален от градския транспорт поради липса на билет или арогантно поведение, предполагат потребители в мрежата.  Млад мъж бе наказан с белезници и поваляне по очи на земята на софийска спирка.  Видео как двама полицаи са притиснали младия мъж и го закопчават се появи в социалната мрежа Facebook.  Случката се разиграва близо до трамвайна спирка, в района на метростанция \"Западен парк\", съобщи потребител на Facebook. Той е озаглавил видеото си: \"Билети и карти за проверка\".  \"За един билет!\", чува се мъж, който се възмущава зад кадър.  \"Хората на спирката, станали свидетели на цялата ситуация твърдяха, че е задари билет. Това се и чува в клипа. Каква точно е предисторията - не мога да ви кажа, започнах записа веднага след като видях случващото се\", пише Атанас Янакиев.  Клипът, публикуван от него, е получил над 600 реакции и е споделен над 100 пъти само за час. Коментарите са над 200, в които хората се възмущават от тежкото наказание.  \"Това момче е от Люлин. Казва се Дидо и има епилепсия и въобще не е добре, получава постоянно припадъци\", пише в един от тях.  Според информация на Dnes.bg младежът е арестуван, защото е псувал и обиждал полицаите.  \"Опасен гратисчия\", иронизира друг, а трети пита дали ако момчето беше син на някой от полицаите, щяха да се отнесат така с него. \"Позор за българската полиция\", заключава жена в коментара си.  \"За милиони няма закони, за кокошка няма прошка...\", обобщава друг коментар.  \"Убийците са на свобода, а те тръгнали да се правят на велики на момче без билет\", допълва трети.  Има и защитници на акцията.  \"Правилно! Няма да плащаме всички останали като попове, а други да са големи тарикати. Винаги съм се изумявал как редовни пътници защитават нередовни от контролите\", пише потребител.", "date": "2018.06.18", "title": "Брутален арест в София! Ченгета свалиха младеж от автобус и го повалиха на земята (ВИДЕО)"}
{"url": "https://www.blitz.bg/intsidenti/pozhari/pozhar-kray-veliki-preslav-izpepeli-7000-pilentsa_news607830.html", "text": "7000 пилета, излюпени преди три дни, са изгорели при пожар в помещение за отглеждане на животни в местността \"Крумито\" във Велики Преслав. Това съобщиха от пресцентъра на ОД на МВР в Шумен.Сигнал за пожара е подаден на 16 юни, в 17.44 часа. Към мястото на произшествието е бил насочен противопожарен екип от града, а след това на помощ е дошъл втори екип от противопожарната служба в Шумен.  Пламъците тръгнали след късо съединение. Огънят обхванал около 150 кв.м. от помещението за отглеждане на животни. За гасенето му са ползвани три тона вода. Унищожени са 50 хранилки и 350 поилки. Спасени от опожаряване са две сгради и 20 000 пилета.", "date": "2018.06.18", "title": "Пожар край Велики Преслав изпепели 7000 пиленца"}
{"url": "https://www.blitz.bg/intsidenti/katastrofi/kola-pomlya-mlada-zhena-na-zebra-v-plovdiv_news607869.html", "text": "Младо момиче е пострадало при пътен инцидент преди около час на бул. „Никола Вапцаров“ в Пловдив. Пешеходката е била блъсната от лека кола на зебра. На място са били изпратени екипи на полицията и Бърза помощ.  Пострадалата млада жена е транспортирана до Спешно приемно отделение на УМБАЛ \"Свети Георги\", съобщиха от болницата. Направени са и всички необходими изследвания и й е оказана медицинска помощ. Настанена е във Втора клиника по хирургия с гръдно-коремна контузия, счупване на лявата ръка в близост до китката, има и рана на брадичката. Няма опасност за живота й, казаха още от здравното заведение. Кристина ИВАНОВА, БЛИЦ", "date": "2018.06.18", "title": "Кола помля млада жена на зебра в Пловдив"}
{"url": "https://www.blitz.bg/intsidenti/katastrofi/dimitrovgradskoto-selo-gorski-izvor-se-razmina-na-kosm-ot-oshche-zhertvi-snimki_news607927.html", "text": "Димитровградското село Горски извор се размина на косъм от голяма трагедия. Дърводелският цех, в който този следобед се заби ТИР, е бил празен. В следствие на удара шофьорът на камиона е загинал. Предполага се, че му е прилошало, заради което е направил неадекватна маневра, съобщава Дарик.   Въздушната възглавница не се е задействала и затова от удара шофьорът е загинал на място. Той е пътувал в посока от Пловдив за Хасково. Инцидентът е станал в близост до разклона за Минерални бани, където по разказите на хора от селото често стават катастрофи.  Камионът с пловдивска регистрация се е врязал в дърводелски цех около 16:30 часа, като   няма пострадали работници. По разказите на хора от Горски извор днес цехът не е работил и там не е имало никой.  На мястото работят полиция и пожарна. Огледът продължава. Към момента движението не е спряно, но в района на катастрофата се регулира от \"Пътна полиция\".    ", "date": "2018.06.18", "title": "Димитровградското село Горски извор се размина на косъм от още жертви (СНИМКИ)"}
{"url": "https://www.blitz.bg/obshtestvo/regioni/dokato-blizki-priyateli-i-politsiya-ya-izdirvali-pod-drvo-i-kamk-13-godishnata-teodora-tya_news607866.html", "text": "13-годишната Теодора от Велико Търново, която вдигна на крак полицията във Велико Търново, била на гости при приятелка, съобщава „Борба”. Седмокласничката от СУ „Ем. Станев” живее във Велико Търново, но е от Плевен. В петък в 11,00 часа тя излязла от училище и оттогава била в неизвестност. Според нейни познати тя може би е искала да се скрие от родителите си. Някои дори обясниха, че момичето и друг път било изчезвало така за известно време.  В събота привечер стана ясно, че изчезналото момиче вече е намерено и е живо и здраво.  Докато близки, приятели и полиция я издирвали под дърво и камък, Теодора всъщност била отскочила до Плевен на гости на своя приятелка. Така този път поредната история с изчезнала непълнолетна, завърши щастливо и без трагедии.    ", "date": "2018.06.18", "title": "Докато близки, приятели и полиция я издирвали под дърво и камък 13-годишната Теодора, тя..."}
{"url": "https://www.blitz.bg/obshtestvo/regioni/kdrokosata-lyubovnitsa-na-plamen-galev-dzhitka-s-porshe-za-160-bona-dupnichani-tskat-s-ezik-sled-kolata-snimka_news607898.html", "text": "С тъмносиньо порше „Панамера” джитка любимата на Пламен Галев Юлияна. Това е новата най- бърза лимузина в света, която се появи на пазара миналото лято. Колата е купена най- вероятно чрез фирма и не се води на името на Юлияна. Цената на такава кола според справка в специализирани авто сайтове е около 80 000 евро – чисто нова. Втора ръка върви 80 000 лева, пише \"Вяра\".   Галев има безброй фирми на свое име и на негови приятели. По сметките на фирмите на Пламен Галев разследващите намериха милиони левове.  Тъмносиньото „Порше” на Юлияна на паркинг пред блока й. Видно е, че на мястото има и нейна охрана.   Както е известно, Пламен Галев и аверът му Ангел Христов успяха да се измъкнат от разследване за пране на пари за около 35 млн. лн. Срещу тях приключи мегаразследване още 2016 г., което завърши с извода „не са участвали в престъпна група и няма доказателства, че са изправи 35,5 млн. лв.\". Това е определение и на Специалзирания наказателен съд.  Бившите барети Галев и Христов, които бяха кандидати за депутати, излязоха от водата сухи, а обвиненията за пране на пари бяха повдигнати задочно през юни 2012 г., когато двамата избягаха от страната заради присъда като  ръководители на организирана престъпна група за рекет и изнудване, която излезе на 15 май 2012 г. Пламен Галев и Ангел Христов трябваше да лежат 5 години в затвора. . Макар да са налети само основите, си личи, че къщата ще е грандиозна. По проект, според информационната табела, ще има подземен паркинг и басейн.  Дупничани пък цъкат с език след колата на Юлияна. Моделът комбинира за първи път дизел със системата за задвижване на четирите колела. Консумацията на гориво е свалена с литър и вече е 6.7 л/100 км. Цялата гама на „Панамера“ използва нова осемстепенна автоматична трансмисия, която намалява времето за превключване на предавките с 25 на сто и е по-ефективна. В същото време фаровете използват 64 светодиода, така че да осигуряват шофиране на дълги, дори когато има насрещен трафик. Преработената форма на задната врата също има отношение към по-хармоничното излъчване на лимузината.  Мултимедията пък може да разчита на интернет връзка от монтирана в колата SIM карта, като предлага редица уеб базирани услуги – новини, сервизна информация, справки, достъп до платформи за музика и т.н. В средата на арматурното табли присъства хронограф, отдаващ почит на култовия модел „Порше“ 356А. ", "date": "2018.06.18", "title": "Къдрокосата любовница на Пламен Галев джитка с \"Порше\" за 160 бона, дупничани цъкат с език след колата (СНИМКА)"}
{"url": "https://www.blitz.bg/obshtestvo/uchenik-izpi-energiyna-napitka-i-szhali-zhestoko-a-lekarite-v-krdzhali-go-sksakha-ot-podigravki_news607775.html", "text": "Ученик се озова в Спешното отделение на болницата в Кърджали, след като изпи енергийна напитка. Свидетели разкриват, че вместо да му помогнат, лекарите започнали да му се подиграват, пише 24rodopi.com. „Момчето не беше си осигурило толкова енергия, колкото треперене на крайниците. Неприятно впечатление ми направи подигравката на медицинското лице, което каза „Хайде, ти с енерджи дринка и кафето, влизай вътре!“, пише до 24rodopi.com Емрах Юсеин, който в събота вечерта, след 22.20 часа, станал свидетел на случилото се в Спешна помощ.   ", "date": "2018.06.18", "title": "Ученик изпи енергийна напитка и съжали жестоко, а лекарите в Кърджали го скъсаха от подигравки"}
{"url": "https://www.blitz.bg/obshtestvo/koga-i-na-kogo-e-nuzhno-khapche-za-seks_news607730.html", "text": "Секс хапчетата станаха изключително популярни през последните години. Благодарение на тях, много мъже започнаха да преоткриват сексуалната си мощ в периода на тяхната андропауза. Други започнаха да правят грешката да вземат сексуални стимуланти от ранна възраст, когато сексуалните им смущения имат друг характер или просто защото искат да блеснат със сексуалната си мощ. Под хапче за секс се разбират всички онези медикаменти, които имат почти мигновен ефект върху еректилната функция на мъжа (Виагра, Левитра, Циалис и други). Медицината поставя тези медикаменти в една група - PDE-5 инхибитори. Действието им най-просто се характеризира с интензивно напълване на кавернозните тела с кръв, което води до бърза и издръжлива ерекция. Това не са медикаменти, които имат лечебна цел и не се приемат системно. Хапчето за секс се пие около 20 минути или час (в зависимост от вида) преди сексуалния акт. Действието продължава няколко часа, като може да стигне до 36 часа. Повечето от тях не създават неудобства на мъжа, ако не бъде сексуално стимулиран и предразположен към сексуален акт.  Различните видове PDE-5 инхибитори имат сходно действие, но с различни странични ефекти, бързина на действие, продължителност на ефекта. Възможно е един мъж да се повлияе добре от един вид, но да не изпита никакво действие от друг. В кои случаи е добре мъжът да вземе хапче за секс?  - За да получи ерекция.  - За да удължи времето си на издръжливост и броя на сексуалните актове за една вечер.  - За да достигне пенисът максимална твърдост.  - За да не се прекъсва ерекцията от някакви смущения, а пенисът да запази твърдостта си дълго време.  При всички случаи след задължителна консултация с медицинско лице, което ще съобрази състоянието и възрастта на мъжа. В кои случаи е добре мъжът да НЕ приема хапче за секс?  По принцип младите мъже не се нуждаят и не е редно да прибягват до подобни медикаменти. Много от тях обаче го правят в стремежа си да блеснат в леглото и да се докажат. В случаите, в които мъжът е в разгара на сексуалността си (20-те и 30-те си години), еректилната дисфункция е лечима, не е свързана с възрастта и трябва да се обърне към специалист. Мъжът не бива да се примирява с нея и да търси временно и бързо решение на проблема.  Ако секс хапчетата станат системно използвани, трябва да се приемат под лекарско наблюдение. Лекарят ще прецени най-правилно кой вид и в какво количество е подходящо за конкретния мъж. Мъже, които страдат от високо кръвно, имат прекаран инсулт, страдат от бъбречно или чернодробно заболяване не трябва да приемат от тези медикаменти, защото застрашават здравето и дори живота си. Задължително трябва да се вземат под внимание и останалите лекарства (ако има такива), които мъжът приема, тъй като съчетанието между някои от съставките може да е пагубно.  Най-доброто хапче за секс за мъжа е жената до него. Затова, дами, преди да пратите партньора си на лекар или до аптеката, се уверете, че самите вие сте се постарали достатъчно, за да събудите желанията на партньора си. ", "date": "2018.06.18", "title": "Кога и на кого е нужно хапче за секс"}
{"url": "https://www.blitz.bg/obshtestvo/dezhurniyat-sinoptik-khristo-khristov-razkri-shche-spre-li-nay-setne-da-vali-i-grmi-karti_news607686.html", "text": "През следващото денонощие атмосферата над страната ще се задържи неустойчива и отново ще има краткотрайни валежи с гръмотевични бури и градушки, на повече места и по-значителни в следобедните часове. Максимални температури между 23° и 28°, в София около 24°. Това съобщи дежурният метеоролог Христо Христов от Националния институт по метеорология и хидрология към БАН, цитиран от \"Фокус\". Атмосферното налягане ще бъде малко по-ниско от средното за месеца и през деня ще се задържи почти без промяна.  Над Черноморието също ще се развива купеста и купесто-дъждовна облачност. Ще има краткотрайни валежи с гръмотевици, на повече места в следобедните часове. Ще духа до умерен североизточен вятър, но с временни усилвания. Максималните температури ще са 26°-28°. Температурата на морската вода е 23-25°. Вълнението на морето ще бъде 1-2 бала.        И над планините ще се развива мощна купесто-дъждовна облачно и ще има краткотрайни валежи с гръмотевични бури. Ще духа до умерен северен вятър, но с временни усилвания. Максимална температура на височина 1200 метра около 18°, на 2000 метра – около 12°.  За втори пореден ден за територията на страната е обявен жълт код за  дъждове и гръмотевична активност.    Във вторник и сряда ще има повече слънчеви часове. Валежите ще намалеят, ще бъдат на малко места и послаби. Все пак през първия ден в отделни планински райони в Западна България е възможно за кратко да бъдат интензивни. Вятърът ще е от изток-североизток, в Източна България - умерен.  Температурите ще се повишат и в сряда, когато в повечето райони ще се задържи без валежи, максималните ще са между 27° и 32°.  В четвъртък отново се повишава вероятността за следобедни краткотрайни валежи и гръмотевични бури. Източният вятър ще стихне. Дневните температури ще са почти без промяна.    ", "date": "2018.06.18", "title": "Дежурният синоптик Христо Христов разкри ще спре ли най-сетне да вали и гърми (КАРТИ)"}
{"url": "https://www.blitz.bg/obshtestvo/mozhete-da-skhranyavate-pochti-vechno-tezi-10-produkta_news607739.html", "text": "Да ядете продукти с изтекъл срок на годност е не само обида за небцето ви, но и много опасно за здравето. Има и такива обаче, за които въобще да не се притеснявате – те издържат с години, дори векове. Преди да се заемете с пролетното почистване на шкафа с хранителните запаси, вижте продуктите, които може да съхранявате почти вечно, без те да променят хранителните си качества. 10. Ориз  Най-добрата температура за съхраняване на ориза е около 5 градуса, в специални кутии или стъклени буркани. Ако спазвате тези условия, тъй може да се запази цели 30 години, при това няма да промени вкусовите си качества. 9. Сухо мляко  Сухото мляко, произведено по всички технологични стандарти, може да се съхранява неопределено време, без да променя хранителните си стойности и качества. Единственото условие за това е продуктът да се съхранява в херметически затворен съд. 8. Соев сос  Ако е отворен, соевият сос може да издържи без да се разваля до три години. Ако е в херметически затворен съд и много повече – всичко зависи от качеството на продукта. 7. Кленов сироп  От Асоциацията на производителите на кленов сироп уверяват, че неотворен, трайността му де факто е безсрочна. Дори и след отваряне на опаковката кленовият сироп може да издържи до няколко години, ако се държи в хладилник. 6. Фасул  Научни изследвания установили, че дори след 30 години фасулът не променя вкусовите си качества, въпреки че бобените зърна променят външния си вид. Това означава, че може да не изхвърляте фасула и други бобови растения поне 30 години. 5. Сол  Като имаме предвид, че солта е минерал, а не хранителен продукт, на практика е невъзможно тя да се развали. Разбира се, заради влагата този продукт може да се превърне в голяма твърда буца, но след разбиването ѝ, пак ще си остане сол. Между другото, трайността на йодираната сол е около година. След това йодът се изпарява, но солта не променя вкусовите си качества. 4. Силен алкохол  Срокът на алкохолни напитки като ракия, водка, уиски, ром, коняк никога не изтича. Основното правило е да ги съхранявате на тъмно и хладно място, в добре затворени бутилки. 3. Ябълков оцет  Ябълковият оцет е още един продукт, чиито срок на годност никога не изтича, ако го съхранявате по правилния начин. За да го запазите възможно най-дълго, дръжте оцета в оригиналната бутилка на тъмно и хладно място. 2. Захар  И тя като солта може да се запази изключително дълго време, особено, ако е запечатана добре. В противен случай тя ще абсорбира влагата от помещението и ще се втвърди, но това няма да промени вкусовите ѝ качества. Това важи както за бялата, така и за кафявата захар. 1. Мед  Медът е уникален продукт, който може да се съхранява вечно. Неговата структура и състав са изключително неблагоприятни за бактериите. В добре затворен съд той няма да се развали никога.  Между другото, по време на разкопките в една от египетските пирамиди открили делви с мед. Учените установили, че възрастта му е около 2 хиляди години, но все пак той бил годен за консумация. В Грузия пък археолози открили мед на 5 500 години, който лично опитали. Вкусът въобще не бил променен.  Източник: 10te.bg ", "date": "2018.06.18", "title": "Можете да съхранявате почти вечно тези 10 продукта"}
