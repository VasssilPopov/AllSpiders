{"url": "https://www.blitz.bg/foto/vnimanie-shche-vdignete-krvno-ne-ste-vizhdali-nikoga-tolkova-seksi-meditsinska-sestra-snimki-18_news555068.html", "text": "\n Бихте ли си помислили, че тази секси блондинка вместо на манекенството се е посветила на здравеопазването? Американката Лорейн Дрейн работи като медицинска сестра не къде да е, а в кардиологичното отделение. Като се има предвид зашеметяващия й външен вид, със сигурност много от пациентите вдигат кръвно само като я зърнат. \nЛорейн Дрейн живее във Флорида вече осем години. Когато не е на работа в болницата, намира време и за хобито си - фитнеса и понякога дори замества като инструкторка.  \nСъблазнителните й снимки са хит в интернет, а самата тя разкрива, че за красива фигура има само два пътя - твърди тренировки и правилна диета. \nВ Инстаграм Лорейн има над 4 милиона последователи от целия свят. Като гледа човек снимките й, не е трудно да отгатне защо: Превод БЛИЦ \n \n", "date": "2017.11.02", "title": "Внимание, ще вдигнете кръвно! Не сте виждали никога толкова секси медицинска сестра (СНИМКИ 18+)"}
{"url": "https://www.blitz.bg/svyat/v-siriya-opozitsiyata-voyuva-sama-ss-sebe-si_news554891.html", "text": "До политическото уреждане на сирийския конфликт е още далеч. На срещата на 18 ноември в Сочи са поканени лидерите на 18 опозиционни групи и групировки, съобщи svpressa.ru. Там трябва да бъде обсъждано формирането на преходно правителство на националното единство и провеждане на конституционната реформа.\nВсички опозиционни групи са не само против режима на Асад, но и враждуват една с друга. Позицията на страните-гаранти в мирните преговори също е твърде различна: Ирак и Русия подкрепят режима на Асад, а Турция призовава за неговото снемане и подкрепя опозицията. \n  \nРобърт Фол, експосланик на САЩ в Сирия, призна провала на американските планове там. И подчерта, че след като техните мечти се стопили една след друга, на САЩ не им остава нищо друго освен да си отидат от Сирия. \n  \nВ интервю за списание Foreign Affairs Фол заявил, че Вашингтон няма добри варианти на стратегия относно Сирия. И всеки един от тях е по-лош от другите. Фол признал, че Сирийската армия е изпълнена с решимост напълно да освободи страната си. \n  \nПроблемите в Сирия са много: освобождаване на заложници и военнопленници, доставка на хранителни продукти и хуманитарна помощ в обсадените райони, предаване на трупове за погребване и издирване на изчезнали безследно лица. \n  Превод и редакция: БЛИЦ \n", "date": "2017.11.02", "title": "В Сирия опозицията воюва сама със себе си"}
{"url": "https://www.blitz.bg/svyat/zalovikha-zapodozreniya-za-strelbata-v-magazin-v-kolorado_news555036.html", "text": "\n Полицията в американския щат Колорадо залови днес мъж, заподозрян за стрелбата в супермаркет в предградие на Денвър, при която загинаха трима души, предаде Ройтерс.  \n Силите на реда в Торнтън заявиха, че 47-годишният Скот Остръм е отведен в ареста. \n По-рано властите разпространиха снимка от камера за наблюдение, на която се вижда бял мъж на средна възраст, облечен с черно яке и сини дънки. Те публикуваха и снимка на червения автомобил, с който вероятно той е избягал. \n", "date": "2017.11.02", "title": "Заловиха заподозрения за стрелбата в магазин в Колорадо"}
{"url": "https://www.blitz.bg/svyat/madrid-smaza-barselona-tiknakha-zad-reshetkite-8-ot-ministrite-na-puchdemon-toy-e-obyaven-za-mezhdunarodno-izdirvane_news555031.html", "text": "Судия от Националната съдебна палата на Испания взе решение да арестува осем от членовете на женералитета на Каталония, включително бившия зам.-премиер на автономията Ориол Жункерас, съобщава El Pais. Те ще останат под стража до разглеждането на делото по същество.\nОсвен това испанската прокуратура поиска европейска заповед за задържане на сваления каталунски лидер Карлес Пучдемон и четирима члена от отстраненото правителство на Каталуния, след като те отказаха да се явят пред съда в Мадрид, за да бъдат разпитани, предава AFP, като се позовава на информация от испанските съдебни власти. \n Петимата, за които се предполага, че са в Белгия, бяха призовани да свидетелстват пред испанския съд, след като прокуратурата повдигна обвинения срещу тях за измяна, организиране на метеж и злоупотреба с обществени средства, пише агенция \"Фокус\". \nДнес започнаха слушанията в испанския Национален съд, където трябваше да се явят 14 членове на сваленото от испанските власти правителство на автономната област. Петима от тях не се явиха, включително бившият лидер на областта Карлес Пучдемон, които според испанските медии се намират в Белгия. \nПо-рано Върховният съд на Испания отложи за 9 ноември изслушването на шестима бивши членове на каталонския парламент, включително бившия председател Карме Форкадел. Дотогава те ще бъдат поставени под полицейско наблюдение. \n", "date": "2017.11.02", "title": "Мадрид смаза Барселона: Тикнаха зад решетките 8 от министрите на Пучдемон, той е обявен за международно издирване!"}
{"url": "https://www.blitz.bg/layfstayl/ptuvane/qatar-airways-s-unikalna-oferta-za-rozhdeniya-si-den_news555044.html", "text": "Qatar Airways празнува 20-та си годишнина, като пуска билети на изключителни цени за икономичната си и бизнес класа и в същото време предлага на 20 късметлии членство в Privilege Club Gold и отстъпки до 50% на билети до избрани дестинации на членове на клуба, съобщава авиокомпанията, която за четвърта поредна година беше обявена за най-добрата в света.\nПромоцията по повод 20-годишнината на авиокомпанията, която е валидна от 1 до 10 ноември тази година, предлага два билета за бизнес класата на цената на един и три билета в икономична класа на цената на два. Ексклузивните оферти са валидни за пътуване между 1 ноември 2017 и 31 октомври 2018 г. \n“Щастливи сме, че започваме тази забележителна глобална промоция по повод честванията на 20-та ни годишнина. Това е най-подходящото време да изразим благодарността си към нашите лоялни пътници и имаме удоволствието да предложим фантастични цени в икономичната ни и бизнес класа, така че да се присъединят към нас в честванията на нашия празник”, каза главният търговски директор на Qatar Airways Ехаб Амин. \n“Пътуващите от цял свят могат да се възползват от тези наистина уникални оферти, когато планират следващото си бизнес или туристичеко пътуване в нашата глобална мрежа, включваща над 150 дестинации“, допълни Амин. \nПаралелно с промоцията 20 Year Anniversary, Qatar Airways пусна и 20-дневна кампания в каналите си в социалните мрежи от 26 октомври - #20ReasonsToFly, показваща най-големите постижения на Qatar Airways в последните 20 години. \nТази година катарската авиокомпания добави редица нови вълнуващи дестинации в мрежата си, включително до Оукланд, Нова Зеландия, Дъблин, Ирландия, Ница, Франция, и Прага, Чехия. Догодина тя планира да прибави още изключителни дестинации към мрежата си като Канбера в Австралия, Санкт Петербург в Русия и Кардиф във Великобритания. \nQatar Airways е националният авиопревозвач на Катар и е една от най-бързоразвиващите се компании с една от най-младите флотилии в света. В момента тя разполага с над 200 модерни самолета, които летят до бизнес и туристически дестинации на шест континента. \nТази година Qatar Airways получи поредно признание, като беше обявена за „Авиокомпания на годината“ на церемонията по раздаването на престижните награди Skytrax World Airline Awards в рамките на авиоизложението в Париж. \nОсвен че беше определена за най-добрата авиокомпания в света от пътници от цял свят, авиокомпанията спечели и редица други големи отличия на церемонията, включително „Най-добра авиокомпания в Близкия изток“ и „Най-добра бизнес класа в света“. Източник: profit.bg \n", "date": "2017.11.02", "title": "Qatar Airways с уникална оферта за рождения си ден!"}
{"url": "https://www.blitz.bg/svyat/prebikha-zhestoko-prokurorka-v-atina-snimka-18_news555047.html", "text": "\n Полицията започна разследване на предполагаема атака в сряда от членове на „Златна зора“ серщу две жени, включително адвокат на прокуратурата в текущия процес на депутати и поддръжници на неонацистката партия, съобщава \"Български новини\". \nПовече от 20 членове на ГД бяха задържани от полицията в сряда във връзка с инцидента. Адвокатът Евгения Куниаки, съобщава, че се качва на тролейбус на булевард „Александрас“ и се отправя към полицейското управление на Атина (GADA), когато тя е нападната от група членове на ГД, които са раздавали флайери, според свидетели.   \n \n", "date": "2017.11.02", "title": "Пребиха жестоко прокурорка в Атина (СНИМКА 18+)"}
{"url": "https://www.blitz.bg/lyubopitno/evrika/arkheolozi-napravikha-senzatsionno-otkritie-v-golyamata-piramida-v-giza-koeto-mozhe-da-preobrne-istoriyata_news555011.html", "text": "Международен екип от учени е направил сензационно откритие в Голямата пирамида в Гиза, което ще засили интереса към фараоните, съобщават световните осведомителни агенции.\nЕкспертите се натъкнали на празно пространство, което представлява скрита камера. Подобен тип открития там досега не е имало.  \nИзследователите са използвали образен метод на базата на космически лъчи. \nОткритието се намира зад Голямата галерия в пирамидата. Предназначението на камерата е неясно и не е известно дали е имала някаква функция.  \nИзползваната образна технология регистрира поведението на субатомните частици мюони, които преминават през скалите подобно на рентгеновите лъчи, но проникват по-дълбоко. Учените публикуваха статия за откритието си в сп. \"Нейчър\". \nТе го определиха като \"пробив\", подчертаващ колко полезна може да бъде физиката на частиците в археологията. \n \n", "date": "2017.11.02", "title": "Археолози направиха сензационно откритие в Голямата пирамида в Гиза, което може да преобърне историята!"}
{"url": "https://www.blitz.bg/kriminalni/tumba-nadrveni-bezhantsi-pak-vsya-shok-i-uzhas-okolo-garata-v-koln-zheni-pishchyat-politsiyata-se-namesi-reshitelno_news555062.html", "text": "\n Полицията в Кьолн арестува над 30 мигранти, които са вилнели сексуално и са нападали жени по време на празнуването на Хелоуин, предават местни медии. Тези инциденти са напомнили на хората за масовите изнасилвания в Кьолн, извършени от бежанци, през 2015 и 2016 г. \nАгресивните групи пияни мъже се събрали край катедралата, около гарата и на централния площад в града и устроили истинска вакханалия. Жени са се оплакали в полицията, че са били опипвани, дърпани и тормозени от африканци и араби. \nСред задържаните има 20-годишен афганистанец и 56-годишен гражданин на Конго. Един от престъпниците е успял да избяга.  \nМестните медии съобщават, че по време на празника стражите на реда са действали оперативно и решително.  Превод: БЛИЦ \n", "date": "2017.11.02", "title": "Тумба надървени бежанци пак вся шок и ужас около гарата в Кьолн, жени пищят, полицията се намеси решително"}
{"url": "https://www.blitz.bg/svyat/dokde-se-dokarakha-medii-pokazakha-uchebnik-po-prostitutsiya-za-ukrainski-uchenichki-snimki_news554793.html", "text": "\n Необикновен подход към детското възпитание са проявили в едно от училищата на украинския град Николаев. Представители на обществени организации дошли при децата и провели с тях лекция за проблемите със СПИН. \nЛекторите се подготвили внимателно и домъкнали обилно количество нагледни материали. На ученичките били раздадени брошури с правила за сигурността на девойките, \"занимаващи се със секс бизнес\", съобщават местни медии.  \n\"Ако ти се занимаваш със секс бизнес, то тази брошура е за теб. Ти си избрала много опасна професия, но ако спазваш винаги тези прости правила, ще имаш шанс за много дълъг живот\", гласи едно от напътствията.    \nНа страниците на учебника се разказва \"как да запазиш живота си и не само, ако се занимаваш със секс бизнес\". Дава се ценни съвети момичето да не обслужва само няколко клиенти едновременно, да избягва пияни клиенти и винаги да взима парите предварително.  \nВ брошурата се съдържат и съвети за \"всеки ден\". Например - как момичетата да се договарят с \"колежките\" за сигнали, в които да поискат помощ, и какви места за \"лов на клиенти\" са най-подходящи. \n\"Когато отиваш на повикване, се постарай да разбереш в кой район на града е жилището, предпочитай хотелите\", гласи друг практичен съвет. \nЕстествено родителите на децата вдигнали огромен скандал, а дирекцията на училището се оправдала, че не знаела какво е съдържанието на брошурите.  Превод БЛИЦ \n", "date": "2017.11.02", "title": "Докъде се докараха: Медии показаха учебник по проституция за украински ученички (СНИМКИ)"}
{"url": "https://www.blitz.bg/svyat/obrakha-daniela-v-barselona-a-tya-ne-spira-da-khvali-politsiyata-tam-video_news554955.html", "text": "\n Преди месец 26-годишната Даниела Анадолийска заминава на екскурзия заедно със свои приятелки в Барселона. Влизайки в метрото обаче, момичето става жертва на обир, съобщи тв предаването \"Часът на Милен Цветков\" по Нова тв. \nВъпреки напрегнатата обстановка в каталунската столица, полицията успява да открие кои са извършителите. Даниела разбира, че раницата й е отворена, а липсва портфейлът с 320 евро. Липсват и всички лични документи и банкови карти. Отива в централния участък в Барселона, където подава жалба и описва извършителите на обира. Месец по-късно Даниела получава имейл от полицейския участък в Барселона. \nРазследващите й съобщават, че са открили извършителите на кражбата и по случая се води разследване. Към писмото е прикачена нейна снимка от момента, в който тя и нейните приятелки се намират в метрото. Полицаите я молят да се разпознае и ако желае, да поиска обезщетение от заподозрените лица при евентуално дело срещу тях. \n\"Като получих писмото си помислих, че това нещо в България никога не би ми се случило. Въобще не очаквах. Тук ако се беше случило това, в такава напрегната обстановка - стачки, протести, всички щяха да кажат: \"О, не, полицаите бяха много заети, страшно много работа, протести, размирици, как ще се занимават с някаква чужденка, която може никога повече да не се върне там, и то за някакви си 320 евро\", разказа Даниела в студиото на Милен Цветков. \n", "date": "2017.11.02", "title": "Обраха Даниела в Барселона, а тя не спира да хвали полицията там (ВИДЕО)"}
{"url": "https://www.blitz.bg/svyat/britanski-fotograf-zasne-neshcho-neobichayno-na-fona-na-lunata-snimka_news554951.html", "text": "Загадъчна аномалия бе забелязана в нощното небе над английския град Брадфорд. За да бъдем по-точни – аномалиите са цели шест.\nНа 29 октомври Карл Конуей е снимал Луната и без да иска е запечатал и няколко странни обекта, които прелитат покрай нея. Авторът на изображенията смята, че е заснел нещо необичайно, а защо не и мистично, пише esoreiter.ru. \n  \n„Направи тези снимки. Не бях забелязал нищо, докато снимах. А след това, разглеждайки фотографиите, забелязах на тази снимка странни тъмни петна на фона на Луната. Какво може да е това? Шест непонятни обекта са запечатани в долния ляв ъгъл на кадъра. На пръв поглед това е най-обикновена снимка на нощната небесна красавица. Но ако се вгледате по-внимателно, ще разберете за какво говоря. Никога досега не съм успявал да заснема нещо подобно. Не мисля да правя никакви прибързани изводи, но ми се струва, че това е нещо много необикновено”, коментира Конуей пред журналисти. \n  \nСнимките на фотографа успяха да предизвикат бурна дискусия в мрежата. Някои интернет потребители се шегуват, че това са вещици, които се подготвят за Хелоуин. Други оприличават обектите на летящи чинии. А трети виждат в тях дронове на правителството. Скептиците смятат, че фотографът е заснел обикновени птици.  Превод: БЛИЦ \n \n", "date": "2017.11.02", "title": "Британски фотограф засне нещо необичайно на фона на Луната (СНИМКА)"}
{"url": "https://www.blitz.bg/svyat/kompyutrt-na-osama-bin-laden-razkri-nepodozirani-neshcha-za-kharaktera-mu-vizhte-ot-kakvo-se-e-interesuval-glavataryat-na-al-kayda-video_news554958.html", "text": "Порнографски материали, анимационни филмчета и компютърни игри – това са само част от нещата, открити в личния компютър на главатаря на „Ал Кайда” Осама бин Ладен, който бе ликвидиран в началото на май 2011 година при щурм на американски военни в Абботабад, Пакистан.  Както БЛИЦ вече съобщи, ЦРУ разсекрети дневника на терориста, открит след влизането на американците в града.\nАгенцията публикува над 70 000 файла, открити в компютъра на главореза. На твърдия му диск има различни рисунки и схеми, които засега остават непонятни за специалистите. Сред съхраняваните документи има и тест, с който всеки може да прецени дали отговаря на критериите за участие в лотарията за \"Зелена карта\", която дава възможност на хората да живеят и работят легално в САЩ.  \nВ компютъра са открити и много анимационни филмчета, като „Колите” и „Ледена епоха”. В списъка фигурират и много документални ленти, заснети от BBC и National Gepgrafic. Бин Ладен е пазел и филм, озаглавен „Кремъл отвътре”. \nЗапазено е и домашно видео, на което се виждат деца, включително и големият син на терориста Хамза. В кадрите няма нищо необикновено – Бин Ладен си играе с деца, учи ги да стрелят и гледа как се спускат по пързалка.  \n \n   \n \n   \n \n   \n \nВъв видеоархива му има и клипчетата с порнографско съдържание.  От данните на ЦРУ става ясно още, че Бин Ладен е пазел и файлове с информация за оръжие. \nТерористът или този, който е ползвал компютъра му, е обичал да играе New Super Mario Bros, Animal Crossing: Wild World, Street Fighter и военната стратегическа игра Army Men 2. \nСред разсекретените документи има и информация за внука на британската кралица Елизабет II - принц Хари. Лидерът на „Ал Кайда” е следил всяка стъпка на принца и е събрал статии от вестници, свързани с кариерата му като пилот на военен хеликоптер. Експерти не изключват „Ал Кайда” и талибаните да са планирали убийството на по-малкия син на принцеса Даяна, пише \"Дейли мейл\".  \n  \nОт информация в личния му дневник на Осама пък става ясно, че в детството си е посещавал Великобритания. По-рано пътуванията на терориста зад граница се смятаха само за слух, но сега ЦРУ разполага с потвърждение на тази информация. В дневника си Бин Ладен пише как на 13 години се е „лекувал на Запад”. Той не уточнява за какво заболяване става въпрос. Година по-късно терористът е прекарал 10 седмици на Острова. Предполага се, че е посещавал езикови курсове в Оксфорд. В дневника си той посочва, че е ходил дори до родния град на Шекспир Стратфорд на Ейвън. Британската култура не е успяла да впечатли младежа, а в дневника си той нарича местните жители „разпуснати”. Превод: БЛИЦ \n", "date": "2017.11.02", "title": "Компютърът на Осама бин Ладен разкри неподозирани неща за характера му! Вижте от какво се е интересувал главатарят на „Ал Кайда” (ВИДЕО)"}
{"url": "https://www.blitz.bg/svyat/koshmar-v-bremen-proekhtya-strelba-kray-supermarket-i-ima-ranen_news554979.html", "text": "\n Най-малко един човек пострада при стрелба в Бремен, предаде АП. От полицията в северозападния германски град заявиха, че инцидентът станал днес в района на супермаркет. \nИзвършителят бе обявен за издирване. \n", "date": "2017.11.02", "title": "Кошмар в Бремен! Проехтя стрелба край супермаркет и има ранен"}
{"url": "https://www.blitz.bg/analizi-i-komentari/the-national-interest-sled-razgroma-na-id-e-vzmozhen-voenen-konflikt-mezhdu-sashch-i-rusiya_news554648.html", "text": "Професорът от военноморския колеж на САЩ Николас Гвоздев, бивш редактор в списание The National Interest, счита, че след като бъде ликвидирана общата заплаха от ИД за Русия и САЩ, вероятността от изостряне на конфронтацията между двете държави в Сирия съществено ще нарасне.\nДалеч преди окончателно да бъде разгромена армията на Хитлер, лидерите на западните съюзници Ф. Рузвелт, У. Чърчил и Й. Сталин започнали да се срещат в Техеран и Ялта, за да обсъждат съдбата на следвоенна Европа. \n  \nУдивително е, че когато вече очевидно е ясен разгромът на „Халифата” като географско образувание, дискусията за бъдещето на Сирия постоянно се отлага, пише x-true.info. \n  \nКюрдската криза е само първото сериозно проявление на съществуващите проблеми, тъй като най-важните въпроси за бъдещето на Сирия все още нямат отговор. \n  \nОще по-сериозен повод за тревога е очерталата се перспектива за сблъскване между двете основни коалиции (САЩ и РФ) по повод съдбата на Сирия. \n  \nПреди администрацията на Барак Обама се залъгваше с надеждата, че Русия рано или късно ще се „осъзнае” и ще изпълни категоричното предварително условие „Асад трябва да си отиде”. Също така се предполагаше Москва по някакъв начин да убеди или да застави Иран да приеме тази реалност. Тогава САЩ биха могли да стартират процес на формиране на бъдещо опозиционно правителство на Сирия на широка основа. \n  \nТези надежди се натъкнаха на две мощни препятствия: Първо, непредвидената готовност на Иран и Русия да задействат във войната мощни силови ресурси и да поемат всички разходи и загуби, свързани със защита на Асад; Второто препятствие се състоеше в неспособността на САЩ да сформира в Сирия ефективна опозиционна сила, която да води войната против Асад, и да се избегне необходимостта САЩ да въвеждат в страната значителни по брой войски. Затова Вашингтон се принуди да прехвърли голяма част от своите политически задачи на отрядите на сирийските кюрди с всички произтичащи последствия от риска от пълен разрив на отношенията с Турция, пише x-true.info. \n  \nОсвен това Москва се оказа по-изкусна в многостранната дипломация, отколкото САЩ очакваха. Накрая Русия направи сговорчива Анкара и арабските емирати от Персийския залив, като постигна предпочитания от нея вариант за запазване на Асад като официален глава на Сирия. \n  \nРуският подход за политическо уреждане на конфликта обаче в близко време го очакват сериозни изпитания: Първо, каква ще е съдбата на провинция Дейр ез-Зор източно от Ефрат, където по същество е нефтената индустрия? Кой ще контролира тези възлови активи – сирийското правителство или сирийските опозиционни сили с подкрепата на САЩ? И двете страни ще струпат войски. Макар руските и американските военни да се намират в постоянен конструктивен контакт, не трябва се изключва възникване на катастрофална случайност. \n  \nВторото изпитание е как сирийското правителство ще си върне контрола над възлови гранични постове по границата с Ирак – това по същество е съдбата на иранския „шиитски коридор към Средиземноморието”. Това всъщност беше основната цел на участието на Техеран във войната. \n  \nОтчитайки измененията в политиката на администрацията на Тръмп по отношение на Иран към по-конфронтационен подход, за САЩ ще бъде въпрос от стратегическа важност да не допусне този коридор. Опитите обаче за блокиране на достъпа на сирийските войски до границата с Ирак, както и връщането на позициите на опозиционните военизирани групи, свързани със САЩ, също са свързани с риск за случайно сблъскване с руснаците. \n  \nНакрая не трябва да се забравя и за съдбата на Башар Асад. Администрацията на Тръмп никога официално не се е отказала от позицията „Асад трябва да си отиде”, припомня x-true.info. Москва обаче по всичко изглежда е решила: Асад остава президент на Сирия! Вашингтон едва ли ще се примири с това и няма да счита гражданската война за завършена, нито въпросът за бъдещето на страна да е уреден. \n  \nЩо се отнася до Русия, която вече официално обяви за завършена военната й намеса в Сирия, продължаващото активно участие в конфликта на САЩ не само няма да позволи извеждането на руските войски и пренасяне на освободените военни ресурси за решаване на други проблеми, но и ще означава, че Сирия остава зона на потенциален конфликт между Москва и Вашингтон. Макар предстои окончателното ликвидиране на заплахата от ИД, вероятността от изостряне на конфронтацията на двете държави в Сирия съществено нараства, обобщава x-true.info. \n  Превод и редакция: БЛИЦ \n \n", "date": "2017.11.02", "title": "The National Interest: След разгрома на ИД е възможен военен конфликт между САЩ и Русия"}
{"url": "https://www.blitz.bg/obshtestvo/samo-v-blits-i-taz-dobra-v-sofiya-izniknakha-zhivi-plochki-snimka_news554995.html", "text": "\n На невероятна находка се е натъкнал столичанин, докато обикаля софийските улици. Наблюдателният човек е заснел на снимка нестандартна \"плочка\". Всъщност става въпрос за по-скоро липса на плочка, а в празното пространство се е настанила... котка. Животното обаче толкова добре се е побрало в пространството, че може да мине и то за своеобразно паве.  \nЧовекът дори е озаглавил фотоса \"котко-плочка\". \nВеднага под поста му се заредиха безброй лайкове и коментари на милата картинка. \nНякой от потребителите обаче възнегодуваха заради липсващата плочка и че трябва Столична община да се сезира по въпроса. \n \n \n", "date": "2017.11.02", "title": "Само в БЛИЦ! И таз добра в София изникнаха \"живи плочки\" (СНИМКА)"}
{"url": "https://www.blitz.bg/analizi-i-komentari/aftonbladet-tretata-svetovna-voyna-mozhe-da-zapochne-v-tezi-pet-mesta_news554903.html", "text": "Съществуват най-малко пет места на Земята, където през следващата година може да избухне нова, трета световна война, съобщава Aftonbladet.\n 1. Северна Корея \nКъм днешна дата участниците в глобалния спор са КНДР, Япония, Китай и САЩ. От няколко месеца Северна Корея провежда изпитания на балистични ракети и заплашва с оръжие, което е способно да достигне до САЩ и да разруши страната. Тръмп и Ким Чен Ун редовно си разменят пълни с ненавист словесни провокации. САЩ са в съюз с Южна Корея и Япония, които също усещат заплаха от Северна Корея. А КНДР получава подкрепа от Китай. Въпреки това, според експерти, вероятността Китай да започне активно да защитава КНДР е много малка. В същото време, самата Северна Корея предизвиква все повече безпокойство заради непредсказуемостта на своя лидер Ким Чен Ун. 2. Южно-Китайско море \nДържави: САЩ, Китай, Тайван, Виетнам, Филипини, Малайзия, Бруней. \nСпециалистите смятат, че тази географска точка има много голям военен потенциал. Реалният конфликт в региона е малко вероятен, но в случай, че той стане факт, последствията ще бъдат катастрофални, имайки предвид наличието на ядрено оръжие в региона. \nНа пръв поглед конфликтът се разгръща около малките острови и рифове близо до Китай, Виетнам, Малайзия и Филипините. Около половината от островите се намират под контрола на някоя от четирите страни. И Китай, и Тайван, и Виетнам претендират за целия архипелаг Спратли. Филипините, Малайзия и Бруней също имат своите претенции. В началото на 2014 година Китай започна да разполага бази на седем от рифовете, контролирани от страната. \nНапрежението между Китай и САЩ постоянно расте, тъй като разрастващата се китайска държава все по-активно предизвиква САЩ като единствената суперсила в света 3. Индия — Пакистан \nДържави: Индия, Пакистан, САЩ, Китай, Русия. \nСпорната северна провинция Кашмир практически е поделена между Индия и Пакистан. Между двете страни е имало няколко войни заради тази област и непрекъснато избухват нови конфликти. След убийството на 18 индийски войници през 2016 година при атентат във военната база министърът на вътрешните работи на Индия написа в Туитър: „Пакистан е терористична държава, която следва да бъде наричана точно така и да бъде изолирана”. \nПакистан, от своя страна, отричаше причастността си към инцидента. Следва да се отбележи, че и Пакистан, и Индия са ядрени държави и всяка разполага с над 100 ядрени глави.    4. Индия — Китай \nГенералът на индийската армия Бипин Рават заяви в началото на септември, че страната му е длъжна да се подготви за война на два фронта – срещу Пакистан и срещу Китай. Малко преди това в Хималаите завърши десетседмичното противопоставяне между двете държави във връзка с определянето на границите. Китайските пътни строители, съпровождани от военни, спряха индийската войска. Китайците твърдяха, че се намират в Китай, индийците – в Бутан – страна съюзник на Индия. \nПодобна ситуация много лесно би могла да прерасне в конфликт и Пакистан би могъл да се възползва от нея.   5. Прибалтика \nДържави: Русия, Естония, Латвия, Литва, НАТО. \nЕдин от най-големите рискове, който може да доведе до конфликт, са растящите амбиции на Русия срещу Европа. Според експертите, важен момент  е станала войната срещу Украйна, когато през 2014 година имаше нахлуване в тази страна, а Крим – анексиран, слагайки началото на конфликта в Източна Украйна. Русия демонстрира голяма вяра във военните средства за влияние. Прибалтийският район отново се оказа на линията на конфронтацията между Изтока и Запада, което за мнозина изглеждаше малко вероятно преди няколко години. \nПричина за конфликта могат да станат етническите руски малцинства в балтийските страни. Превод: БЛИЦ \n \n", "date": "2017.11.02", "title": "Aftonbladet: Третата световна война може да започне в тези пет места"}
{"url": "https://www.blitz.bg/stsena/mrezhata-zavrya-sled-tazi-snimka-na-madona-vizhte-kde-be-izlovena-izplnitelkata_news554997.html", "text": "Мадона реши да избяга далеч от Холивуд и неговите скандали. Изпълнителката бе забелязана от бдителен гражданин на борда на самолет на националната компания Air Portugal, изпълняващ полет от Лондон за Лисабон.\n59-годишната изпълнителка решила да се слее с простолюдието и използвала икономична класа, съобщава The Sun. \nНа снимка, която се появи в мрежата, певицата е без грим и прическа и не спира да рови в телефона си. „Боже мой, Мадона в икономична класа! Представете си как стоите в самолета, вдигате поглед и ... „О, здравей, Мадона”, вълнуват се феновете й в мрежата. \nИзпълнителката е пътувала до Лондон, за да види сина си Роко Ричи, който живее на Острова заедно с баща си Гай Ричи. Самата Мадона прекарва голяма част от времето си в Португалия с по-малкия си син Дейвид, който бе приет в спортната школа на футболния клуб „Бенфика”, и трите си осиновени момиченца.  Превод: БЛИЦ \n", "date": "2017.11.02", "title": "Мрежата завря след тази СНИМКА на Мадона! Вижте къде бе изловена изпълнителката"}
{"url": "https://www.blitz.bg/layfstayl/kotseto-pokaza-sina-si-za-prv-pt-unikalniyat-sladur-e-odral-kozhata-na-mayka-si-snimka_news554941.html", "text": "Тази неделя фолк певецът Константин гостува в \"Папараци\" с цялото си семейство. В компанията на съпругата си Надя, порасналата им дъщеря Мариана, той ще представи и сина си Александър - за първи път в телевизионен ефир. Само зрителите на \"Папараци\" ще узнаят коя е любимата песен на малкия Александър, който е невероятно сладък и общителен.\nМалкият се роди на 11 октомври 2015 г. , а сестра му през ноември 2010 година и както се вижда от видеото вече е същинска госпожица.  \nСинът на Коцето и Надя се роди няколко дни, след като той се завърна от турне в САЩ. Тогава Надя сподели, че най-трудният й момент засега в семейния им живот бил, когато мъжът й отишъл в САЩ да изнася концерти, а тя си останала в България, защото вече била в напреднала бременност със сина им. Надя признава, че мисълта да роди без него я ужасявала и постоянно се заяждала с всички около нея.\n", "date": "2017.11.02", "title": "Коцето показа сина си за пръв път! Уникалният сладур е одрал кожата на майка си (СНИМКА)"}
{"url": "https://www.blitz.bg/layfstayl/shoubiznes/preslava-shche-szhalyava-zhestoko-zaradi-noviya-si-nalozhi-y-tezhka-zabrana_news555003.html", "text": "Новото гадже на Преслава – Павел Лазаров, й е забранил да се вижда с бившия брадър Джино Бианкалана, за който се говори, че е топлил леглото на певицата преди две години. Джино повече от 3 месеца е в България, но до момента не се е чуло за нито една негова среща с бившата му съквартирантка във „ВИП Брадър”, пише \"Уикенд\".\nВ същото време той се вижда с почти всички, с които беше близък в къщата в Нови хан. Наскоро дори организира среща на бившите брадъри от своя сезон, на която дойдоха  Светлана Василева и Станимир Гъмов.  За актьора се знае, че е бил близък с Петя от Добрич, преди тя да се насочи към българина с американски паспорт. Това обаче по никакъв начин не влияе на топлите приятелски отношения между двамата. В същото време обаче  Преслава  скоро не е засичана с никой от тях. \nСпоред запознати, това се дължи на изрична забрана от страна на  Павката,  който ревнувал от бившите й гаджета. За него певицата знае, че е имал взимане-даване с органите на реда и най-добре да не му противоречи, ако не иска неприятности. Вместо да го дразни, тя предпочита да стои встрани от старите приятели, които и без това вече отдавна не са й така близки, както по времето на съжителството им в къщата. Твърди се, че самият Джино също не гори от желание да се вижда с  Преслава,  за да не дразни официалната си половинка  Изабела. Бианкалана  си е у нас, за да участва в сборния сезон „Биг Браър ол старс”, който стартира на 17 ноември, веднага след финала на „ВИП Брадър”.\n", "date": "2017.11.02", "title": "Преслава ще съжалява жестоко заради новия си, наложи й тежка забрана!"}
{"url": "https://www.blitz.bg/layfstayl/deyan-donkov-dovrshi-radina-krshka-y-ss-studentka-aktrisata-ne-e-na-sebe-si_news554998.html", "text": "Деян Донков се e впуснал в гореща афера със студентка от НАТФИЗ! От лятото насам актьорът редовно кръшка на половинката си Радина Кърджилова с близо 20 години по-млада начинаеща актриса. Името на дамата, пленила ума, сърцето и „пакета” на Деян, е Елена Петрова – също като на вече утвърдената актриса.\nМладата Елена е студентка по актьорско майсторство в класа на режисьора проф. Пламен Марков, като й оставали още няколко месеца до окончателното завършване на академията. По ирония на съдбата страстите между Деян и хубавата Елена избухнали покрай репетициите на спектакъла „Калигула”, който Диана Добрева поставя в Народния театър. \nИзточници на „Уикенд” от Народния издават, че малко след старта на репетициите през май Деян и Елена станали опасно близки. Под предлог, че репетират и че по-опитният Донков обучава младата Петрова в тънкостите на актьорския занаят, двамата често се усамотявали в гримьорните, след което запъхтени и щастливи бързо се шмугвали в баните на театъра. \nДвамата вече дори не се криели и за повечето им колеги от месеци било ясно, че тандемът плете сексистория. Деян и Елена често си тръгвали заедно след репетициите и отпрашвали в неизвестна посока сами. Официалната половинка на Донков Радина Кърджилова подозирала за авантюрата въпреки клетвите на Деян, че това са сплетни и интриги на завистници. \nСлед като Радина роди сина им Христо през юни миналата година, Деян беше на седмото небе и с радост разхождаше малкия и се грижеше за него. Познавачи на мъжката психология обаче твърдят, че често след раждането на бебето мъжете кръшват, защото се чувстват пренебрегнати, а и грижите за детето изцяло са погълнали майката, която няма време и сили да обърне внимание на таткото. \n", "date": "2017.11.02", "title": "Деян Донков довърши Радина! Кръшка й със студентка, актрисата не е на себе си"}
{"url": "https://www.blitz.bg/blits-tv/fotoreportazh-v-blits-ot-dnes-sofiya-ima-nova-golyama-zabelezhitelnost-vseki-mozhe-da-se-snima-pred-neya-video_news554965.html", "text": "\n Реставрирана фигура на лъв отново излезе на открито. Днес тя бе поставена на мястото на премахнатия паметник пред НДК. Статуята е част от войнишкия мемориал на Първи и Шести софийски полк, разрушен за построяването на монумента \"1300 години България\" и досега се съхраняваше във Военноисторическия музей в София. Там са запазени и голяма част от металните табели с имената на загиналите воини.  \n Мемориалът е създаден през 1934 г. и се е състоял от лъва в средата и три мемориални плочи с имената на загиналите военнослужещи в Първата и Втората световна война, както и в Балканската война. Каменният лъв се е издигал пред централната паметна плоча на мемориала до 1980 г. Проектът за възстановяване на военния паметник пред НДК предвижда да се постигне възможно най-близка прилика с оригиналния монумент. \n \n \n \n \n \n \n \n \n \n  Снимки: Георги КОЛЕВ, БЛИЦ \nОператор: Съйко СЪЕВ, БЛИЦ \n", "date": "2017.11.02", "title": "Фоторепортаж в БЛИЦ! От днес София има нова голяма забележителност! Всеки може да се снима пред нея (ВИДЕО)"}
{"url": "https://www.blitz.bg/svyat/uzhasyavashch-intsident-v-avtomivka-video_news554925.html", "text": "\n В мрежата се появи запис от камера за видеонаблюдение в бразилска автомивка. На кадрите се вижда как работник се приближава плътно до огромната четка за миене на коли.  \nМаркучът, който той държи обаче, се усуква около въртящата се четка и го повлича след себе си, съобщава Daily Mail. \nНа записа се вижда как работникът се върти на четката около 10 секунди. След това оборудването е изключено. Мъжът вади голям късмет и се отървава без сериозни травми. Видеото бързо стана вирусно е вече е гледано над 13 милиона пъти.   Превод: БЛИЦ \n \n \n \n", "date": "2017.11.02", "title": "Ужасяващ инцидент в автомивка (ВИДЕО)"}
{"url": "https://www.blitz.bg/svyat/egipetski-advokat-shokira-sveta-zhenite-s-prilepnali-teniski-tryabva-da-bdat-iznasilvani-video_news554877.html", "text": "Египетският адвокат Набих Ал Ваш си навлече гнева на тамошната и международната общественост, след като в телевизионно предаване заяви, че е \"национален дълг\" да бъдат изнасилвани девойките, които носят прилепнали тениски.\n\"Девойките трябва да се уважават самите, за да искат и другите да ги уважават. Защитата на морала е по-важна от защитата на границите\", каза адвокатът. \n \n \n \nВ емисията заидно с него гостували и няколко жени, които се опитали да влязат в спор. \nШефката на Националния съвет за човешки права Мая Мурси коментира, че думите на адвоката са скандални и са в противоречие с конституцията на страната. \nОт Националния съвет за човешки права съобщиха, че са внесли оплакване във Върховния съд за медийна регулация. Превод: БЛИЦ \n \n", "date": "2017.11.02", "title": "Египетски адвокат шокира света: Жените с прилепнали тениски трябва да бъдат изнасилвани! (ВИДЕО)"}
{"url": "https://www.blitz.bg/layfstayl/izvestnite-rozhdenitsi-na-2-noemvri_news554935.html", "text": "\n Днес повод за празнуване и почерпка имат: \n  У нас: Атанас Бобоков , бизнесмен, съсобственик на “Приста ойл” Велислава Дърева , журналистка Проф. Иван Газдов , художник Мария Каварджикова , актриса \n  По света: Азиз Йълдъръм , президент на Фенербахче Алън Джоунс , бивш австралийски пилот от Формула 1, участвал в 117 Гран При-та, от които постига 12 победи, 24 подиума и 199 точки в периода от средата на 70-те до средата на 80-те години на миналия век. Звонимир Солдо , бивш хърватски футболист, национал, играл в местното първенство и в Щутгарт, а като треньор е бил начело на Динамо (Загреб) и Кьолн Кендал Шмид , американски актьор и певец, известен с ролята си на Кендъл Найт в сериала „Биг Тайм Ръш“ Лоис Макмастър Бюджолд , американска писателка на фантастика и фентъзи, превеждана у нас Марисол Никълс , американска актриса, известна с ролите си в телевизионните сериали „24“ и „Портата“ Нели , американски певец и актьор, един от най-продаваните рапизпълнители на всички времена с над 40 милиона продадени албума в цял свят, най-успешният рапър в историята на американската класация Billboard Hot 100 с девет песни в челната десетка, четири от които са заемали първото място, носител на три награди \"Грами\" Нотис Сфакианакис , гръцки певец, популярен и в Европа и дори в Северна Америка. Песента му „O αετος“ (\"Орелът\") става една от най-популярните гръцки песни на всички времена Реджиналд Арвизу , бас китарист на американската ню метъл група \"Корн\" Рон Макгавни , американски музикант, първият бас китарист на \"Металика\", прекарва много кратко време в групата, след което е заменен от Клиф Бъртън (1982 – 1983). Участва като гост в юбилейния концерт по случай 30-годишнината на \"Металика\" на 10 декември 2011 г. Саманта Ферис , канадска актриса, позната като Нина Джарвис, директор на NTAC, главна роля във научнофантастичната поредица „4400“, и като Елън Харвел, майка на Джо Харвел във втория сезон на сериала „Свръхестествено“ София Гръцка , кралица на Испания до абдикацията на съпруга й Хуан Карлос І на 18 юни 2014 г. Франки Милър , шотландски музикант, рок певец и текстописец, популярен с албума Full House, песните „Darlin“ и „Jealousy“, както и дуетът му „Still in Love with You“ с Фил Лайнът Шах Рук Хан , индийски актьор (един от най-популярните в Индия и втори по богатство в света)  и продуцент от Боливуд, заснел в България филма си „Dilware“ („Голямо сърце“) \n  \n \n", "date": "2017.11.02", "title": "Известните рожденици на 2 ноември"}
{"url": "https://www.blitz.bg/daydzhest/shokirashch-gaf-na-nova-televiziya-s-grigor-dimitrov-rezilt-e-grandiozen-snimka_news554937.html", "text": "Нова телевизия допусна колосален гаф с най-добрия ни тенисист Григор Димитров.\nДокато течеше интервю с първата ни ракета в кабеларката се появи надпис, който го определя като \"тенЕсист\". \n \n \n \nМнозина зрители реагираха на гаврата с гневни коментари в социалните мрежи. \nТова съвсем не е първата издънка на Нова телевизия. Редакторите на новините и публицистичните предавания често бъркат имената и професиите на своите събеседници. \nНиската компетентност в нюзрума на уважаваната допреди години телевизия боде очите на намаляващата й с рекордни темпове аудитория. \nЕдва ли е случаен фактът, че цената на Нова се срина от 600 млн. евро на 100 млн. евро! \n", "date": "2017.11.02", "title": "Шокиращ гаф на Нова телевизия с Григор Димитров! Резилът е грандиозен! (СНИМКА)"}
{"url": "https://www.blitz.bg/svyat/mzh-se-sbudi-i-nameri-v-dvora-si-chisto-nova-kshcha_news555081.html", "text": "\n Канадец се събуди и откри чисто нова къща, качена на теглич в двора си, разказа самият той във Фейсбук. Не се радвал дълго на придобивката - само след ден на място пристигнала истинската собственичка на дома от 120 кв. метра. \n Случката се разиграла в град Пайлът Бют в провинция Саскачеван. Щастливецът се казва Патрик Мейз. Къщата, която намерил, била напълно сглобена и само трябвало да бъде поставена на мястото си. Вътре била с оборудвана кухня, електроуреди, бани и дървени подове. \n \"Почувствах се странно - откъде се появи тази чисто нова къща в двора ми\", пише Мейз. Когато дошла истинската стопанка, станало ясно, че компанията, която трябвало да й достави дома се оказала без необходимите разрешителни и затова зарязала скъпия товар на първото празно място. \n", "date": "2017.11.02", "title": "Мъж се събуди и намери в двора си... чисто нова къща"}
{"url": "https://www.blitz.bg/obshtestvo/evrostat-iznenadvashcho-rabotnata-ni-sedmitsa-e-tretata-nay-dlga-v-evropa_news555073.html", "text": "България е в челните позиции в Европа по най-дълга работна седмица. Това сочат данните на „Евростат”, съобщава bTV. Независимо, че Международната организация по труда препоръчва само 4-дневна работна седмица според данните на европейската статистика именно ние, българите, работим средно по 40 часа и 48 минути. На този фон най-малко работят холандците  с 30 часа и 18 минути седмично.\nПричината да сме на трето място по изработени часове всъщност е, че страната ни е с най-нисък дял на работещите на непълен работен ден. Явор Алексиев от Института за пазарна икономика коментира, че този модел на работа не е популярен у нас – отчасти и заради ниските доходи. \nРекламата ще приключи след 12 секунди. \nНиските заплати са още по-непосими в селата. Млади специалисти подават молби за работа, но когато разберат за минималните пари на часа се отказват. И така се затваря един омагьосан кръг.Според специалистите България все още няма механизъм за определяне на минималната работна заплата и това затруднява определянето цената на труда в по-бедни райони и в слаборазвити икономически дейности. \n \n", "date": "2017.11.02", "title": "Евростат изненадващо: Работната ни седмица е третата най-дълга в Европа"}
{"url": "https://www.blitz.bg/svyat/oon-razglasi-shokirashchi-danni-za-ubiti-i-maltretirani-zhurnalisti_news555066.html", "text": "\"Около 930 журналисти са убити в света от 2006 г. до 2016 г., а хиляди други са малтретирани по редица начини”, съобщи генералният секретар на ООН Антониу Гутериш по повод Международния ден срещу безнаказаността за престъпленията срещу журналистите, съобщава БГНЕС.\n\"От 2006 г. до 2016 са убити 930 журналисти. Хиляди други системно са жертва на сексуален тормоз, арести и злоупотреби”, каза той. \nСпоред него, престъпленията често остават без наказание. \n\"В девет от десет случая, извършителите не са подведени под отговорност\", заяви генералният секретар. Той призова за справедливост за подобни престъпления \"В памет на всички убити журналисти и като признание за важната роля, която свободните и независими медии играят за насърчаването на развитието и мира\". \nГутериш припомни плана за действие, приет от ООН през 2012 г., за защита на журналистите, насочен към създаване на условия за безопасна работа. Той също заяви, че възнамерява да представи свои собствени предложения за засилване на безопасността на журналистите и медийните работници. \nМеждународният ден срещу безнаказаността за престъпления срещу журналисти се отбелязва на 2 ноември от 2013 г. с решението на Общото събрание на ООН. В приетата по време на 68-ата сесия резолюция, Общото събрание осъди всички актове на насилие срещу журналисти и медиен персонал и призова държавите да предприемат конкретни мерки за борба с безнаказаността за такива нарушения. Датата бе избрана в памет на двама френски журналисти, убити в Мали на 2 ноември 2013 г.\n", "date": "2017.11.02", "title": "ООН разгласи шокиращи данни за убити и малтретирани журналисти"}
{"url": "https://www.blitz.bg/svyat/ekshn-v-istanbul-spetschasti-osuetikha-atentat_news555071.html", "text": "Опасност от терористичен акт затвори мол в Истанбул, съобщават световните осведомителни агенции.\nПредупреждението за възможен терористичен акт предизвика силна тревога в квартал \"Бахчелиевлер\" на европейския бряг. \nТази вечер полицейски подразделения от силите за борба срещу терора нахлули в централния мол на квартала и блокирали всички изходи. \nПри акцията на полицията са арестувани 8 души, съобщиха турски медии. По техни данни арестуваните били проследени от полицията. Смята се, че те възнамерявали да извършат терористичен акт в мола, поради което екипите били вдигнати по тревога. \nМолът се намира на централния магистрален път Е-5, близо до спирката \"Инджирли\". Граждани, намиращи се в мола, разказаха пред телевизионните камери, че полицейските екипи отначало го обградили и известно време не ги пускали да излязат навън, като през това време претърсвали помещенията. После разбрали, че полицията търси няколко подозрителни лица, които вероятно се намирали в търговския обект. \n", "date": "2017.11.02", "title": "Екшън в Истанбул, спецчасти осуетиха атентат!"}
{"url": "https://www.blitz.bg/svyat/tsirk-v-moskva-skandalna-ruska-pornozvezda-atakuva-stola-na-putin-video-18_news554991.html", "text": "Руската актриса Елена Беркова, която придоби огромна популярност с участията си във филми за възрастни, реши да вземе участие в президентските избори, които ще се проведат през следващата година в страната, съобщават местните медии.\nПалавата хубавица дори качи в Инстаграм предизборно обръщение, в което смело дава обещания, облечена в секси черно бельо. \nЕлена Беркова става четвъртата дама с апетити за поста. По-рано стана ясно, че в Кремъл искат да влязат телевизионните водещи Ксения Собчак, Екатерина Гордон и Анфиса Чехова. \nАктрисата се надява, че благодарните й зрители ще я подкрепят в битката за поста.  \nНа пътя на амбициозната брюнетка обаче стоят два проблема. Първият е, че  за да участва във вота, трябва да има 35 години, а тя е само на 32. Другият й проблем е, че е гражданка на Украйна.\n \n Превод: БЛИЦ \n \n", "date": "2017.11.02", "title": "Цирк в Москва: Скандална руска порнозвезда атакува стола на Путин (ВИДЕО 18+)"}
{"url": "https://www.blitz.bg/svyat/ispaniya-zavrya-khilyadi-poiskakha-svoboda-za-arestuvanite-katalonski-ministri_news555076.html", "text": "\n Хиляди хора излизат тази вечер по улиците на каталонските градове Барселона, Тарагона, Жирона и Леида, за да протестират срещу задържането под стража на осем членове на сваленото регионално правителство на Каталония, предаде Асошиейтед прес. \n Испанска съдийка разпореди днес осем членове на сваленото каталонско правителство да бъдат поставени временно под стража. Сред осемте висши сепаратистки представители е заместникът на бившия каталонски лидер Карлес Пучдемон - Ориол Жункерас. \n \"Всички – в затвора. Чувство за голяма несправедливост. Много тъжен ден за демокрацията\", написа в Туитър Жауме Алонсо-Куевиляс, адвокат на Пучдемон и неговата Европейска демократична партия на Каталония.Девети висш каталонски представител - Санти Вила, който подаде оставка от каталонското правителство преди на 27 октомври то да обяви едностранно независимост на Каталуния - също попада под действието на съдебното разпореждане, но той ще бъде освободен под гаранция от 50 000 евро. \n Арестуваните политици отправиха призив чрез адвокатите си и в социалните мрежи протестите да бъдат мирни и привържениците им да избягват каквито и да било прояви на насилие, добавя АП.  \n", "date": "2017.11.02", "title": "Испания завря! Хиляди поискаха свобода за арестуваните каталонски министри"}
{"url": "https://www.blitz.bg/lyubopitno/otkrikha-nov-vid-orangutani_news555079.html", "text": "\n Учени откриха трети вид орангутани, който живее на индонезийския остров Суматра. Популацията им е толкова малка, че те вече са обявени за застрашени. \n Това е първият нов вид големи маймуни, откриван след 1929 г., когато в Конго е идентифицирано бонобото. \n От новооткритите орангутани, наречени Рongo tapanuliensis, съществуват не повече от 800 екземпляра. \n Учените са работили със скелет на възрастен мъжки екземпляр, убит в конфликт със селяните. Генетично изследване, направено от екип на университета в Цюрих, показа, че популацията се е разделила еволюционно от другите орангутани преди около 3,4 млн. години. \n В изследването са участвали 37 учени от различни държави. \n", "date": "2017.11.02", "title": "Откриха нов вид орангутани"}
{"url": "https://www.blitz.bg/kriminalni/biznes-za-milion-leva-ili-inache-kazano-nay-chestite-lzhi-na-telefonnite-izmamnitsi-i-koi-sa-zhertvite-im_news554865.html", "text": "\n С близо милион лева забогатяха телефонните измамници. Те са се налапали с 815 000 лева само за последните два месеца. Това сочат данни на МВР, цитирани от  . \nСумата обаче е само от регистрираните случаи, извършени от ало-апашите. Някои от жертвите не са потърсили помощ от полицията и се смята, че печалбата на бандитите е около 1 милион лева. \nОт началото на годината до 15 октомври в полицията били регистрирани общо 582 обаждания с лъжливи твърдения с искане на пари за полицейска акция, за пострадал при катастрофа или лечение на птичи или свински грип. През същия период на миналата година броят на измамите по телефона е почти идентичен.  \nОт МВР обаче отчитат ръст при разкриваемостта. През миналата година тя е била 9 процента, докато през тази е около 16%. \nСпоред статистиката най-много регистрирани измами били в София – 120. Само при един от случаите, апашите прибраха 100 000 лева от пенсионер. На второ място телефонните мошеници са вилнели в Пловдив – 51 пъти. Следват Варна – 49 измами, Разград – 37, Сливен – 36 и Търговище – 35. От януари досега полицаите успели да установят 107 апаши. \n„За съжаление измамите не спират. Най-много са в градовете, в малките населени места информацията по-бързо се разпространява между хората, те сами се предупреждават един друг и случаите са по-редки”, каза вътрешният министър Валентин Радев. \nСпоред изследване на прокуратурата пострадалите от телефонни измамници жени са три пъти повече от мъжете. Най-често жертвите са на възраст между 71 и 80 години. 93 процента от апашите пък са мъже на възраст между 18 и 35 г. Жените са включени в бандите основно като помощнички.  \nГрадовете Ветово, Горна Оряховица и Левски се славят от години като колцентрове на мошениците. Последната мода сред тях е да звънят от Румъния. Преди дни стана ясно, че на някои от тях помагат и полицаи. \nОт прокуратурата сочат, че двойно е нараснал броят на предадените на съд апаши, които тормозят по телефона. Значително са се увеличили и бандитите, които са получили присъди. Половината от наказанията са условни, сочи статистиката. \nКриминалисти признават, че основните трудности при разкриването на телефонните измами са, че сим-картите не са собственост на комбинаторите. Липсва и видеонаблюдение в повечето населени места, което би помогнало за по-бързата реакция при измама. Най-честите лъжи \nНай-разпространената в момента измама е  „съдействие” за задържане на престъпници . Мошениците се представят за полицаи и искат пари, за да бъдат заловени опасни бандити. Обещават, че след края на „акцията” да върнат сумата. \nАло-мошениците продължават да звънят с твърдението, че  има пострадал при катастрофа и спешно трябва да се плати скъпоструваща операция . Апашите се представят за лекари. \nИскане на  пари за ваксина , е третият сценарий, който използват измамниците. Те твърдят по телефона, че близък или роднина е заразен със свински или птичи грип. Освобождаване на човек от ареста след катастрофа  – тази лъжа също се използва от бандитите. Те се представят за полицаи, прокурори или следователи и твърдят, че ваш близък е блъснал дете и е в килия. За да излезе на свобода трябва да се плати подкуп. \n", "date": "2017.11.02", "title": "Бизнес за милион лева или иначе казано - най-честите лъжи на телефонните измамници и кои са жертвите им!"}
{"url": "https://www.blitz.bg/layfstayl/svetski/stigna-dnoto-pokhotlivoto-starche-stoyan-aleksiev-unizhi-grozno-zhena-si-nanese-y-zhestok-udar-s-mladata-ivana_news555013.html", "text": "Стоян Алексиев и младата студентка по актьорско майсторство Ивана Бобойчева вече не крият връзката си. Те се движат официално като двойка и ходят заедно по купони, твърди \"Уикенд\".\nСкандалът с папарашките снимки, на които се вижда как 66-годишният артист бърка в гащите на своята 24-годишна колежка, може и да беше неприятен, но в крайна сметка направи услуга на влюбената двойка. След като няколко месеца те се опитваха да отричат, че са заедно, сега са извадили връзката си на светло, от което и двамата се чувстват по-добре. \nНа светско събитие преди няколко дни познатият като проф. Генадиев от \"Откраднат живот\" артист пристигна под ръка не със съпругата си Надя, а със своята млада любовница. И двамата бяха широко усмихнати, спокойни, предразположени към разговори с познати и приятели и не се притесняваха да демонстрират близостта си. Цялата вечер възрастният артист и младата му приятелка не се отделиха един от друг. Алексиев-старши сияеше, изглеждаше подмладен с поне 10 години и според познатите му това се дължи на любовта му със студентката и факта, че вече не се чуди как да я крие. Никой не изглеждаше изненадан, че ги вижда един с друг. \n Познатите на Стоян се радват, като го виждат щастлив с младата Ивана. В същото време обаче дълбоко съжаляват съпругата му Надя, която продължава да го търпи под покрива на общото им жилище. Преди няколко седмици артистът обяви в телевизионно интервю, че не е напуснал жена си и продължава да дели един апартамент с него. Сега всички се чудят докога Надя ще понася мълчаливо унижението да слугува на съпруг, който открито й слага рога, и то с момиче по-младо от най-малкия му син.\n", "date": "2017.11.02", "title": "Стигна дъното! Похотливото старче Стоян Алексиев унижи грозно жена си, нанесе й жесток удар с младата Ивана"}
{"url": "https://www.blitz.bg/layfstayl/shoubiznes/grozno-razkritie-megz-se-okaza-stikhiya-v-legloto-yasno-e-kolko-mzhe-sa-minali-prez-krevata-y_news555009.html", "text": "Миглена Каканашева неведнъж е признавала, че много иска да изпита голямата, истинската любов и се надява да я срещне съвсем скоро. Дизайнерката сподели наскоро в Къщата житейската си философи-я \"Човек трябва да реализира себе си и да реализира семейство. Аз едното го имам в цялата му пълнота, сега градя и другото\", пише \"Уикенд\".\nМегз вярва, че ще изпитва и щастие в личен план и напук на всеобщото мнение, че работи по 24 часа в денонощието, уточни, че има доста свободно време. \nМного често вечерите тя имала ангажимент към модната си империя за около половин час, след което можела да се отдаде на любимия човек. Освен това е свободна и през уикендите. Тъй като засега няма мъж до себе си, Мегз прекарва свободното си време със семейството и приятелите си.  \nНапук на демонстрираната свенливост в предаването, в личния си живот Каканашева  била доста разюздана, твърдят нейни приятели. Коко Шанел от Раковски сменяла партньорите си като носни кърпи и понякога се случвало в рамките на седмица да е била с трима различни мъже.  \n", "date": "2017.11.02", "title": "Грозно разкритие! Мегз се оказа стихия в леглото, ясно е колко мъже са минали през кревата й!"}
{"url": "https://www.blitz.bg/layfstayl/shoubiznes/veneta-raykova-progovori-za-nay-tezhkata-drama-v-zhivota-si-i-otseche-nyama-da-pogreba-bashcha-si-ulichno-kuche-mi-e-po-blizko-ot-nego_news555017.html", "text": "Водещата на предаването \"Папараци\" по bTV Венета Райкова вече е издала присъда на баща си и решението й не подлежи на обжалване. Водещата на \"Горещо\" е категорична, че човекът, който я е създал, е единствено неин биологичен родител и нищо повече, пише \"Уикенд\".\n\"Често го наричам \"този, който ми се води баща\" и дотам\", признава блондинката на всеослушание. Журналистката никога не е криела, че драмата на живота й е отсъствието на силно рамо в детството и младите й години. По време на брака й с майка й, татко й Румен Райков си затвърдил любовница и ги изоставил. От втория брак на биологичния си баща водещата имала сестра, с която всъщност не поддържала връзка.  \n\"Хората не могат да разберат, че с майка ми никога не сме ламтели за пари. Имали сме нужда единствено от мъжко рамо, на което да поплачем, за да се успокоим Такова обаче така и не получихме\", изживява отново болката си Райкова. Днес тя е безчувствена към мъжа, който я е създал. Горчивината в сърцето й към него стига дотам, че тя с ръка на сърцето си признава, че дори не би го погребала. \n\"Нека ме съди, който иска! Никой не знае какво съм преживява, за да коментира постъпките ми. За мен той е чужд човек. Едно улично куче ми е по-близко от него\", категорична е телевизионната звезда на bTV. \nПредаването, което Венета наследи от Николета Лозанова, се радва на изключително висок рейтинг, показват обобщените резултати за октомври. Според класацията на ГАРБ неделното шоу е второто най-гледано предаване на телевизията, след \"Фермата\", като много често бие даже новините.\n", "date": "2017.11.02", "title": "Венета Райкова проговори за най-тежката драма в живота си и отсече: Няма да погреба баща си, улично куче ми е по-близко от него!"}
{"url": "https://www.blitz.bg/layfstayl/strashen-skandal-vv-vip-bradr-dzhuliana-i-endzhi-na-krachka-ot-boy_news555064.html", "text": "\n Тази вечер във VIP Brother Боливуд ще завладее Нови хан, а звездите ще се превърнат в индийски актьори на хитовия сериал “Малката Джулка“. Приятелките Джулиана и Енджи ще се изправят в пряк сблъсък една срещу друга след последните номинации в Къщата, а някои Съквартиранти ще се възползват от този конфликт, за да уредят личните си сметки. \n Мисия “Сериал” е една от най-емблематичните мисии във VIP Brother и тази година тя отново ще завладее сърцата на Съквартиранти и зрители. Звездите ще трябва да се превъплътят в индийски актьори и да превърнат сериала “Малката Джулка“ в абсолютен хит на сезона. Те ще трябва за кратко време да овладеят до съвършенство така важните за индийското кино драматични погледи, мимики и танци, а в каква роля ще влезе всеки от тях и ще има ли недоволни от своите герои Съквартиранти, предстои да разберем. \n В живото предаване снощи звездите се номинираха за последен път преди големия финал на 10 ноември. Последните номинации протекоха по нов регламент и всеки Съквартирант трябваше да посочи най-достоен и най-недостоен победител в този сезон на шоуто. След множество изненади и болезнени изказвания Шеф Петров, Тото и Дани Златков събраха най-голям брой отрицателни точки и ще се борят за оставане в Къщата на първите двойни елиминации в понеделник. Съквартирантите също имаха възможността да изгледат на живо номинациите, а тази вечер ще видим последвалите реакции. \n Отношенията между близките приятелки Джулиана и Енджи са все по-обтегнати през последните дни. Джули става все по-близка с Алекс и често критикува диетоложката зад гърба ѝ. Именно номинацията на Енджи към Маргарита за най-достоен Съквартирант ще се окаже катализатор във взаимоотношенията между двете и тази вечер ще станем свидетели на истинска буря, която Джули ще разрази в Къщата срещу доскорошната си най-близка приятелка. Отрицателната точка на Енджи за Шеф Петров също ще се окаже проблем и той ще използва създалата се ситуация, за да разчисти и своите собствени сметки с красивата ливанка. Как ще се развият отношенията между тримата и ще повлияят ли те на предстоящата мисия, ще разберем още тази вечер. \n", "date": "2017.11.02", "title": "Страшен скандал във ВИП Брадър! Джулиана и Енджи на крачка от бой!"}
{"url": "https://www.blitz.bg/layfstayl/obyavikha-selena-gomes-za-zhena-na-godinata_news555078.html", "text": "\n Американската певица Селена Гомес беше избрана за жена на годината от сп. \"Billboard\". \"Селена не само е на върха на музикалните класации, но и постоянно вдъхновява младите жени да работят с пълна всеотдайност, да бъдат самите себе си и да не се страхуват да използват гласа си. Много се радваме, че имаме възможността да я обявим за своята \"жена на годината\", каза Джон Амато, президент на медийната група на списанието.  \nПреди година наградата беше присъдена на Мадона. Връчването на приза ще бъде на годишната церемония \"Жени в музиката\" на сп. \"Billboard\", насрочена за 30 ноември в Лос Анджелис.  \nОтличията се присъждат на жени, които имат значителен принос към музикалната индустрия и са източник на вдъхновение за другите жени.   \nСелена Гомес започна кариерата си като актриса в киното и телевизията през 2002 г. Тя озвучи няколко филма на \"Дисни\" и се снима в сериали. През 2009 г., заедно с групата си \"Селена Гомес енд дъ сийн\", тя издаде албума \"Kiss and Tell\".\n", "date": "2017.11.02", "title": "Обявиха Селена Гомес за жена на годината"}
{"url": "https://www.blitz.bg/layfstayl/shoubiznes/bozhidara-bakalova-razbi-shurobadzhanashchinata-vv-fermata_news555040.html", "text": "Двете фермерки, близки до селския ерген Яни, се изправят на дуел една срещу друга. Но не за сърцето му, а в битка за оцеляване във „Фермата“ тази неделя.\nТази вечер философката Ивона посочи вдовицата Виолета за свой противник на арената и една от двете ще трябва да си тръгне от шоуто. За жалост на пчеларя от Козлец, който е приятел на Ивона и е хлътнал по Вили, Божидара Бакалова изпълни заканата си да разбие шуробаджанашкия кръг. \nМалко преди да излезе от шоуто, Божидара сключи сделка с опонента си Дарина, който падне да посочи другия за фермер на седмицата и да прати Ивона на дуел. Съвсем очаквано пък тя поиска Виолета за втори дуелист, тъй като двете са в неприкрит конфликт. „Имаше един човек, който искаше да бъде на дуел с мен още първия път, когато бях на дуел с македонката Диана. С Вили не се разбираме много добре“, обясни философката, която вече елиминира един участник във „Фермата“ и показа добра подготовка по игрите от предни сезони. „Ще бъде интересен дуел, децата ми ще ме изчакат още малко, докато се прибера. Ще ти покажа как са мятам“, реагира в типичния си агресивен стил вдовицата. \nИскрите между Ивона и Виолета не останаха скрити от останалите, които ги помолиха да спят отделно на ратайския бряг, за да не започне дуелът преждевременно. Самият Яни от Козлец веднага започна да страда за избора, който трябва да направи между двете си най-близки жени в шоуто. Виолета обаче го улесни. „Ходи си при нея да й даваш съвети, че ще я отнеса като куцо пиле домат. Да вземе някоя и друга точица“, уверена беше тя в победата си. \n \n \n", "date": "2017.11.02", "title": "Божидара Бакалова разби шуробаджанащината във „Фермата!"}
{"url": "https://www.blitz.bg/layfstayl/17-momenta-koito-otblskvat-zhenite-pri-seks_news555080.html", "text": "\n Сексолози и психолози често питат жените какво не харесват в силния пол по време на секс. Така се получават 32 неща, които красивата половина на света мрази в леглото. 1. ТОЙ МНОГО БЪРЗО СВЪРШВА.  Повечето жени са убедени, че причина за това е мъжката злонамереност. Жените смятат, че партньорът би могъл да издържи още половин час. Но просто не го иска, защото е егоист и мисли само за себе си. 2. ТОЙ НЕ СВЪРШВА ТВЪРДЕ ДЪЛГО . Сега пък тя си мисли, че нейното тяло не го възбужда. А освен това тя вече е и уморена. 3. ТОЙ САМО МЪЛЧИ . Известно е, че мъжете обичат с очите си, а жените с ушите. И с тези уши тя желае да чува нежности. Или поне стон, който да свидетелства за неговата страст. 4. ТОЙ ВИКА ТВЪРДЕ СИЛНО.  Бурното изразяване на чувствата е нещо прекрасно, но мъжът трябва да отмита, че не се намира на стадиона. 5. ТОЙ ПРАВИ СЕКС, БЕЗ ДА СИ Е СВАЛИЛ ЧОРАПИТЕ . Защото жените ги отблъсква гол мъж с чорапи не е известно. Тази особеност е просто необяснима. 6. ТОЙ ТВЪРДЕ БЪРЗО СЕ СЪБЛИЧ А. Жените най-много мразят да изпаднат в глупаво положение. И ако тя е още по палто и в ботуши, а по него вече няма нищо освен презерватив, то и двамата ще изглеждате нелепо. 7. В НАЙ-НЕПОДПОДЯЩИЯ МОМЕНТ ТОЙ СПИРА И ПИТА „ТИ СВЪРШИ ЛИ?”  Без коментари. 8. ТОЙ ОСТАВЯ ЛАМПАТА ДА СВЕТИ.  Силната светлина превръща спалнята в операционна. Пък и жената не може да се съсредоточи върху процеса и трябва постоянно да се пита дали изглежда твърде сексуално. 9. ПРЕДИ СЕКС ТОЙ НЕ ВЗЕМА ДУШ . Ърнест Хемингуей бе казал, че мъжът трябва да мирише на мъж. Но жените не са съгласни. Те, разбира се, не очакват мъжът да мирише на свежи теменужки, но често грубата истина не ги възбужда. 10. ТОЙ ТИЧА ПОД ДУША, ВЕДНАГА ЩОМ СВЪРШИ . Жените приличат на котките. А котките имат навика да се потриват в любимия човек, за да си оставят миризмата. И когато партньорът демонстративно бърза да махне тази миризма, жените се чувстват обидени. 11. ТОЙ ВЕДНАГА СЕ ОБРЪЩА И ЗАСПИВА . Това е най-тежкото оскърбление в леглото. И най-лошото, което той може да направи. Дори преди секса партньорът да е израждал дузини крави рекордорки, да е писал кандидатска дисертация или да е поставил световен рекорд на 100 метра, това изобщо не го оправдава. От нейна гледна точка той трябва да бъде нежен след секса и да я гушне. Иначе защо изобщо е лягал с нея? 12. ПО ВРЕМЕ НА СЪВОКУПЛЕНИЕТО ТОЙ САМО Я ГЛЕДА В ОЧИТЕ . Той явно не си дава сметка, че в такъв момент прилича на коварен фашист, залегнал зад прикритие. Така че той трябва поне да се престори, че е страшно увлечен от половия акт. 13. ТОЙ НЕ СЕ БРЪСНЕ.  Мъжете никога не разбират какво може да предизвика една невинна брада на два дена. 14. ТОЙ СЕ ШЕГУВА ПО ВРЕМЕ НА СЕКСА.  Смехът обаче е най-злият враг в такъв момент. Майтапът или веселбата са направо е противопоказни. 15. ТОЙ ИМА ТВЪРДЕ ДЪЛГИ НОКТИ . Твърди се, че мъжът не импотентен, ако има поне един пръст. Но ако този пръст завършва с дълъг и гризан нокът, ще трябва да теглите кръст на половия живот 16. ТОЙ ПОСТОЯННО Я КОМАНДВА И НАРЕЖДА КАКВО ДА ПРАВИ . Той обаче не е сержант, а тя не е редник. Затова заповедите „Лягай”, „Кръгом”, „Мирно” звучат глупашки в леглото. 17. ТОЙ НЕ СЕ ГРИЖИ ЗА БЕЗОПАСНИЯ Й СЕКС . Презервативите са задължение на мъжа. От него се очаква да си ги купуват предварително, да си ги носи в джоба и да си го слага (по възможност незабележимо). Следва продължение.\n", "date": "2017.11.02", "title": "17 момента, които отблъскват жените при секс"}
{"url": "https://www.blitz.bg/lyubopitno/evrika/britanski-eksperti-pred-epokhalno-otkritie-namerikha-klyuch-km-bezsmrtieto_news555001.html", "text": "Британски експерти от Университета в Нотингам успяха да създадат цяла колония от близо 20 хил. плоски червея от един-единствен екземпляр, пише obekti.bg.\n Въпреки че го нарязват на малки парченца, всяко едно от тях израства наново и се превръща в напълно нов червей. Червеят регенерира абсолютно всичко – мускули, кожа, дори т.нар. червеев мозък. Учените са убедени, че това умение на плоските червеи, срещащи се най-често в езерата, ще спомогне за развитието на нови методи, които ще ни позволят да останем млади по-дълго. Дори да живеем по-дълго. \n „Нашите данни потвърждават едно от предположенията, свързани с това какво би било нужно на едно животно, за да бъде потенциално безсмъртно – коментира Азиз Абубакър, ръководител на изследването. – Следващата ни цел е да опознаем механизма в детайли и да научим повече за това как да променим едно животно така, че то да се превърне в безсмъртно.“ \n", "date": "2017.11.02", "title": "Британски експерти пред епохално откритие, намериха ключ към безсмъртието?"}
{"url": "https://www.blitz.bg/layfstayl/ruskata-krasavitsa-olesiya-malinskaya-poddrzha-krasotata-si-s-technosti_news554943.html", "text": "\n Олесия Малинская е руски топ модел, за който кариерата на подиума не е достатъчно предизвикателство и тя отива далеч отвъд него, влизайки в обществото на дизайнерите, чрез собствената си модна марка \"Mallini Couture\". \nОлесия води невероятен живот, за който могат да завиждат много от родните випове. И въпреки изключително ангажираното й всекидневие, тя признава, че се старае да се храни умерено и здравословно и за да поддържа безупречната си визия напълно е изключила месото и млечните продукти от режима си. Вегетарианството може да не е за всеки, но със сигурност на Малинская й се отразява страхотно – в това могат да се убедят всички от снимките в личния ѝ Instagram профил, където тя предизвиква истински фурор. Звездата има повече от 1 милион фенове, които следват всяка нейна стъпка, публични изяви и дори кулинарни възможности.\n \nОсвен, че е вегетарианка, за да поддържа формата си безупречна, Олесия спазва периодично и тридесетдневен режим за пречистване на организма. Строгата диета изгаря мазнините и драстично подобрява състоянието на кожата. Единственият проблем е, че режимът напълно изключва твърда храна през целия месец като в рамките на посочения период са позволени единствено ферментирали напитки от всички сортове, натурални сокове, зеленчукови бульони, бульон от пиле и риба, отвари от билки, квас, чайове от всички сортове, кафе, какао, цикория. В допълнение към всички тези напитки трябва да се изпива не по-малко от литър и половина вода - трапезна или минерална. \nИма дни, в които дори Олесия похапва всичко и споделя това с феновете си в Instagram. Та нали и тя е човек? \n \n", "date": "2017.11.02", "title": "Руската красавица Олесия Малинская поддържа красотата си с течности"}
{"url": "https://www.blitz.bg/layfstayl/nyama-takova-izkushenie-za-nebtseto-marinovani-przholi-s-med-i-zekhtin_news554945.html", "text": "\n Необходими продукти \n 4 бр. свински пържоли \n4 с.л зехтин \n1 с.л мед \n3 с.л соев сос \n¼ ч.л черен пипер \n¼ ч.л сол \n1 ч.л чубрица \n Начин на приготвяне \n Свинските пържоли ги овкусяваме от всички страни със сол и черен пипер. След това ги овкусяваме със суха чубрица. В купичка слагаме 3 с.л. зехтин, 1 с.л. мед и 2 с.л. соев сос. Овалваме пържолите в купичката. Трябва всичко е овкусено и сместа да покрива пържолите. Покриваме ги с фолио и ги слагаме за 3 часа в хладилника да си поемат всички аромати. Вадим пържолките. Загряваме 4-5 с.л. олио в тиган. Нареждаме ги една до друга в тигана и ги запържваме от двете страни. \n", "date": "2017.11.02", "title": "Няма такова изкушение за небцето! Мариновани пържоли с мед и зехтин"}
{"url": "https://www.blitz.bg/stsena/dzhey-lo-podludi-fenovete-si-ss-sochnoto-si-dupe-v-srebrni-bikini-snimki_news554934.html", "text": "Латино дивата Дженифър Лопес и новото й гадже Алекс Родригес изгряха на корицата на списание Vanity Fair. Освен милите снимки, двойката даде откровено интервю, в което сподели много откровени неща за връзката си.\nАвтор на фотосесията е Марио Тестино, а част от кадрите се появиха и в профила на изпълнителката в Инстаграм. \nЕдна от милите снимки, разкриващи идилията, на която се радват влюбените, обаче направо подлуди феновете на певицата. На нея Джей Ло гордо показва сочното си дупе. Върху прелестите й пък се мъдрят сребристи бикини. Те са в тон с бляскавата й рокля, която благодарение на Алекс не успява да скрие цепката на дупето й.  \nДженифър Лопес и Алекс са заедно от осем месеца. Двамата често се появяват заедно на различни мероприятия. Наскоро се появиха слухове, че певицата и новото й гадже обмислят варианта да се сгодят и да заживеят под един покрив. \n„Тя е моят модел за подражание. Тя много рядко пие, опитва се да спи най-малко по осем часа. Това обяснява защо е толкова красива”, казва Алекс пред изданието. \n„Подхождаме си безумно много: и двамата сме зодия Лъв, и двамата сме от Ню Йорк, и двамата сме латиноамериканци. Мога да изброя поне още 20 подобни неща. Разбирам го, както никой друг не може да го направи. Той мен – също” , казва на свой ред звездата.  Превод: БЛИЦ \n \n", "date": "2017.11.02", "title": "Джей Ло подлуди феновете си със сочното си дупе в сребърни бикини (СНИМКИ)"}
{"url": "https://www.blitz.bg/layfstayl/biznesdama-ot-avstriya-stana-misis-refan_news554956.html", "text": "\n Мария Вачева – горда майка на 18-годишна дъщеря, грабна титлата Мисис България Вселена и стана Мисис   на 19-ото издание на конкурса за омъжени жени Мисис България. Мария живее и работи в Австрия. Занимава се с международен маркетинг и е мениджър в семейната компания Колегер Метал. \n Мисис България е единственият конкурс за  , в който във втория тур заедно с претендентките дефилират техни близки и казват по няколко думи в подкрепа на кандидатурата им. Най-често това са сестри, майки, деца и дори свекърви на красивите дами. Съпрузите им се престрашават по-рядко, но австрийската половинка на Мисис REFAN не само излезе с нея на червения килим, а дори прояви свежо чувство за хумор, като се обърна с шеговит апел към журито „Моля ви, изберете моята жена, за да мога после да казвам, че живея с Мисис България”. \n , която всяка българка, държаща на качествените   държи да притежава, бе заслужен подарък за участничките в конкурса. В него се състезават омъжени красавици със собствен бизнес, отдадени майки и позиции в обществото. И тъкмо социалната им ангажираност ги кара да прегърнат благотворителните каузи на „Феймъс”, организацията, която провежда Мисис България. Тази година носителките на короната за най-красива омъжена българка следват мотото на международната кампания на Мисис Вселена за жени, пострадали от насилие – OneVoice”. Затова и в първия тур всички носеха тениски с логото на каузата. \n Мария Вачева – Мисис REFAN, като притежателка на титлата Мисис България Вселена ще се включи ревностно в благотворителната инициатива. \n Козметичната компания, която тази година спечели   в националния конкурс  \"Любима марка на българския потребител\", като освен първото място в генералното класиране завоюва „златото” в още две категории - \"Българска марка\" и \"Козметика\", награди всички претендентки за титлата с огромен подаръчен дамски комплект   с подобрен, по-интензивен и по-траен аромат със специално разработени парфюмни композиции, които щадят кожата. \n Един от участниците в благотворителната томбола също стана щастлив притежател на REFAN GOLD Collection. \n  \n \n \n  \n \n  \n", "date": "2017.11.02", "title": "Бизнесдама от Австрия стана Мисис REFAN"}
{"url": "https://www.blitz.bg/layfstayl/grandioznata-lzha-vv-vip-bradr-za-vzkrsnalata-lyubov-na-dani-petkanov-i-aleks-bogdanska-e-razkrita-okonchatelno-dokazatelstva_news554902.html", "text": "Най-известната влюбена двойка на България Даниел Петканов и Александра Богданска затвърждават слуховете, че мамят. \"Новоизлюпените\" младоженци са се събрали още месеци преди да влязат в Къщата на „ВИП Брадър“, но са скрили тази „малка“ подробност. Дали са я скрили от продуцентите, или това е бил договорът им, не е ясно. Вече повече от месец Дани и Алекс играят театър пред цяла България, преструвайки се, че се преоткриват наново.\n Всъщност още в началото на лятото, когато Богданска се връща от Италия, двамата с Дани се срещат и любовта им пламва по-силна от преди. Репортерът и моделката обаче решават да пазят в тайна сдобряването си, защото се притеснявали от реакциите на останалите и най-вече на родителите си. Няколко снимки в социалните профили на двамата обаче ги издадоха. \n Това лято Алекс се похвали със снимка на яхта на фона на красив скалист пейзаж. Дани Петканов позира на същия фон, отново на яхта… \nЦялата схема била по идея на Лудия репортер, като крайната цел е да станат финалисти. Единствено сватбата им в шоуто не влизала в плановете на двойката. Тя идва бонус. \n Повечето зрители обаче започнаха да ги подозират в измама. Дори самият Биг Брадър на няколко пъти упрекна Богданска във фалшиво поведение. \n", "date": "2017.11.02", "title": "Грандиозната лъжа във „ВИП Брадър“ за \"възкръсналата любов\" на Дани Петканов и Алекс Богданска е разкрита окончателно! (ДОКАЗАТЕЛСТВА)"}
{"url": "https://www.blitz.bg/layfstayl/desi-slava-zaksa-zdravo-bremennata-pevitsa-i-blagoy-pestyat-za-pampersi-nyama-pari-za_news554975.html", "text": "Деси Слава няма пари за сватба с бащата на бебето, което очаква – боксьора Благой Найденов.Певицата слезе от сцената още в края на август и ще се върне на работа чак след година, а любимият й поне засега е с меко казано скромни доходи. Двамата карат почти на мускули и пестят за детето, което е на път, пише Хот Арена.\nЗа да поддържа шума около името си, изпълнителката наскоро пусна нова песен – дует с колегата й Джордан. Това обаче няма да напълни портфейла й, даже напротив. Бъдещата майка се е бръкнала дълбоко за авторски права, запис и клип на парчето „Ангелите плачат”. \nВ същото време няма да спечели и стотинка от него, тъй голата фенска любов не й носи пари. Парите биха дошли, ако имаше участия.  \n  \nДеси обаче предпочита да поживее скромно вместо да рискува здравето на бебето, като пътува из страната и се кълчи в нощните клубове. \nМъжът й Благой също не печели кой знае колко не само в момента, а и по принцип. Родителите му не са богати, а на своята крехка възраст от 21 години той все още няма успехите, които са нужни на момче като него, за да издържа дете и жена, свикнала да живее на широко. Затова в момента са ограничили всички излишни разходи, като се започне от сватбата, на която певицата не веднъж е казвала, че не държи. Звездата се въздържала и от купуване на ненужни тоалети, ходела с 5-6 рокли, от които само една била „за официално”. Не искала да хвърля пари и за скъпа количка, бебешко легло и маркови дрешки на детето, които и без това след месец ще му бъдат малки. \nЗа разлика от повечето си колежки, които раждат в разкош, Деси смята да мине скромно. Тя е избрала частна клиника, но няма да ползва никакви екстри. Няма да наема ВИП-апартамент, нито ще иска специално обслужване, не смята дори да ражда с операция, а предпочита да е естествено, макар че е на 38 години и често в тази възраст жените предпочитат операцията. В полза на това решение, освен по-ниската цена, натежало и убеждението на Деси, че децата сами трябва да изберат когато да се родят. Както е известно, тя е много суеверна, вярва в хороскопи и карми и не иска да се меси в тях, като избира ден и час на раждане на бебето, пише \"Уикенд\". \nСпоред приятели на двойката, Деси и Благо все пак обмисляли един ден да станат официално семейство. Това обаче щяло да стане чак когато бебето се роди и съберат достатъчно пари, за да вдигнат голяма пищна сватба. Двамата бяха гости на разточителната сватба на Фики Стораро. Именно тогава решили, че е по-добре да изчакат с брака си, отколкото да се излагат пред колегите с бедняшка сватба.  \n  \n \n", "date": "2017.11.02", "title": "Деси Слава закъса здраво! Бременната певица и Благой пестят за памперси, няма пари за..."}
{"url": "https://www.blitz.bg/layfstayl/prvo-v-blits-kultov-chalga-pevets-e-sred-sigurnite-uchastnitsi-vv-vip-bradr-ol-stars-snimka_news554953.html", "text": "Константин е сред сигурните участници в следващия сезон на \"ВИП Брадър\", който стартира веднага след края на този. Негови съквартиранти ще бъдат Николета Лозанова и Маги Бадер. Засега няма информация за другите участници.\nКонстантин се издаде чрез едно от момичетата, с които заснема визитката си. Красавицата качи видео на личния си профил в Инстаграм, където се виждат познатото студио и декори, и самият певецът. \nКоцето е известен с голямото си чувство за хумор. Преди няколко години той й \"пилето\" му Райна взеха участие в един от ВИП форматите на Брадър-а, където певецът натрупа много позитиви за разлика от тогавашната си половинка, която се показа като разглезена, ревнива скандалджийка. \n", "date": "2017.11.02", "title": "Първо в БЛИЦ! Култов чалга певец е сред сигурните участници във \"ВИП Брадър Ол Старс\"! (СНИМКА)"}
{"url": "https://www.blitz.bg/layfstayl/shoubiznes/neochakvan-obrat-stana-yasno-koya-skandalna-zvezda-oshche-shche-vleze-vv-vip-bradr-snimka_news554734.html", "text": "\n Скандалният участник от „Фермата” Динко Вълев от Ямбол, атакува \"ВИП Брадър\". Бизнесменът, който се прочу покрай лова на мигранти по границата, в последно време се изявяваше като герой в различни интернет сериали, както и в риалити формати. \nПоследната му изява ще бъде във „ВИП Брадър” където ще дели терен с някои от най-популярните звезди в шоубизнеса. За участието му се говори от доста време, но той го потвърди едва наскоро, и то индиректно. \nВълев пусна клипче от студиото на Алекс Сърчаджиева, с което явно намеква, че скоро сам ще влезе във формата. \nДинко е всеизвестен с избухливия си нрав и не пропуска случай да го прояви, когато някой си спретне въргал с него, твърдят запознати. \nПреди почти година избухна страхотен скандал, след като стана ясно, че той е пребил тогавашната си приятелка и тя едва се спасила. Вълев нито потвърди, нито отрече слуховете, но заяви, че бившата му е психично болна и му изневерявала, пише \"Телеграф\". \nСлуховете гласят, че той ще влезе в All Stars сезона в компанията на други позабравени звезди. Сред тях е Дебора, която често попада под шамарите на бившето си вече гадже. Според някои това е и една от причините да се съгласи да участва. \nИзпълнителката искала да избяга от скандалния си любим в Къщата. \nФолкът ще бъде представен и от фолк певеца Константин, който ще си прави компания с бившия победител на шоуто и ексгоденик на певицата Джена–Джино Бианкалана. Въпреки че той преживя жестока катастрофа и едва оцеля от нея, сега Джино ще влезе в шоуто напълно променен. \nСред спряганите гости на шоуто са още Фънки и Луна. А мнозина вече залагат, че скандалите в предстоящия сезон ще бъдат дори повече отколкото в настоящия.", "date": "2017.11.02", "title": "Неочакван обрат! Стана ясно коя скандална звезда още ще влезе във \"ВИП Брадър\" (СНИМКА)"}
{"url": "https://www.blitz.bg/layfstayl/verni-do-grob-tezi-zodii-sa-nay-malko-sklonni-da-vi-izpolzvat_news554899.html", "text": "Светът е голям и зад всеки ъгъл дебнат хора с всякакви намерения. Повечето от нас подбират своето обкръжение внимателно, като стремежът е до себе си да имат доверени хора, с които могат да споделят и на които могат да разчитат. Понякога обаче, без да подозирате, може да се окажете предадени. Някои хора са склонни да използват своите отношения с останалите, за да постигнат своите цели. За да се предпазите от подобни личности, е добре да знаете от кои да строите настрана и на кои можете да се доверите.\n Добрите новини са, че в това отношение може да помогне астрологията. \n Кои са зодиите, които са склонни в най-малка степен да ви използват? \n Овен \nРодените под този знак обичат самотата. Те често стават лидери, защото са толкова самостоятелни, че други хора естествено искат да ги следват.  \n Овните нямат нужда да използват никого - по-скоро предпочитат да постигат целите си сами  Дева \nДевите се фокусират върху информацията и фактите, а не върху хората. Те рядко мислят да манипулират някого, тъй като други хора обикновено не представляват голяма част от техния план.  \n Представителите на тази зодия са толкова критични, че вероятно няма да имат доверие на никой друг, осен на себе си.   \n Везни \nВезните обичат да са около други хора и искат да видят всички участващи. Те винаги са изключително уравновесени и балансират енергията в групата, като не взимат нищо за себе си. Предпочитат не да имат лични облаги, а да гледат как всичко си идва на мястото и се балансира.  \n", "date": "2017.11.02", "title": "Верни до гроб: Тези зодии са най-малко склонни да ви използват!"}
