{"url": "https://www.blitz.bg/svyat/trmp-vodi-tsyala-armiya-v-davos_news571249.html", "text": "Екипът, който ще придружава американския президент Доналд Тръмп на световния икономически форум в Давoс, в Швейцария, прилича на малка армия – самолети, хеликоптери, собствени антитрористични сили.\nОт Вашингтон до Цюрих Тръмп ще лети с „Еър форс 1“ (Air Fоrce One) – два напълно оборудвани във военно и техническо отношение самолети „Боинг 747“. Те ще бъдат съпроводени от три товарни самолета, които ще превозят хеликоптерите, лимузините, автомобилите, моторите и охраната от кортежа на 45-ия американски президент. \nКъм тази ескадрила ще бъде прибавен и още един самолет – „Боинг E-4B“, който играе ролята на мобилен, военен, команден център при кризисни ситуации и може да засече дори насочена ядрена бомба. \nОт Цюрих до планинския курорт в източна Швейцария Тръмп ще бъде превозен с хеликоптера, известен като „Марин 1“ (Marine One). Той ще бъде придружен от още две машини на американската армия и два хеликоптера на швейцарските служби. \nАко времето е лошо обаче, пътуването по въздух отпада и американският държавен глава ще бъде транспортиран с автомобилен кортеж. А той ще включва две абсолютно еднакви лимузини – в едната ще пътува Тръмп, а другата е за заблуда. \nИ още: линейка, два специализирани автомобила на мобилната централа и сигурността, ванове с придружаващите журналисти и персонал на президента, служителите по сигурността, вкл. антитерористично звено и разузнавателен екип, цяла армада от военна или полицейска охрана на мотори. В всички те ще бъдат наблюдавани от въздуха от специален хеликоптер, съобщава bTV. \nЦелият антураж на американския президент за посещението и участието му в икономическия форум в Давос очевидно ще надхвърли 1700 души. Това обаче няма да е рекорд – световните агенции припомнят, че преди 18 години приблизително толкова са придружавали и Бил Клинтън. Тръмп и Швейцария \nОтказ от Парижкото споразумение за климата и поставяне интересите на Америка над всички – тази политика на американския президент не се нрави на честолюбивите швейцарци, които ревниво пазят своята природа и търгуват с целия свят. \nНеправителствената организация КАМПАКС поде кампания поканата към Тръмп за участие във форума да бъде оттеглена. \n„Отчитаме, че каквото направи за една година на този пост, е по-лошо отколкото очаквахме. Най-добре ще е ако швейцарското правителство се съобрази с нашите безпокойства и да го помоли да си остане вкъщи и да си гледа „Фокс нюз“ по пижама“, казва президентът на неправителствената организация Андреас Фраймюлер. \nЖителите на Давос се опасяват, че присъствието на Тръмп ще предизвика гнева на природозащитниците, а градът им ще стане арена на бурни протести. Но хотелиерите са доволни. \nСъщевременно днес в Берн няколкостотин антиглобалисти протестираха срещу организирането на ежегодния международен икономически форум в Давос и срещу присъствието на Тръмп. Демонстрантите носеха лозунги, на които пишеше: „Борете се срещу форума, срещу Тръмп, срещу капитализма!“ и „Изяжте богатите!“. \nС Тръмп или без Тръмп, за безопасността на форума ще се грижат 5000 полицаи и войници, а мерките за сигурност ще надхвърлят 9 млн. долара. \n", "date": "2018.01.13", "title": "Тръмп води цяла армия в Давос"}
{"url": "https://www.blitz.bg/svyat/taynstven-obekt-padna-ot-nebeto-i-izbukhna-v-plamtsi-video_news571206.html", "text": "\"Тайнствен\" обект падна от небето над Китай и избухна. Местните жители са в ужас и публикуват видеоклип от инцидента, регистриран в провинция Гуанси.\nНа кадрите се вижда как космическият обект пада на земята, след което избухва и се възпламенява. \nПо-късно става ясно, че неизвестният обект е от китайската ракета „Чанчжен-3”, която бе изстреляна на 12 януари. С нейна помощ на орбита бяха доставени два спътника „Бейдоу-3”.  Превод: БЛИЦ \n", "date": "2018.01.13", "title": "\"Тайнствен\" обект падна от небето и избухна в пламъци (ВИДЕО)"}
{"url": "https://www.blitz.bg/svyat/zeman-pobedi-v-prviya-tur-na-prezidentskite-izbori-v-chekhiya_news571217.html", "text": "\n Действащият държавен глава на Чехия Милош Зема засега печели първия тур на президентските избори в страната. Според предварителното изчисляване на 95% от резултатите, той е спечелил 39, 1% от гласовете, съобщават чешките медии. \nПървият тур се проведе на 12-ти и 13-ти януари.  \n\"Във втория тур на президентските избори освен Земан ще участва и бившият председател на чешката Академия на науките Иржи Драгош, който е получил 26, 3%\", се казва в официално съобщение до медиите. \nПо предварителни данни в първия тур за Земан са гласували над 1, 87 милиона души, а за Драгош - 1, 25%.  \nОкончателните резултати от изборите ще станат ясни около полунощ чешко време. \nВторият тур ще се проведе на 26-ти и 27-ми януари. Превод БЛИЦ \n", "date": "2018.01.13", "title": "Земан победи в първия тур на президентските избори в Чехия"}
{"url": "https://www.blitz.bg/svyat/ekshn-v-kiev-radikalite-napadnakha-sgradata-na-ruskiya-tsentr-za-nauka-i-kultura-video_news571219.html", "text": "Радикалите нападнаха сградата на руския Център за наука и култура в Киев. Както съобщават местни медии, те поставиха верига на портата на центъра и затвориха сградата.\nПолицията в Киев не коментира извънредното положение. \nТова не е първият път, когато се атакува руският център в украинската столица. \nВ коледната вечер радикалите изцапаха сградата с червена боя и се опитаха да разбият стъклото на фасадата. Превод: БЛИЦ \n", "date": "2018.01.13", "title": "Екшън в Киев: Радикалите нападнаха сградата на руския Център за наука и култура (ВИДЕО)"}
{"url": "https://www.blitz.bg/stsena/uchastnichka-v-konkurs-za-krasota-plamna-na-stsenata-video_news571218.html", "text": "Представянето на една от участничките в конкурс за красота в Салвадор приключи с неочаквано огнено „шоу”. Видео, запечатало инцидента на сцената, се завъртя в YouTube.\nНа клипа момичето се появява пред журито в пищен костюм, украсен с много пера. До нея има артисти, които държат факли в ръцете си. Изведнъж едно от перата на главата на красавицата пламва. Огънят моментално се разпространява върху цялата й „корона”, като първоначално тя дори не разбира какво точно се случва. \nПредставянето на красавицата приключва с организирано потушаване на пожара. Съдейки от кадрите, участничката не е пострадала. С помощта на „огнеборците” тя е успяла да се избави от горящата част от тоалета си.  \n \n \n Превод: БЛИЦ \n", "date": "2018.01.13", "title": "Участничка в конкурс за красота пламна на сцената (ВИДЕО)"}
{"url": "https://www.blitz.bg/svyat/vizhte-kakvi-khonorari-poluchavat-golemite-imena-v-grtskata-muzika_news571215.html", "text": "\n Вечерните хонорари на Ремос, Вердис, Мазонакис, Гудис, Рува и почти всички велики имена на гръцката музика варират между 8 и 15 хил евро на вечер, коментират гръцки медии,  . Независимо от кризата те държат високи хонорари, за да веселят гърците.  \nВторото ниво или подгряващите изпълнители получават около 1000 евро, а начинаещите певци, които току-що започват се радват на 50-100 евро на вечер. На най-голямо внимание в момента се радва Андонис Ремос, който взривява три пъти седмично с хитове „Атинон Арена“ в столицата. Програмата ще продължи до края на март. С него са Фурейра, някои нови лица, и Джон Антонис Димитриадис, който го придружава на много събития, както и в Миконос и е най-доброто име в неговия екип. \n \n", "date": "2018.01.13", "title": "Вижте какви хонорари получават големите имена в гръцката музика"}
{"url": "https://www.blitz.bg/svyat/shok-i-uzhas-sled-smrtta-na-4-porno-aktrisi-dali-v-dnoto-na-prokobata-stoi-tyakhna-bivsha-kolezhka_news571198.html", "text": "Бившата порно звезда Тила Текила обяви радостта си от смъртта на 20-годишната порноактриса Оливия Нова. Тя заяви в социалната мрежа, че се е молила за това, пишат световни медии.\nОсвен това Текила каза, че се е молила за смъртта на други актриси, така че порно индустрията чака нови трагедии. \nСмъртта на Оливия Нова стана известна по-рано през януари. Причините за смъртта понастоящем не са установени. ,  смъртна прокоба тегне над порното. Четири от най-сексапилните, цицорести и разюздени актриси умряха за отрицателно време. Дали молитвите на Тила Текила имат нещо общо?  \nСамата Тила в момента се изявява като блогърка и има десетки фенове във Фейсбук. Тя призовава хората към молитви и твърди, че е станала религиозна и често цитира пасажи от библията. Независимо от това си позволява и да кълне. Освен порноактрисите наскоро прокълна и педофилите, пожелавайки им върху лицето им да им излязат циреи, за да ги разпознават и да бъдат наказани.  Превод: БЛИЦ \n", "date": "2018.01.13", "title": "Шок и ужас след смъртта на 4 порно актриси! Дали в дъното на прокобата стои тяхна бивша колежка?!"}
{"url": "https://www.blitz.bg/kriminalni/11-godishna-myusyulmanka-si-vrveshe-po-ulitsata-kogato-y-se-sluchi-neshcho-uzhasno_news571233.html", "text": "Полицията в Торонто разследва нападение от омраза срещу 11-годишна мюсюлманка. Докато вървяла към училище, нападателят използвал ножици, с които да нареже нейния хиджаб, предаде IslamNews.\nМомичето по чудо не получило животозастрашаващи телесни наранявания. \n\"Бях в състояние на объркване и ужас. Изкрещях и мъжът избяга. Следвах тълпата от хора, за да съм в безопасност, но той се върна и започна да реже моя хиджаб\", казва шестокласничката Хауля Нуман. \nПолицията се опитва да установи самоличността на нападателя. В същото време, канадци в социалните мрежи са демонстрирали подкрепа и съчувствие към ученичката, жертва на ислямофобията. Превод: БЛИЦ \n", "date": "2018.01.13", "title": "11-годишна мюсюлманка си вървеше по улицата, когато й се случи нещо ужасно"}
{"url": "https://www.blitz.bg/obshtestvo/intervyu/samo-v-shou-svetlana-vasileva-razkri-kak-e-umryalo-deteto-y-pleymeytkata-progovori-khvanala-li-se-e-za-kosata-s-otvarachkata_news570936.html", "text": "От финала на „Биг брадър“ минаха няколко седмици, но името на Светлана Василева не спира да циркулира из медийното пространство. Красивата плеймейтка говори ексклузивно пред народното издание за приключилото риалити предаване, за отношенията със съквартирантите си, за връзката си с Гущеров, за предполагаемата авантюра с рапъра DEE и лъжливото инфо, че се е върнала при Димитър Балев. Четете откровената изповед на най-обсъжданата жена на родна земя в момента.\n - Светлана, в „Биг брадър“ те видяхме в нова светлина – израснала, отстояваща позициите си и по-премерена. Какво те пречупи така? \n- В първия сезон бях едно детенце, където се въртях непрекъснато около Катя и Здравко от „Ритон”, Ернестина Шинова... Винаги гледах да има някой около мен, който да ме защитава и подкрепя. Нямах моя позиция и мнение. След като излязох от Къщата, си видях грешките и кое трябва да променя в себе си. Покрай моите приятелки и човека, с който съм в момента, успях да се променя и да заявявам твърдата си позиция по дадени теми. Това ме промени и затова в този сезон бях различна. Все пак минаха две години от предното ми участие, а за това време се променят много неща. Ако участвам след две години пак, вероятно ще ви се сторя още по-различна и по-израснала като човек. Радвам се, че показах различна Светлана, която отстоява позициите си.  - Джино ти е обиден, че не си останала на финала да го поздравиш за победата.  \n- Това за мен е голям шок. Прочетох толкова негативни коментари, че не знам... Каквото и да направи човек, винаги ще отнесе и някой друг негатив. Радвам се, че този път негативното за мен беше по повод тръгването ми от студиото и т.нар. бойкот върху победата на Джино.  \nОще на първите реклами моите приятелки ми донесоха телефона и ми се обади Християн. Той ме чакаше вкъщи с моите приятели, беше взел торта, букети и се беше погрижил за страхотно домашно парти. Да събере моите приятели в дома си и да ме чакат, значи много за мен и още веднъж доказа колко много държи на мен. Тежко му е било през този един месец, гледал е всеки епизод, всяко видео с мен. Каза ми: „Чакам те, прибирай се”. Не дочаках да свърши самото предаване и се прибрах, преди да знам кой е победител.  \nБях обещала на екипа и съквартирантите да отида за малко на афтър партито, но пък Християн ме чака от доста време и беше редно да се прибера при него. Не е било лично към Джино, както всеки ме обвинява. През този един месец в Къщата смятам, че съм се отдала изцяло на съквартирантите и зрителите. А навън аз имам личен живот. Имам си мое семейство, мой човек, които ме чакат. Била съм там, където ми е било мястото – вкъщи!  - След първото участие успя да запазиш приятелски отношения с голяма част от съквартирантите си. От тазгодишния формат с кого ще продължиш да се виждаш?  \n- Фънки е уникален човек, от който можеш да научиш страшно много. С Людмила Захажаева също си паснахме, дори ми липсват нейните емблематични фрази, които всички повтаряхме вътре. Даже ми липсва критиката й. С Константин също бих се виждала извън формата. Кирил, който си тръгна твърде рано, също успях да опозная и да ми допадне като характер.  Рапърът Дий също беше до мен в много трудни моменти и ме подкрепяше. Зорница ми е приятелка, макар да ме нападат, че съм я предала. Искам да  се извиня публично, явно не съм се изказала правилно или не са ме разбрали.  - Говориш за ситуацията, в която Зорница сподели, че е загубила две деца при спонтанен аборт, а по-късно ти заяви, че вероятно го прави с цел привличане на зрителското внимание...  \n- Бях афектирана и ядосана, под влиянието на малко алкохол. И честно казано не съм се изказала правилно! Исках просто да кажа, че за голямо съжаление много често се случва жена да абортира не по нейна вина. А не както крокодила Антония Петрова ме напада в предаването на Гала че я обвинявам за аборта. Исках да кажа на Зори, че не трябва да се чувства виновна, тъй като това не е станало по нейна вина и се случва и на други жени. Явно под някакви емоции не съм използвала правилните думи.  - Ти също си преживяла нещо подобно, нали? \n- Не е било, защото не искам детето. Така се случи, че бременността ми беше извънматочна и трябваше да се отстрани плодът. Случвало ми се е и в никакъв случай не съм искала да обидя Зорница. Извинявам й се от все сърце, ако по някакъв начин съм я засегнала с видеото, което е видяла.  - От снимки във фейсбук виждаме, че мъжът до теб не спира да те глези и обгрижва. Чувстваш ли се щастлива и смяташ ли, че си намерила правилния човек? \n- Да, чувствам се щастлива. След като толкова време съм с него, значи това е моят човек. От доста години не съм имала толкова сериозна връзка, че чак да живея с мъж.  - Замисляш ли се вече за сватба, деца…?  \n- Всяка неомъжена жена мисли за сватба и семейство. Нормално е да го мисля и съм ти го споделяла и на теб в предишно интервю. Искам деца и семейство, което е нещо нормално. Вече съм жена на години (миналия месец навърши 30 г. – б.а.), повечето ми приятелки вече са с деца и ми е време.  - Не може да не те попитам в какви отношения си с певицата Мария в момента? Бяхте приятелки, а по-късно се хвана с бившия й мъж… \n- Откакто съм с Християн, с Мария нито сме се чували, нито сме се виждали. Никога не сме казвали лоша дума една за друга. С Християн се запознах много след като спряхме да излизаме с нея. Той беше свободен, не съм ги разделила. Ако се беше случило така, че с нея сме все още приятелки, никога нямаше да имам контакт с Християн. Никога не бих го направила. Но след като нямам контакт с нея, не виждам нищо лошо да опозная този човек и да пробвам с него.  - Джино пуска някакви информации за теб – първо, че имаш вземане-даване с рапъра DEE, а след това пък, че си се върнала при бившето си гадже Димитър Балев?  \n- Не знам защо говори тези неща и не искам да го коментирам него. С DEE ни свързва едно добро познанство от Къщата. Вътре намерих общ език с него, но навън дори не сме се виждали. С Балев съм била две години, но не съм го виждала от доста време. Той си има друга връзка, аз също. Някой се опитва да ни навреди, но не знам с каква цел?!   - Покрай случката с Джино в Къщата се изкушавам да те питам дали и ти някога си била използвана финансово от мъж?  \n- Случвало ми се е един път и не го крия. Надявам се никога повече да не ми се случи. Изгорях с 210 хиляди лева. Всеки ще си каже от къде имам тази сума, но имах приятел, който навремето страшно много ми помогна. Винаги ще съм му благодарна. Той ми показа другата страна на живота – как да живея добре, къде е хубавото и кое лошото.  - А жертва на домашно насилие ставала ли си някога? \n- Не съм била жертва на домашно насилие и никога не бих търпяла подобно отношение.  - Какво ти предстои сега? Носят се някакви слухове, че ще ти правят предаване в Нова телевизия?  \n- Така ли?! Еее, дано има нещо вярно в тези слухове! Не съм чула такова нещо, но дано да е така. Бих се радвала и бих се отдала на това нещо. Винаги съм го искала!  \nНадявам се новата година да ми донесе само хубави неща. През последните 4-5 години ми се случиха какви ли не неща, повечето лоши. Оттук нататък се надявам да ме съпътстват хубавите емоции. Пожелавам си здраве, любов, семейство, дете и кариера. Дай, Боже да ми се случи всичко това.  \n", "date": "2018.01.13", "title": "Само в \"ШОУ\"! Светлана Василева разкри как е умряло детето й, плеймейтката проговори хванала ли се е за косата с Отварачката!"}
{"url": "https://www.blitz.bg/svyat/20-godishen-stana-milioner_news571193.html", "text": "\n Млад мъж от американския щат Флорида е притежателят на печелившия билет за джакпота от 451 милиона долара в лотарията \"Мега милиони\", предадоха световните агенции. 20-годишният Шейн Мислър от малкия град Порт Ричи в централната част на щата е избрал да получи сумата накуп. \n Така той ще се сдобие с близо 282 милиона долара. \n Мислър споделя, че ще използва парите за увлеченията си. Младият мъж също така ще подпомогне семейството си и ще извърши \"някое и друго добро дело\" в полза на човечеството. \n Шестте печеливши числа в \"Мега милиони\", познати от жителя на Флорида, бяха изтеглени на 5 януари. Най-големият джакпот в историята на \"Мега милиони\" от 656 милиона долара падна през 2012 година. \n Тогава печелившите билети бяха три. Рекордният джакпот в историята на САЩ от близо 1,6 милиарда долара беше разигран в друга популярна лотария - \"Пауърбол\", през януари 2016 година. Натрупването беше спечелено от три билета, продадени във Флорида, Калифорния и Тенеси. \n", "date": "2018.01.13", "title": "20-годишен стана милионер"}
{"url": "https://www.blitz.bg/svyat/erdogan-do-sedmitsa-kyurdskite-teroristi-v-siriya-shche-bdat-likvidirani_news571200.html", "text": "\n Турският президент Реджеп Ердоган заяви готовността на Анкара да ликвидира тероризма в Сирия, разкритикува политиката на САЩ там и се зарече да елиминира кюрдските бунтовници в сирийската провинция Африн до седмица, предаде БГНЕС. \n Пред конгреса на Партията на справедливостта и развитието в провинция Елазиг Ердоган подчерта, че след като терористите са осъзнали невъзможността да действат активно на турска територия, враговете на Анкара са задействали нов план за създаване на зони под контрола на терористите отвъд южната граница. Според него благодарение на операцията на турските въоръжени сили в сирийската провинция Идлиб Анкара е успяла да разруши западната част на тези зони. Ако терористите, установили се в района на Африн, не сложат оръжията, то и те ще бъдат унищожени, предупреди Ердоган. Той припомни, че в рамките на операцията „Щит на Ефрат“ (от август 2016 г. до март 2017 г.) са били ликвидирани 3 000 терористи. \n „На територия от Джераблус до Ел Баб бяха ликвидирани хиляди бойци. Ако се наложи, то още утре Турция ще унищожи още 3 000 терористи. Така или иначе, Анкара е напълно решена да приключи с тероризма в региона“, заяви Ердоган. Той каза, че част от оръжията, доставени в Северна Сирия от САЩ по въздух и хиляди тежкотоварни камиони, днес вече се продават на черния пазар, а част от тях е започнала да се използва срещу Турция. \n „САЩ се занимават със самозалъгване, като допускат, че сътрудничеството с терористите няма да навреди на собствените им национални интереси. Този избор на Вашингтон Турция преследва по друг път. В рамките на седмица въоръжените сили на Турция ще унищожат армията, която Америка сформира в Сирия от отрядите на терористите, които смята за свои партньори“, обяви турският президент. \n Днес делегация от Държавния департамент на САЩ посети населени пунктове в северната част на Сирия, които са под контрола на бунтовниците от PYD (сирийското крило на ПКК), съобщава Анадолската агенция. Групата дипломати се е срещнала със зам.-ръководителя на групировката Алдар Халил и с пристигналите от иракския район Кандил лидери на ПКК Февзе Юсуф и Бедран Джи Курт. \n В хода на срещата бунтовническите лидери са заявили необходимостта от преразглеждане на формата на държавното устройство на Сирия и превръщането на страната във федерация. Делегацията е посетила и района Айн-ал-Араб (Кобани), където се е срещнала с командира Шахин Джило на т.нар. Демократични сили на Сирия, сформирани по инициатива на САЩ заради нуждата от обосновка на мащабните оръжейни доставки за PYD в Северна Сирия. Джило е считан за един от главатарите на ПКК, пристигнал от провинция Кандил за координация на действията на терористите в Сирия и именно чрез него САЩ планират ходовете си по места. \nМеждувременно в рамките на месец 200 000 сирийци са напуснали домовете си в районите на бойните действия, бежанският поток към турската граница не спира. Напълно опустели са 120 населени места на юг от Идлиб и източната част на провинция Хама. Заради непрекъснатите атаки на силите на режима на Башар Асад и въздушните удари на Русия само в района на Хама са опразнени 74 селища, твърди Джабер Овед от Синджар. \n", "date": "2018.01.13", "title": "Ердоган: До седмица кюрдските терористи в Сирия ще бъдат ликвидирани"}
{"url": "https://www.blitz.bg/obshtestvo/kultura/kradtsi-zadignakha-edinstvenoto-kopie-ot-stsenariya-za-bdeshch-film-na-prochut-frenski-rezhisor_news571190.html", "text": "Прочутият френски режисьор Клод Льолуш е станал жертва на кражба. Сред откраднатите принадлежности е и единственото копие от сценария за следващия му филм, предаде в. \"Паризиен\".\n 80-годишният Льолуш е отправил призив към крадците да му върнат сценария, надявайки се на \"чудо\".  \n Според изданието кражбата е станала преди седмица пред офиса на продуцентската компания, основана от известния режисьор. Клод Льолуш тъкмо се е връщал от почивка. Кинодеецът е извадил три куфара от паркирания си пред офиса автомобил. Миг по-късно два от тях вече са били задигнати.  \n  \"Паризиен\" пише, че в единия от куфарите е било единственото копие от сценария за следващия филм \"Да или не\" на Льолуш. От режисьора са били откраднати също тетрадки с ценни записки, 15 000 евро, ключове, паспорт и часовник. \n", "date": "2018.01.13", "title": "Крадци задигнаха единственото копие от сценария за бъдещ филм на прочут френски режисьор"}
{"url": "https://www.blitz.bg/svyat/nova-smrtonosna-igra-nabira-populyarnost-v-mrezhata-ne-se-podlgvayte-za-nishcho-na-sveta-video_news571208.html", "text": "Ново смъртоносно предизвикателство набира популярност в мрежата. Тийнейджъри похапват перилни препарати, качват видеа от гощавката си в мрежата и предават „щафетата” на свои приятели и познати, съобщава Fox News.\nСпециалисти предупреждават, че капсулите с перилен препарат са изключително токсични. Те съдържат етанол, полимери и водороден пероксид. Приемът им може да доведе до диария и повръщане, а в някои случаи до смърт. \nЕдин от участниците в предизвикателството споделя пред канала, че е запознат с опасността, която могат да предизвикат капсулите. Въпреки това решил да изяде таблетката, защото трябвало да поеме „щафетата”. \n  \n„Много хора ми казаха, че съм пълен идиот и ме питаха защо изобщо се занимавам с подобно нещо”, споделя младежът.  \n \n \n Превод: БЛИЦ \n", "date": "2018.01.13", "title": "Нова смъртоносна игра набира популярност в мрежата, не се подлъгвайте за нищо на света! (ВИДЕО)"}
{"url": "https://www.blitz.bg/svyat/mishki-izyadokha-banknotite-v-bankomat-video_news571184.html", "text": "\n Мишки влязоха в банкомат в Казахстан и нагризаха купюрите с пари от различни банкноти. Случката е от столицата Астана. Мишките се сврели в банкомата от студ, съобщава Kivvi. \n Когато започнал да бълва банкноти на ситни парчета и миши изпражнения, служителите го отворили. \"Цяла мафия има тук\", казва един от служителите, докато гледа как гризачите се разхождат спокойно сред купища полуизядени банкноти от националната валута тенге. \n Казахстанските медии подчертават, че при спасителната операция на банкомата не е пострадал нито един гризач. \n", "date": "2018.01.13", "title": "Мишки изядоха банкнотите в банкомат (ВИДЕО)"}
{"url": "https://www.blitz.bg/svyat/shok-zaradi-byurokratichni-spnki-blgarski-detsa-zhiveyat-kato-prizratsi-bez-dokumenti-na-ostrov-krit-grtsiya-gotova-da-gi-osinovi_news571210.html", "text": "Две деца с българи родители, родени в Гърция, вече 20 години живеят като призраци без документи, заради бюрократични лостове в България. Гърция е готова да ги узакони.\nИсторията, която прилича на приказка започва през 1998 година. Ражда се българче близо до Каламата в Гърция, но родителите не го записват с име, а само с фамилията на майката от Бургас. Когато навършва 6 години, родителите сключват граждански брак, дават му име и го вписват с него и с фамилията на бащата в Гърция,  . \nНе след дълго, когато Божидар е на 10 години майката напуска съпруга и детето си. Бащата получава попечителство и продължава да се грижи за него. Заради липсата на финансови средства семейството не е регистрирало раждането на детето, както и брака им. Майката използва тази възможност и сключва брак в България. Приема фамилията на втория си съпруг, с която и умира на 42-години през 2017-та година. През всичките тези години, бащата прави опити да се свърже с майката, за да оправят документално нещата, но тя се укрива. \nПреди да навърши 18 години детето, бащата многократно се интересува как да постъпи и какви документи са необходими, но единствения отговор, който получава е „трябва съгласието на майката и тя трябва да оправи нещата в България в нейната община…“. Това обаче се оказва „мисия невъзможна“! Детето преди година и половина навършва пълнолетие и нещата стават още по-сложни! Не е регистрирано в България, няма ЕГН и Акт за раждане от там. Не може да се регистрира, защото няма документ за самоличност и не може да премине граница, нито може да упълномощи някой за това. Майката е мъртва с недекларирано дете, а вторият й съпруг се води единствен роднина. Другият подобен случай касае Ангел, който е роден близо до град  Атина преди повече от двадесет години, а година по-късно на белия свят се появява и неговата сестричка. За съжаление и техните родители не са регистрирали децата си никъде.  \nОставени в дом, прехвърляни от една институция на друга, Ангел преминава възможната 14 годишна възраст според, която по гръцкото законодателство е възможно осиновяване на деца. За щастие сестричето му е спасено. Приемно семейство я приема, дава и гръцко име и осиновява като свое дете и до ден днешен живее и благодари на мига, в които е била спасена от тежката орисия на съдбата си. Ангел обаче продължава сам своя живот без родители и роднини, само с помощта на съвестни служители в различни гръцки държавни институции, които няколко години наред се опитват да издирят родителите му. Целта е една, да се легализира детето, като му се извадят документи и той започне своя път в живота, борейки се сам с трудностите. \nНяколко пъти са правени контакти с българската полиция от гръцката прокуратура, майката е открита и уведомена, но явно не е имало законово основание да бъде притисната да издаде законовите документи на детето си, както и да го впише в общината в България издавайки му акт за раждане и ЕГН. Според българските и гръцките закони, ако децата са изоставени от родителите още в болницата и родителите са се отказали от тях, държавата вписва тези деца без родители(като неизвестни) и те имат право на 14 годишна възраст да получат съответните документи на база местораждане. За съжаление, случаят на Ангел не е такъв. Той е роден и не е изоставен в болница, а на по-късен етап и то без документи. \nСпоред българското законодателство едно дете родено в чужбина може да бъде вписано в общината от родителите му или от упълномощено от тях лице. В този случай никой не е направил това, нито са дадени права на баба, дядо или трето лице да го свърши. Съдът в Гърция на два пъти се опитва да намери решение на казуса, но Ангел навършва 18 години. Какво може да направи той, без документ, без име, без снимка, без адрес, без никой, желаещ да му подаде ръка!?… Единственият останал верен човек до него до днес (освен сестра му и приемното й семейство, живеещи далеч) е служителка на прокуратурата приела този случай дълбоко в сърцето си и бореща се да помогне на нашето българско дете до последно. \n„Това е втори подобен случай. Близо една година ходя по институциите в България и сезирам с проблемното регистриране на деца, родени в чужбина български граждани. Към момента и за двете деца има предадени на българското посолство в Атина всички документи налични и за двете деца. Естествено посолство в случая е просто куриер през МВнР до съответните институции – Правосъдно министерство, ГРАО към Министерството на регионалното развитие и благоустройството, Общините в които се водят на отчет родителите на тези деца, както и МВР издаващо крайните документи за самоличност“, коментира председателят на българското дружество на остров Крит, Петър Анастасов. Към днешна дата, отговор от никъде никакъв и две пълнолетни български деца,  български граждани, вече втора година живеят като духове и призраци, без документи, без имена, без банкови сметки, без право да пътуват, без да могат да работят законно, превърнали се в сенки не само заради грешките на родителите си, но и заради тромавостта на системата. Куриозното в случая е, че от гръцка страна казаха, че нямат проблем да направят тези деца гръцки граждани, ако България не го стори. \n„Колко деца български родени в чужбина се регистрират в законовия срок не е ясно, нито колко още има нерегистрирани! Защо родителите се бавят също не е ясно. Дали заради тромави процедури, скъпи разходи или просто неграмотност или невежество“, коментира още г-н Петър Анастасов. За жалост има не един случай на деца навършили пълнолетие и не регистрирани в България по една или друга причина. Съдбата на тези деца не е завидна и ако спокойно можем да обвиняваме родителите, то кого да обвиним, ако тези деца са изоставени или без родители с права над тях!? Една огромна бездна в българските закони е решаването на тези казуси. На практика такива деца след навършване на пълнолетие остават без документи и на практика всеки от тях живее като призрак,  без да се водят никъде на отчет. \nКопирано от в. Български новини\n", "date": "2018.01.13", "title": "ШОК! Заради бюрократични спънки български деца живеят като призраци без документи на остров Крит, Гърция готова да ги осинови"}
{"url": "https://www.blitz.bg/layfstayl/shoubiznes/kris-braun-mozhe-da-vleze-v-zatvora-zaradi-maymunka-snimka_news571158.html", "text": "\n Крис Браун се сдоби с маймунка, но се оказа, че не е имал разрешение за това и дори го заплашват криминални обвинения, пише TMZ. \n Певецът сам се похвали с домашния любимец като качи снимка в Инстарам на 3-годишната си дъщеря Роялти, която е гушнала животинчето. Фотосът разбуни духовете и мнозина се загрижиха, че маймуната може да направи нещо на детето и апелираха тя да бъде пусната на свобода. \n Крис бе категоричен, че нищо няма да се случи на детето, но се оказа, че маймунката все пак няма да остане при него, тъй като пребиваването й в дома му било „нелегално“. \n \n За отглеждането на подобно екзотично животно се изисква специално разрешение според законите на Флорида, ала Браун го пропуснал. Все пак той напълно доброволно дал животното на съответните органи преди да се наложи да му обискират имота. \n Крис е заплашен от 6 месеца затвор, ако срещу него бъде заведено и спечелено дело. Това вече е в ръцете на съда в Ел Ей. Маймунката се казва Фиджи и напълно добре. \n", "date": "2018.01.13", "title": "Крис Браун може да влезе в затвора заради... маймунка (СНИМКА)"}
{"url": "https://www.blitz.bg/layfstayl/shoubiznes/nyama-da-povyarvate-kakvi-gi-vrshi-mzht-na-desi-slava-dokato-tya-dundurka-bebeto-snimka_news571090.html", "text": "\n Фолк певицата ДесиСлава остана сама с новороденото си бебе, докато мъжът й се забавлява на масажи. Изпълнителката и половинката й Благой Найденов се сдобиха наскоро със син–Борис, но мачото бързо реши да остави малчугана само на майка му, пише HotArena. \nМалката Кобра се похвали със снимка от масажната маса, с оправданието, че се възстановява от травма. „Мъж да си! ДесиСлава роди преди дни, а той имал нужда от възстановяване”, коментират в социалните мрежи. \nПевицата и спортистът са заедно от няколко години. Едва миналата година обаче се решиха да имат дете. Точно преди празниците Деси роди заветното бебе. \nА щастливия татко явно се е уморил от грижите за него, защото побърза да се изнесе на терапия.", "date": "2018.01.13", "title": "Няма да повярвате какви ги върши мъжът на Деси Слава докато тя дундурка бебето (СНИМКА)"}
{"url": "https://www.blitz.bg/svyat/v-yaponiya-sa-v-uzhas-ekologichna-katastrofa-se-nasochva-km-brega-im-snimkivideo_news571105.html", "text": "Горящият в Източнокитайско море ирански танкер е бил отнесен от силни ветрове в изключителната икономическа зона на Япония, съобщи говорител на японската брегова охрана, цитиран от Reuters. Танкерът \"Санчи\", който гори от близо седмица, след като са сблъска с друг кораб в събота вечерта, в момента се намира на около 300 км северозападно от Сокоджаки на японския остров Амами Ошима - един от северните острови на архипелага Рюкю, включващ и Окинава.\n Япония изпрати патрулни катери и самолети да наблюдават дрейфа и обстановката на горящия танкер. \n Говорителят добави, че китайските власти са отказали предложената им от японската брегова охрана помощ и са казали, че потърсят помощ, ако е нужно. Говорител на китайското външно министерство от своя страна заяви, че Пекин координира действията си с властите на Южна Корея и Япония. \n \n \n При сблъсъка на танкера е имало 32 души екипаж. Намерено е едно тяло, което вероятно е от иранския екипаж, то е изпратено за идентифициране в Шанхай. Около 14 спасителни съда се опитват да угасят огъня и издирват изчезналите членове на екипажа, съобщи китайската централна телевизия, цитирайки центъра за морско спасяване в Шанхай. \n Специалисти от Иран пристигнаха в Шанхай за участие в спасителната операция по издирването, съобщи говорителят на китайското външно министерство. Според него това е станало по искане на Иран след съгласуване с китайската страна. Иранският екип се състои от 12 спасители. \n \n", "date": "2018.01.13", "title": "В Япония са в ужас! Екологична катастрофа се насочва към брега им (СНИМКИ/ВИДЕО)"}
{"url": "https://www.blitz.bg/svyat/tekheran-pokhvali-donald-trmp-za-negovata-mdrost_news571117.html", "text": "Техеран смята, че решението на президента на САЩ Доналд Тръмп за продължаване на режима на сваляне на санкциите срещу Ислямската република потвърждава силата на международното споразумение за ядрената програма на Иран. Това предаде телевизионният канал Al Mayadeen, като се позовава на заявление от Министерството на външните работи на Иран.\n „Продължаването на режима на сваляне на санкциите е свидетелство за силата на съглашението по иранския въпрос“, се казва в заявлението на иранското външнополитическо ведомство. От Техеран отбелязаха, че решението на Вашингтон „доказва, че този договор е международен, а не американски“. \n По-рано в петък, президентът на САЩ Доналд Тръмп прие решение да продължи режима на сваляне на санкциите по отношение на Иран, които бяха отменени в рамките на реализацията на споразумението от 2015 година за ядрената програма на Техеран, известно като Съвместен всеобхватен план за действие(СВПД). Но, както съобщи представител на американската администрация от висок ранг, това се прави за последен път. Според неговите думи, Вашингтон има намерение да работи със своите съюзници над внасянето на изменения в споразумението. \n", "date": "2018.01.13", "title": "Техеран похвали Доналд Тръмп за неговата мъдрост"}
{"url": "https://www.blitz.bg/svyat/vlni-ot-smrtnitsi-al-kayda-predpriela-moshchno-nastplenie-v-idlib_news571082.html", "text": "Терористите от Ал Кайда, обединени с туркомански банди и групи от Свободната сирийска армия (ССА) вчера, петък, започнали ново мощно настъпление срещу правителствените войски на границата между провинциите Хама и Идлиб. Съобщението е на x-true.info.\nГлавни мишени на бандите станали отбраната на сирийската армия в Ацхан (северната част на Хама) и в Рабиах (южната част на Идлиб. Първи в атака тръгнали смъртници с „шахидмобили”. \n  \nОбшита със стоманени листове БМП-1 денонощие по-рано била докарана на фронта в южната част на Идлиб. Повече от 20 часа адската машина чакала своя час и вечерта в петък е изпратена срещу позициите на сирийската армия по време на бой за важното селище Синжар. \n  \nМладият джихадист обаче не успял да прокара БМП-1 към село Талаб северно от Синджар и бил унищожен от огъня на Tiger Force. \n  \nЗа денонощието трима смъртника се взривили в региона. Въпреки това отбраната на армията не била пробита. \n  \nЗначителните жертви на „Ахрар аш-Шам” принудили „Джебхат ан-Нусра” да хвърли свои сили на този фронт. \n  \nВ същото време към мястото на ожесточените боеве за авиобазата Абу Духур от юг приближават значителни сили на сирийската армия и „Хизбула”. \n  \nКогато двете групировки се съединят, те ще изолират джихадистките банди в източен Идлиб от снабдителните линии с Турция, прогнозира x-true.info. \n  Превод и редакция: БЛИЦ \n \n", "date": "2018.01.13", "title": "Вълни от смъртници: „Ал Кайда” предприела мощно настъпление в Идлиб"}
{"url": "https://www.blitz.bg/svyat/blizo-do-razvrzka-pipnakha-vtori-zapodozryan-za-ubiystvoto-na-ruskiya-poslanik-karlov_news571157.html", "text": "Бивш служител на турската Агенция за информационните и комуникационни технологии е задържан във връзка с убийството на руския посланик в Анкара Андрей Карлов, пише Hurriyet.\nДипломатът бе убит по време на изложба в Анкара на 19 декември 2016 г. от 22-годишният турски полицай Мевлют Мерт Алтънташ. \n„На 12 януари 2018 г. бившият служител на турската Агенцията за информационните и комуникационни технологии бе арестуван“, съобщава източник от турските сили за сигурност, останал анонимен, поради наложените ограничения за общуване с медиите. \nСъдът в Анкара е наредил задържането по обвинение за „връзки с планиране не убийство“.\n", "date": "2018.01.13", "title": "Близо до развръзка? Пипнаха втори заподозрян за убийството на руския посланик Карлов!"}
{"url": "https://www.blitz.bg/svyat/putin-napravi-neshcho-mnogo-vazhno-za-izborite-prez-mart_news571165.html", "text": "Прессекретарят на предизборния щаб на Владимир Путин Андрей Кондрашов съобщи, че в социалните мрежи няма да има негови официални и лични страници, а единствено официален сайт.\n\"Официални или лични страници и профили кандидатът за президент на Русия Владимир Путин няма да има, а единствено официален сайт на предизборния му щаб\", съобщи Кондрашов. \nИзбирателният щаб на Путин е събрал достатъчно количество подписи в негова подкрепа за издигането му. \nСъщо така ЦИК на Русия е регистрирала 259 негови доверени лица. На 18 март в Русия ще се проведат президентски избори. \n \n", "date": "2018.01.13", "title": "Путин направи нещо много важно за изборите през март"}
{"url": "https://www.blitz.bg/svyat/prodavat-na-tsenata-na-edna-luksozna-kshcha-v-boyana-zamka-kdeto-e-umryal-richard-lvskoto-srtse_news571191.html", "text": "\n Френският замък, в който е умрял английският крал Ричард Лъвското сърце, е обявен за продажба за почти 1 милион евро, съобщава британският в. The Telegraph. На подобна цена и в момента се продават някои от най-луксозните къщи в столичния квартал \"Бояна\".  \nПо информация на изданието, замъкът Шалю Шаброл в Лимузен е с площ от 600 кв.м. и ще се продава за 996 хиляди и 400 евро. Той има 15 стаи и приземни помещения и е разположен в самия център на село Шалю, откъдето се открива „уникална гледка към целия регион”.  \nСегашните собственици са трима холандци. Вероятни купувачи са двама французи, но сделка още не сключена. Ричард Лъвското сърце бил ранен в бой на 26 март 1199 при обсадата на Шалю Шаброл и по-късно починал от отравяне на кръвта. \n \n", "date": "2018.01.13", "title": "Продават на цената на една луксозна къща в \"Бояна\" замъка, където е умрял Ричард Лъвското сърце"}
{"url": "https://www.blitz.bg/layfstayl/shoubiznes/shiroko-skroeni-nyama-da-povyarvate-kak-zhiveyat-gala-stefan-i-bivshata-mu-zhena_news571092.html", "text": "\n Гала живее на метри от бившата половинка на мъжа си Стефан, с когото отскоро всяка сутрин открива предаването „На кафе”. Едва ли някой ще повярва, но това не е стечение на обстоятелствата, а съвсем целенасочено. \n  \nМайката на Никол, дъщерята на Стефан, отдавна има нов мъж до себе си, от когото също има дете. А апартамента, в който семейството се преместило преди време, нарочно бил избран да е в съседна кооперация. Желаният резултат естествено е Стефан и Никол да са по-близо един до друг. И няма никаква драма. Всъщност Стефан, Гала и Мари, дъщеря й от предишния й брак, са в топли приятелски отношения със семейството на Никол. \n„Тя се прибира от училище и решава там ли да се прибере, тук ли да се прибере…”, сподели неотдавна Стефан при една от малкото си медийни изяви, пише „Таблоид“. \n  \nДнес двете семейства са изключително близки и задружни, но разбира се, пътят до тези перфектни отношения не бил нито кратък, нито лесен. Както е известно, Стефан и Гала се запознават чрез SMS. Един ден той просто написал съобщение, което изпратил на грешен телефонен номер, който се оказал този на водещата на предаването „На кафе”. Последвал шеговит отговор. След време отново си разменили SMS-и, просто така, без причина, докато постепенно не възникнало приятелство. Тогава Гала била разведена с бащата на Мари, но продължавали да живеят заедно. Вече окончателно били разделени, когато дружбата й със Стефан се задълбочила до кореспонденция на по-лични теми, като например кой как преминава през своите трудни периоди и т.н. \n  \nСкоро разговорите се превърнали във флирт и се стигнало до първа среща. След нея вече нищо не било същото и двамата решили да дадат шанс на чувствата си. \n„Имаше 101-а спекулации... Тези неща са тотална неистина. Бившата ми жена, дъщеря ми, родители, близки приятели… Всички тези хора, които са наясно, и с които съм минал пряко, косвено през този период, според мен това някак си не ги вълнува. Това вълнува хората, които не ме познават, не ни познават. И си казват: „Гледай я сега тази! Разделила хубавото семейство!”. Няма нищо подобно!”, разказвал е Стефан. Той е допълвал, че когато една връзка не върви, независимо дали има дете, просто няма как да се продължи. В крайна сметка и детето не би трябвало да става свидетел на някакви изопнати отношения. \n  \n„Никол беше изключително малка, когато й казах думи, които се казват на тийнейджър: „Не се разбираме с майка ти! Аз винаги ще ти бъда баща. Тя винаги ще ти бъде майка. При нея, при мен, ти ще растеш с цялата ни любов.” И така е и до момента”, споделя Стефан. Той държи да се знае, че двете семейства се разбират чудесно и са загърбили неприятните емоции, които избили в първите месеци на връзката му с Гала. Тогава бившата му половинка била доста огорчена и имала няколко остри медийни изяви, в които нападала влюбените. Днес си дава сметка, че не е била права, но тогава емоциите взели връх над разума.\n", "date": "2018.01.13", "title": "Широко скроени! Няма да повярвате как живеят Гала, Стефан и бившата му жена"}
{"url": "https://www.blitz.bg/svyat/cheshkata-republika-izbira-prezident_news571077.html", "text": "\n Чехите ще отидат до избирателните секции в събота, за да гласуват на първия тур на президентските избори, в който осем кандидати ще се опитат да заемат креслото на настоящия държавен глава Милош Земан, чиито предпочитания към дясна политика и топли отношения с Китай и Русия разделят общественото мнение. \nИзборите, които се очаква да се решат на втория тур след две седмици, придобиха характера на  референдум за 73-годишния Земан, заемащ длъжността от 2013 година насам. Той подложи на остри критики миграцията от мюсюлманските страни и е привърженик на засилването на връзките на Чехия с Русия и Китай. \nПрезидентската институция в Чехия разполага с ограничени правомощия, но и голямо влияние върху общественото мнение. Президентите имат основна роля при формирането на правителства. \nАнкетите показват, че настоящият президент е твърд фаворит за първия тур, но това може да се промени на втория, когато неговите опоненти ще се обединят срещу него, като най-вероятно негов опонент след две седмици ще е Иржи Дахош, който е водещият претендент на Земан, според последните проучвания. При победа на някой от противниците на Земан, Чешката република може да се приближи към мейнстрийма в ЕС, за разлика от съседите си Полша и Унгария, също бивши комунистически републики, чиито правителства са в сблъсък с Брюксел. \nБившият лявоцентристки министър председател Земан зае категорично антиимигранстки позиции, отразявайки настроенията на мнозинството чешки граждани и получи подкрепата на крайно-лявата и крайно-дясната партии в Републиката. Той е привърженик на сближаването с Китай, като през 2015 година беше единственият Западен лидер, присъствал на грандиозен военен парад в Пекин. \nТоплите отношения на чешкия държавен глава с президента на Русия Владимир Путин не са тайна за никой и Земан е сред най-горещите критици на европейските санкции срещу Москва, наложени заради събитията в Украйна през 2014 година, защото, според него, те нанасят щети на европейския бизнес. \nГласуването на първия тур приключва в 15:00 българско време в събота, а резултатите се очакват малко по-късно. Изходът от вота може да има влияние върху шансовете на чешкия премиер Андрей Бабиш за формиране на правителство, въпреки че първият му опит да състави правителство на малцинството най-вероятно ще бъде бламиран от парламента следващата седмица. \nЗеман подкрепи Бабиш, въпреки че милиардерът има затруднения в намирането на подкрепа за правителството си заради обвиненията срещу него, че е получил незаконно европейски субсидии преди десет години, нещо, което премиерът отрича. Бабиш заяви в четвъртък, че ще гласува за Милош Земан. \n \n", "date": "2018.01.13", "title": "Чешката република избира президент"}
{"url": "https://www.blitz.bg/svyat/krasivoto-momiche-ot-tazi-snimka-e-namereno-iznasileno-i-ubito-na-bunishcheto-video_news571025.html", "text": "8-годишната Зейнеб Ансари от Пакистан бе изнасилена, удушена и хвърлена в боклука, докато родителите й били на поклонение в Мека. Последните минути от живота на момичето са били уловени на камерата за наблюдение, където се вижда как убиецът я води за ръка, но така и не го хваща полицията, съобщава Daily Mail.\nТялото на 8-годишната Зейнеб било намерено на бунището недалече от индийско - пакистанската граница. Убийството на момиченцето възмути Пакистан, много знаменитости протестираха и настояваха извършителят да бъде задържан, но до този момент той не е разкрит. Родителите на Зейнеб заявиха, че няма да погребат дъщеря си, докато убиецът й не понесе заслуженото наказание. \nОбщото възмущение вече доведе до сблъсък между обществеността и полицията в източната провинция Пенджаб, в резултат на което двама души бяха убити и няколко ранени. Хората в Пакистан изразяват своите емоции в социалните мрежи, като използват хаштага  \"справедливост за Зейнеб\". Превод и редакция: БЛИЦ \n", "date": "2018.01.13", "title": "Красивото момиче от тази СНИМКА е намерено изнасилено и убито на бунището (ВИДЕО)"}
{"url": "https://www.blitz.bg/svyat/zhertvite-na-kalnite-svlachishcha-v-kaliforniya-sa-veche-18_news571079.html", "text": "\n Осемдесет и седем годишен мъж стана 18-ата потвърдена жертва на калните свлачища в Калифорния, съобщиха на пресконференция местните власти, цитирани от Асошиейтед прес. \nШерифът на окръг Санта Барбара Бил Браун обяви, че още шестима души са в неизвестност. Още преди да приключи пресконференцията обаче Браун с радостен тон каза, че един от издирваните е открит. Петдесет и три годишният Джон Кийтинг е бил намерен и настанен за лечение в болница извън района, уточни шерифът. \n \n", "date": "2018.01.13", "title": "Жертвите на калните свлачища в Калифорния са вече 18"}
{"url": "https://www.blitz.bg/svyat/ramzan-kadirov-spasi-104-godishna-chechenka-trgnala-na-poklonenie-no-izmamena-v-azerbaydzhan_news571083.html", "text": "\n104-годишната Мадина Алиева, която беше намерена на улицата в амербайджанския град Геранбой, се завърна в Чечения, благодарение на Рамзан Кадиров. На стари години, тя решава да направи поклонение в Кербала. Старата жена обаче стана жертва на измамници, които я свалиха от автобуса и оставиха на улицата в чужда страна. Измръзнала, гладна и изтощена, тя бе открита от минувачи и заведена в приют.  \nТя бе посетена от журналисти и разказа историята си. За нейно щастие, тази статия прочете главата на Чечения, Рамзан Кадиров, и се обади в Азербайджан, за да разбере подробности и да помогне на измамената жени. Мадина Алиева разказва, че няма семейство в родното си село област Османюрт.  Рамзан Кадиров организира трансфера на Мадина Алиева в родината й. Възрастната жена, придружена от делегация от Чечения, бе изведена от Азербайджан.  Основното е, че Алиева се нуждае от спешна помощ. Ще й се даде. Няма значение откъде идва. Тя е слаба, самотна, затова ще се погрижим за нея правилно, независимо къде е живяла \", пише на страницата си в Инстаграм държавният глава. \nМежду другото, Рамзан Кадиров никога не оставя чеченците в беда. Той взе активно участие в завръщането от Сирия и Ирак на деца, чиито родители се присъединиха към терористите на забранената организация \"Ислямска държава\". \nПревод: БЛИЦ \n \n", "date": "2018.01.13", "title": "Рамзан Кадиров спаси 104 годишна чеченка, тръгнала на поклонение, но измамена в Азербайджан"}
{"url": "https://www.blitz.bg/svyat/bivshiyat-kmet-na-rim-shche-lezhi-na-toplo-zaradi-nyakolko-obyada_news571084.html", "text": "\n Бившият кмет на Рим Иняцио Марино беше осъден на две години затвор за злоупотреби с държавни средства за лични цели. Марино обядвал 50 пъти, за което платил общо 13 000 евро. На първата съдебна инстанция Марино беше оправдан. Сега бившият градоначалник, който нарече присъдата „политическо преследване”, ще обжалва наказанието във Върховния касационен съд, съобщава БГНЕС. Той твърди, че всички обеди са били с представителен характер. \n Марино беше избран за кмет на Рим през 2013 г. като представител на Демократическата партия. През 2015 г., след серия скандали, включително и обвинение в злоупотреба на държавни средства, беше принуден да подаде оставка. \n По решение на правителството на Матео Ренци градът беше поставен под управлението на специален комисар, а след предсрочните избори през юни 2016 г. кметския пост зае представителката на опозиционното движение „Пет звезди” Вирджиния Раджи. \n", "date": "2018.01.13", "title": "Бившият кмет на Рим ще лежи на топло заради няколко обяда"}
{"url": "https://www.blitz.bg/svyat/berluskoni-s-golyamo-lichno-priznanie-za-zhenite_news571089.html", "text": "За бившия италиански премиер Силвио Берлускони е съвсем естествено жените да се почувстват поласкани, когато станат обект на ухажване от страна на мъжете, съобщават Франс прес и Ройтерс. Апенинският политик приветства позицията на френската актриса Катрин Деньов, която защити мъжете след лавината от скандали, отприщена от посегателствата на холивудския продуцент Харви Уайнстийн.\n\"Съвсем естествено е жените да бъдат доволни, когато един мъж ги ухажва\", изтъква 81-годишният Берлускони, като скромно добавя: \"Въпреки че това рядко ми се е случвало, защото при мен винаги дамите първи ме задирят!\" \nИталианският политик коментира думите на френската екранна икона Катрин Деньов, според която мъжете трябва да бъдат \"свободни да досаждат на дамите\".\n", "date": "2018.01.13", "title": "Берлускони с голямо лично признание за жените"}
{"url": "https://www.blitz.bg/svyat/zemyata-otnovo-se-lyulee-trus-ot-43-po-rikhter-udari_news571100.html", "text": "Земетресение с магнитуд 4,3 по скалата на Рихтер е регистрирано в граничния регион между Иран и Ирак, показва справка на интернет-страницата на Европейския средиземноморски сеизмологичен център (EMSC ), предава агенция \"Фокус\".\n Земетресението е регистрирано на дълбочина от 2 км. в 4:03 часа местно време (2:33 часа българско време) на 70 км. западно от иранския град Илам и на 123 км. източно от Багдад. Няма данни за жертви и разрушения.\n", "date": "2018.01.13", "title": "Земята отново се люлее, трус от 4,3 по Рихтер удари..."}
