{"url": "https://www.blitz.bg/layfstayl/shoubiznes/samo-v-blits-gala-aut-ot-efir-ot-ponedelnik_news614757.html", "text": "Голяма промяна в програмата на Нова телевизия предстои от този понеделник, научи БЛИЦ. Лайфстайл предаването \"На кафе\" с водеща Гала и мъжът й Стефан, слиза от екран. Утре ще бъде последен ден на русокосата телевизионерка и екранната й половинка. ", "date": "2018.07.19", "title": "Само в БЛИЦ! Гала аут от ефир от понеделник!"}
{"url": "https://www.blitz.bg/layfstayl/za-damite/tsyalata-istina-za-17-godishnoto-momiche-koeto-stana-prvata-modelka-v-sauditska-arabiya-snimki_news614802.html", "text": "Феминизмът е от движенията, борещи се за равенство между половете. Но в днешната демокрация от една добра идея той вече се превръща в борба срещу мъжете. Въпреки това, и през ХХI век в света все още съществуват страни, за които дискриминацията на правата на жените не е някаква вятърна мелница, а реален проблем. Саудитска Арабия и модната индустрия са взаимно изключващи се понятия  Все пак на жените от Изтока дори не се разрешава да показват своите лица, а какво да говорим за разходки по модния подиум в съмнителни тоалети.    Но дори и в тази вярна до смърт на древните традиции държава животът не тъпче на едно място. Всичко започна с това, че представителките на прекрасния (а не слабия) пол получиха разрешение да шофират. И така зрънце по зрънце, и воала - днес Саудитска Арабия покорява света на модата.  Запознайте се! Това е саудитската моделка Талида Тамер. Момичето е само на 17 години, но, сякаш, сериозно е настроено за големи успехи в живота. Буквално през миналите дни Талида дебютира на Седмицата на модата в Париж: красавицата откри ревюто на колекцията на Antonio Grimaldi. Също е интересен и факта, че само дни по-рано Тамер се появи на корицата на популярното лъскаво списание Harper’s Bazaar Arabia. По думите на Тамер, за нея модният бизнес е възможност да заяви пред целия свят правото на арабските жени на самореализация. Талида Тамер е родена в пристанищния град Джида. Баща ѝ е гражданин на Саудитска Арабия, а майка ѝ е италианка.   Още от детство Талида Тамер е знаела повече за модния бизнес, отколкото нейните връстнички. Навремето майка ѝ също е работила като манекенка и е работила не с кой да е, а с марки като Armani, Gianfranco Ferre и La Perla. Благодарение на своята майка момичето е получило колосални знания за това, за което местните жителки въобще дори не знаели какво е.   Източната красавица признава, че главните ѝ кумира са Жизел Бюндхен и холандската моделка с египетски корени Имаан Хамам.   Поради това, че Тамер дефилира по световните модни подиуми и многократно е участвала в големи рекламни кампании, тя е кръстена в мрежата \"първата моделка в Саудитска Арабия\".   По думите на младия талант, тя винаги е знаела, че рано или късно арабските жени ще получат право на глас, а Талида вече е казала своята тежка дума, заявявайки за себе си в качеството на професионален модел.   Популярността на саудитската моделка тепърва почва да расте: в Инстаграм тя има вече над 13 000 последователи.  Превод и редакция: БЛИЦ", "date": "2018.07.19", "title": "Цялата истина за 17-годишното момиче, което стана първата моделка в Саудитска Арабия (СНИМКИ)"}
{"url": "https://www.blitz.bg/svyat/15-godini-sled-konkord-vzrazhdaneto-na-svrkhzvukovite-samoleti_news614778.html", "text": "15 години след последния полет на култовия Кондорд свръхзвуковите пътнически самолети отново са в полезрението на авиоиндустрията, пише Financial Times, цитиран от profit.bg. Както инвеститорите, така и производителите и доставчиците на компоненти имат интерес от съживяването на суперскоростните летателни апарати, но има две големи въпросителни - дали регулаторите ще дадат съгласието си и дали потребителите ще са склонни да плащат по-висока цена, за да пътуват по-бързо? Навремето Конкорд успя да съкрати продължителността на пътуването от Париж и Лондон до Ню Йорк на три часа и половина. Това е два пъти по-бързо от съвременните полети, но в същото време начинанието се оказа икономическа катастрофа. Въпросът е дали новите технологии могат да променят нещата и да наклонят везните в полза на свръхзвуковите машини.      Някои от големите имена в сектора като Boeing и Lockheed Martin смятат, че отговорът е положителен. Базираният в Колорадо стартъп Boom Technology Inc. планира да започне тестове на демонстрационен летателен апарат през 2019 година. Самолетът се казва Mach 2.2 и ще може да стигне от Ню Йорк до Лондон за 3 часа и 15 минути, а цената на двупосочния билет ще е около 5000 щатски долара.      По време на провеждащото се тази седмица авиошоу във Фарнбъро изпълнителният директор на Boeing Денис Мюленбург заяви, че целта е напълно реалистична от технологична гледна точка, но не е ясно дали скоростта е най-важното нещо за пътниците при трансконтиненталните пътувания и дали те ще искат да плащат толкова висока премия за нея.         Преди няколко седмици американската компания представи прототип на пътнически самолет, който теоретично ще може да се движи няколко пъти по-бързо от скоростта на звука. Практическото му приложение обаче може би ще е възможно след поне 20 години.      Основателят на Boom Technology Блейк Шол обаче няма намерение да чака толкова дъго. Той вече има заявки за предварителни поръчки на Mach 2.2, както и стратегическа инвестиция в проекта от страна на Japan Airlines.      През последните десетилетия имаше няколко опита за възраждане на идеята за свръхзвуковите полети, но по една или друга причина претърпяха неуспех. Основните причини са високите цени на горивата и регулаторните ограничения, които забраняват свръхзвуковите полети над Съединените щати и много европейски държави. Сега обаче поддръжниците на тази технология засилват натиска на своите лобита пред законодателите. Аргументите им се базират на развитието на технологиите и съвременните материали, които позволяват изграждането на много по-леки и по-здрави конструкции, както и на по-ефективните двигатели.  ", "date": "2018.07.19", "title": "15 години след Конкорд - възраждането на свръхзвуковите самолети"}
{"url": "https://www.blitz.bg/layfstayl/za-damite/snimki-koito-dokazvat-che-na-sveta-naistina-ima-dva-tipa-zheni_news614843.html", "text": "За да усвояват по-добре информацията, хората непроизволно класифицират всичко, което ги заобикаля. Някои биха определили това като пълна глупост, но схемата си работи, особено в сферата на образованието.Спомнете си как в училище, при изучаването на това тема, учителят систематизираше материала и го подаваше във вид на схеми и таблици. По този начин лесно биха могли да се запомнят доста големи обеми информация.    При това, днес ще ви запознаем с два типа момичета. Като цяло, гледайте и запомняйте.  Лоши момичета и вкусни бисквити... победителят е ясен.       Когато съдбата ти е да бъдеш безупречен банан. Когато с всички сили се стараеш да излезеш добре на снимката и когато се опитваш да разбереш защо си на този свят.   Момичета в офиса. Кралицата на вечерта и кралицата на пижаменото парти - усещаш ли разликата?   И спортната форма е различна Познай кой има шестица по физическо Едни шорти седят по различен начин Веднага се вижда кой е бягал по физическо Вечната борба със самата себе си Различни костюми на костенурките нинджи  Обикновените момичета през зимата и аз. ", "date": "2018.07.19", "title": "СНИМКИ, които доказват, че на света наистина има два типа жени"}
{"url": "https://www.blitz.bg/blits-tv/kato-na-kino-video-s-neveroyaten-zum-i-neochakvan-kray-vzrivi-mrezhata_news614836.html", "text": "В топ видеата в сайта Reddit влезе клип, заснет в руски град. На кадрите мъж следи симпатична съседка от дома си насреща. При това, демонстрира невероятните възможности на своя обектив.  Видео: Reddit.com Потребителите в началото се възхищават на невероятния зум и са поставили на клипа над 25 000 лайка, но след това заподозряха нещо нередно. \"Защо под хавлията има бельо? Тя с него ли се е къпала?\", пита Spazzaroth. \"Много хубаво. Но много хубав фейк\", смята Fenznarg. \"Напълно съм съгласен. Мисля, че огледалната част е заснета отделно. Разбира се, момичето е знаело за снимките\", пише на свой ред antonegorov.  На мнозина клипът напомни за детективските сериали, в които полицаите разкриват убиеца по отражение в някаква повърхност. Не е забравена и класиката - сцена от филма Blade runner.  Впрочем, мнозина потребители са останали доволни от клипа и въобще не са огорчени, че той може да е фейк.  Превод и редакция: БЛИЦ  ", "date": "2018.07.19", "title": "Като на кино! ВИДЕО с невероятен зум и неочакван край взриви мрежата"}
{"url": "https://www.blitz.bg/layfstayl/za-damite/ako-tezi-tri-neshcha-se-sluchvat-vv-vrzkata-vi-tya-e-toksichna_news614853.html", "text": "Терминът „токсична връзка“ стана доста разпространен и едва ли някой иска от първо лице да разбира какво точно означава той. Попадането в такава връзка обаче се случва нерядко, а понякога дори може да не разберете. Някои от признаците, като физическо и емоционално насилие, са достатъчно ясни, докато други остават скрити,   Предстои да се спрем точно на тях.  Кои са скритите признаци, че се намирате в токсична връзка?   1. Партньорът ви никога не поема отговорност  Ако напомнянето на половинката да вдигне мокрите кърпи всеки път завършва със скандал, това определено е сигнална лампа. Токсичните хора може да ви обвинят дори заради това, че те нараняват чувствата ви.  2. Постоянно ви игнорира  Споровете не означават, че връзката ви е токсична, но ако половинката ви опитва да прекрати разговора, когато споделяте онова, което ви притеснява, това вече е проблем.   3. Чувствате се изтощени  Това може да се прояви дори психически, под формата на постоянна умора например. Източник: tialoto.bg", "date": "2018.07.19", "title": "Ако тези три неща се случват във връзката ви, тя е токсична"}
{"url": "https://www.blitz.bg/obshtestvo/borisov-turtsiya-nyama-shans-da-vleze-v-es_news614785.html", "text": "Българският министър-председател Бойко Борисов заяви пред руския вестник „Известия“, цитиран от \"Фокус\", че влизането на Турция в ЕС в момента е невъзможно. При това политикът допълни, че Съюзът като цяло и България в частност са настроени към тясно и продуктивно сътрудничество с Анкара – в това число и затова, че тя оказва подкрепа на Европа при решаването на миграционния проблем.„Въпросът за интеграцията на Анкара в ЕС не може да се разглежда с оглед на обстоятелствата“, заяви Борисов. „Турция е поела ангажимент към ЕС от повече от 50 години, но в настоящата ситуация и на съществуващите отношения дори не си струва да се говори за въвеждането на тази страна в Европейския съюз“, допълни той.  Към същото становище се придържат и в ръководството на Европейския съюз. Турция все повече се отдалечава от отношенията от ЕС и отношенията между Съюза и тази страна стават все по-сложни, сочи източник на „Известия“ от европейските дипломатически кръгове. „ЕС е изключително загрижен за положението с правата на човека и основните свободи в страната. Анкара трябва да се промени ситуацията и да приведе своите правила в съответствие с европейските принципи и ценности“, допълни източникът.  През март 2018 във Варна, България бе домакин на среща на лидерите на Турция и Европейския съюз, на която председателят на Европейската комисия Жан-Клод Юнкеробяви продължаване на диалога по въпросите на присъединяването на Турция към ЕС. „С днешните отношения на Турция с лидерите на страните като Австрия, Германия, Холандия, Франция, организирането среща на високо равнище с участието на председателя на Европейския съвет Доналд Туск, на Европейската комисия Жан-Клод Юнкер и президента на Турция Реджеп Тайип Ердоган бе трудно, но усилията на българската страна си струваха“, допълни Бойко Борисов. Той също така подчерта, че благодарение на тясното сътрудничество с Анкара, София е в състояние да спре почти напълно притока на бежанци, които влизат в ЕС през Балканския маршрут.  ", "date": "2018.07.19", "title": "Борисов: Турция няма шанс да влезе в ЕС"}
{"url": "https://www.blitz.bg/svyat/uchenite-otkrikha-skrovishche-pod-zemyata-po-golyamo-ot-tsyaloto-svetovno-bogatstvo-video_news614712.html", "text": "Учени изследваха най-дълбоките слоеве с помощта на звукови вълни и забелязаха, че на някои места сигналът е много по-бърз. Сравнявайки всички възможности, те заключиха, че са се натъкнали на находища на диаманти от гигантски мащаб. Това съобщиха световните медии. Според груби изчисления по обменния курс за деня на диаманта става въпрос за приблизително 20 септилиона долара - число с 25 нули. Да се стигне до това съкровище обаче едва ли някога ще е възможно.  Тези залежи на диаманти са открити на дълбочина от около 200 километра и няма технология, която ще поправи пробитите дупки. В същото време най-дълбокото сондиране някога е Колският свръхдълбок сондаж в Русия. За да се достигне дълбочина от 12 километра и 200 метра, били необходими 20 години. Превод: БЛИЦ     ", "date": "2018.07.19", "title": "Учените откриха съкровище под земята, по-голямо от цялото световно богатство (ВИДЕО)"}
{"url": "https://www.blitz.bg/svyat/snimka-na-angela-merkel-s-detsa-vzrivi-ot-negoduvanie-mrezhata_news614769.html", "text": "Снимка на германския канцлер Ангела Меркел, направена в детска градина в Кьолн, постави германската лидерка в компрометиращо положение, смущавайки интернет потребителите. На снимката Меркел, облечена в елегантен син костюм, се усмихва на възпитаниците на детската градина и не подозира какво се случва зад гърба ѝ.На фотото се вижда, че на заден план някой е поставил две плюшени играчки в поза, напомняща секс акт, пише в. Daily Mirror.   \"Това, което трябваше да помогне на Меркел да демонстрира грижливата ѝ страна, се превърна в пример за политическа некоректност\", отбелязва изданието.   Според Mirror, тази \"пошлост\" може да стане поредният удар по Меркел, която все по-често се намира под натиск заради исканията за ограничаване на миграцията.  Превод и редакция: БЛИЦ", "date": "2018.07.19", "title": "СНИМКА на Ангела Меркел с деца взриви от \"негодувание\" мрежата"}
{"url": "https://www.blitz.bg/svyat/taym-s-provokativna-koritsa-na-trmp-i-putin-na-kogo-vyarvate_news614773.html", "text": "Световноизвестното списание „Тайм” за пореден път разбуни духовете с корицата на предстоящия си брой. На нея можем да видим колаж от лицата на руския президент Владимир Путин и американският му колега Доналд Тръмп.„Когато държавен глава не вярва на собствените си разузнавателни служби, това е огромен проблем за страната, в която се случва”, посочва пенсионираният генерал от КГБ Владимир Рубанов пред изданието.„На кого вярвате? Това е прост въпрос, който беше зададен на президента Тръмп от журналист в Хелзинки. В този момент той можеше да опровергае думите на своя дългогодишен враг Русия, но вместо това Тръмп отговори: „Имам вяра и в двете страни”, пишат от „Тайм” в материала към представянето на корицата.  Новият брой на „Тайм” трябва да излезе на 30 юли.", "date": "2018.07.19", "title": "„Тайм” с провокативна корица на Тръмп и Путин: На кого вярвате?"}
{"url": "https://www.blitz.bg/foto/stranni-snimki-koito-vobshche-ne-podlezhat-na-kakvoto-i-da-e-obyasnenie_news614794.html", "text": "Дори не се опитвайте да отгадаете смисъла на тези снимки. Няма да успеете. Просто изключете мозъка си и се посмейте.                                     ", "date": "2018.07.19", "title": "Странни СНИМКИ, които въобще не подлежат на каквото и да е обяснение"}
{"url": "https://www.blitz.bg/svyat/nevizhdano-ryanair-anulira-600-poleta-za-sledvashchata-sedmitsa_news614662.html", "text": "Ryanair ще анулира над 12% от полетите си за два дни следващата седмица в най-голямата стачка, организирана някога след ескалирането на недоволството от срана на кабинния екипаж, съобщава Ройтерс.Ирландската авиокомпания, която е най-голямата по брой на пътниците в Европа заяви, че ще бъдат засегнати близо 50 хил. клиенти, пътуващи от и до Белгия, Португалия и Испания на 25 и 26 юли, тъй като ще бъдат отменени до 300 полета на ден.  „Тези стачки са напълно неоправдани и няма да постигнат нищо друго освен да провалят семейни почивки“, се казва в изявление на авиокомпанията.   На 12 юли Ryanair отмени 30 полета, когато стачкуваха само някои от пилотите в Ирландия. От компанията са заявили още, че ще анулират 24 полета в петък по време на втората от общи три стачки, планирани от пилотите. Кабинният екипаж от цяла Европа публикува списък с 34 искания на 4 юли, включително искане за „справедлива заплата за живот“, по-добро заплащане по време на болничен и трудови договори на майчин език и съставени в съответствие с местното, а не с ирландското законодателство. Кабинният екипаж се оплаква, че трябва да си плаща за водата, която консумира по време на полет и да дават писменни подробности за симпотими при болест. Ryanair публикува в сряда в Twitter списък с придобивки, които се полагат на кабинния екипаж, включително заплащане до 40 хил. евро на година, заявявайки, че персоналът му има едни от най-добрите условия в Европа за нискотарифния сектор. „Смятаме, че екипажът е добре платен и условията са добри“, коментира маркетинг директорът на компанията Кени Джейкъбс. Той каза още, че ще има среща с екипажа, за да се видят какви са проблемите и да бъдат разгледани, но с уточнението, че трябва да бъде запазен „нискотарифния, високоефективен“ модел на дружеството. Ryanair, която лети до 37 страни и превози 130 млн. пътници миналата година предотврати голяма стачка преди Коледа, като реши да признае профсъюзите за първи път в своята 32-годишна история, но оттогава се опитва да постигне споразумение с тях. „Ryanair реши да анулира полетите си седем дни по-рано, тъй като не вижда възможност за отмяна на стачката, като по този начин иска да даде възможност на пътниците да променят резервациите си“, обясни още Джейкъбс. Авиокомпанията, която се очаква да обяви финансовите си резултати за второто тримесечие в понеделник, обяви рекордна годишна печалба от 1,45 млрд. евро към 31 март. Дружеството обаче предупреждава, че финансовият й резултат се свива заради по-високите цени на горивата и нарастващите разходи за персонала.", "date": "2018.07.19", "title": "Невиждано! RyanAir анулира 600 полета за следващата седмица"}
{"url": "https://www.blitz.bg/obshtestvo/toma-bikov-razkri-zashcho-elena-yoncheva-se-natiska-v-razsledvaneto-na-tnar-kshcha-na-borisov-v-barselona_news614658.html", "text": "Елена Йончева вчера каза, че ще продължат разследването за прословутата къща в Барселона. Кои са те?! Тя е гневна, защото ГЕРБ откри как тя участва в офшорка с Цветан Василев! Това заяви в ефира на bTV депутатът от ГЕРБ Тома Биков. По темата с Барселона той каза: \"Това разследване се появи в една фейсбук група. Има клип, направен от екипа на Цветан Василев. Фейсбук групата бе регистрирана 2 часа преди да се появи клипът. После определени журналисти попитаха Борисов дали има такава къща. Той каза, че няма\".  \"Йончева от своя страна е съдружник в офшорна фирма, регистрирана на Британските Вирджински острови. Съдружник е с поставени лица, но според разследване тя е от офшорките на Цветан Василев. Йончева е участвала там с 5000 лева, а офшорката на Цветан Василев - с 315 000 лева. Йончева е получила 50% дял, но тя е била едноличен управител и дори, като е станала депутат, е пуснала молба до себе си да бъде извадена от управлението\", добави депутатът.  Запитан с какво се е занимавала фирмата, той отвърна: \"Предполагам ,че се е заминала с медийна дейност. Вижте връзките какви са - финансов център Цветан Василев... фалшиви новини, свързани с чумата. Вие вярвате ли, че правителството взема 50 милиарда, за да избие овцете?! Връзката е в мрежата от сайтове за фалшиви новини, контролирана от тях. Подозирам, че БСП имат желание чумата да се разпростре в цялата страна и да стане криза - създаване на хаос и връщане на БСП като първа сила служебно, понеже те по друг начин не могат да се върнат\".  ", "date": "2018.07.19", "title": "Тома Биков разкри защо Елена Йончева се натиска в разследването на т.нар. къща на Борисов в Барселона"}
{"url": "https://www.blitz.bg/layfstayl/shoubiznes/malkoto-kote-na-valeri-bozhinov-tsfna-v-novo-amploa-boyana-si-trsi-sponsor-v-sayt-za-seks-za-edna-vecher_news613978.html", "text": "Малкото коте на Валери Божинов – Бояна Генова попадна в популярен сайт за сексзапознанства. Риалити звездата е бясна, че това се случва без нейното знание, пише Телеграф. Фенове на Бояна, която доскоро се изявяваше в сериала „София ден и нощ“ споделили с нея, че снимките й обикалят „Тиндър“. Мобилното приложение се използва  за секс срещи между непознати. Всеки желаещ може да си направи профил в мрежата, като сложи снимка с цел да привлече вниманието на съответния пол. Доста често се случвало обаче вместо свои снимки, потребителите да използват чужди снимки на по-добре изглеждащи от тях или пък за майтап. Това се случило и Генова. „И аз скоро разбрах, че имам профил в това приложение.  Явно е модерно. Дори съм била отговаряла на хората“, написа блондинката във Фейсбук. За момента не е ясно коя е тази, която е решила да се представи за Бояна Генова с цел да си намери нов мъж. ", "date": "2018.07.19", "title": "Малкото коте на Валери Божинов цъфна в ново амплоа: Бояна си търси спонсор в сайт за секс за една вечер"}
{"url": "https://www.blitz.bg/politika/grm-i-tryask-po-vrkhovete-gerb-dade-3-dneven-ultimatum-na-prezidenta-radev-da-pokazhe-vazhni-dokumenti-za-16-mlrd-lv-inache_news614740.html", "text": "\"Няма как да говорим за милиарди в никакъв случай. От края на 2016 до края на 2017 година има заведени искови молби за 3 милиона. От тези молби в министерството са постъпили 6 хиляди лева. Няма как да съберем милиарди за няколко месеца. Отново повтарям, това е една манипулация и неистина, която трябва да бъде доказана от президента и той да ни убеди дали е така. Мисля, че един срок от 3 дни е достатъчен. Документите са в Министерство на енергетиката и могат да бъдат предоставени изключително лесно.\" Това каза министър на енергетиката Теменужка Петкова, след като се яви по спешност в Народното събрание, за да даде яснота около твърдението на президента Румен Радев, че назначеното от него служебно правителство е оставило след себе си 1,6 млрд. лева. Министърът и депутатите от ГЕРБ държат да видят документи, с които той да докаже това. Делян Добрев се опита да обясни ситуацията и предположи какво може да е довело президента до тази мисъл и ответната му реакция. Както БЛИЦ информира   \"Аз не знам защо президентът се меси в тази тема. Аз бях пряк свидетел на презентацията преди два дни. Реакцията на президента е за една графика и тя не е направена от ГЕРБ, а от Асоциацията на социалния капитал в България, които са събрали информация, с която доказват графично, че дялът на сивата икономика по време на управлението на ГЕРБ спада, за сметка на икономиката на светло. Има и прогноза как ще се свива сивия сектор, ако продължаваме с тази политика. Тази графика трябва да я има и на страницата на асоциацията. По отношение на тези милиард и 600 хиляди лева, за които става въпрос, мисля, че това е прекалено голяма сума, за да бъде събрана за такова кратко време. Ако имахме такива приходи, то бюджета щеше да е доста по-набъбнал. За мен е любопитно от къде идва тази голяма сума и вероятно реакцията е вследствие от именно това изследване\", обясни той.    \"Ние настояваме в следващите часове или най-много дни до края на седмицата, Румен Радев да предостави документи за тези милиард и 600 хиляди. Ако това не се случи, ще считаме, че освен г-жа \"Лъжа\", ще имаме и г-н \"Лъжа\". Цветан Василев произвежда фалшиви новини през мрежа от сайтове и фалшиви журналисти. Вили в Гърция, къщи в Барселона... Другото беше, че правителството ще вземе милиарди за настаняване на мигранти, нямало чума... Чума има! И то в стадото на баба Дора! А г-жа Нинова се върна от там без дори да се дезинфекцира. Това е изключително мащабна атака, на която сме готови да отговорим. Зад нас стоят 1 милион души и това е основата на това управление. Ако дойдете в клубовете на ГЕРБ, ще видите колко тежко се преживява всичко това\", завърши Тома Биков.  ", "date": "2018.07.19", "title": "Гръм и трясък по върховете: ГЕРБ даде 3-дневен ултиматум на президента Радев да покаже важни документи за 1,6 млрд. лв, иначе..."}
{"url": "https://www.blitz.bg/ikonomika/kakvo-e-obshchoto-mezhdu-khrvatiya-blgariya-i-finansovite-pazari_news614759.html", "text": "„Хърватия не грабна купата, но открадна сърцата ни.“ Това са най-често срещаните коментари след финала на Световното първенство по футбол миналата седмица. Тази малка и красива страна прикова вниманието на целия свят с добрата си игра и с еуфорията на цялата държава, пише profit.bg.Но какво е общото между вицешампиона от Световното първенство по футбол, България и финансовите пазари? Звучи странно, че изреждаме тези три неща в едно изречение. Е, не съвсем. Единственият борсово търгуван фонд в света, следващ движението на хърватския пазар на акции, е... български. Expat Croatia CROBEX UCITS ETF (борсов код на БФБ: ECDC)  стартира през 2018 г. и следва представянето на основния индекс на акции на борсата в Загреб – CROBEX. Индексът е съставен от 19-те най-големи и ликвидни компании на Zagreb Stock Exchange, а фондът инвестира във всички тях в пропорции, възможно най-близки до тези в индекса в рамките на законовите лимити. Доходността на инструмента следва тази на индекса – т.е. ако хърватският пазар поскъпне, дяловете на фонда биха увеличили пропорционално пазарната си стойност. Това осигурява лесен, диверсифициран, ликвиден и прозрачен начин за инвестиране на хърватската борса, без да е необходимо да се анализира и следи всяка акция – вече можем да си купим целия хърватски „отбор“. Какво представляват борсово търгуваните фондове?  Този тип инструменти имат бурно развитие през последните десетилетия. И индивидуални, и институционални инвеститори ги намират за все по-привлекателни заради комбинацията от леснота, диверсификация, гъвкавост, ниски разходи и данъчна ефективност.  Борсово търгуваните фондове (ETF) инвестират средствата на инвеститорите в акции на компании от определен индекс, сектор, цена на суровина и др., но за разлика от традиционните взаимни фондове са листнати на борса и акциите им се търгуват свободно на нея. Така този тип инструменти комбинират най-доброто от двата свята – диверсификацията на взаимните фондове с простотата и гъвкавостта на борсовата търговия. Разходите също обикновено са по-ниски – инвеститорът плаща брокерска комисиона за една акция, а получава букет от инструменти.  Най-често борсово търгуваните фондове са пасивни. Т.е. не портфолио мениджъри решават кога и какво да търгуват, защото фондът има строго определен мандат – да следва представянето на даден индекс например. Такъв тип ETF-и са много подходящи за дългосрочна инвестиция в сектор, държава или регион, без да се налага инвеститорът да следи задълбочено пазарите, да анализира отделни позиции и да се опитва да \"бие\" пазара. Потенциалът на Централна и Източна Европа  През последните 10 години регионът на ЦИЕ системно изпреварва западните икономики по икономически растеж, като очакванията на анализаторите са този тренд да продължи и в следващите 5 години. Политическата стабилност и ниската задлъжнялост на по-голяма част от страните в региона спомагат допълнително за растежа на инвестициите и увеличаването на потреблението. Пазарът на труда в региона все още държи нива, близки до тези от преди кризата, като по-нататъшното намаляване на безработицата би увеличило допълнително заплатите и производителността на труда.  Анализът на компаниите в региона на Централна и Източна Европа показва по-ниско ниво на задлъжнялост в сравнение със западните им конкуренти, едновременно с все още ниски стойности на коефициента P/B (price-to-book). Това създава възможност за оптимизиране на капиталовата структура и генериране на приходи в бъдеще. Докато икономически регионът се развива добре, анализаторите виждат потенциал капиталовите пазари на страните от региона да „догонят“ пазарите от Западна Европа. Как се инвестира в Expat Croatia CROBEX UCITS ETF?  Expat Croatia CROBEX UCITS ETF част от семейството от 11 ETF инструменти, управлявани от Експат Асет Мениджмънт. Това са  11 фонда , следващи движението на основни индекси на акции от страни от Централна и Източна Европа – Полша, Чехия, Словакия, Унгария, Словения, Хърватия, Сърбия, Македония, Румъния, България и Гърция.  Всички те вече се търгуват както на Българска фондова борса, така и на Frankfurt Stock Exchange (XETRA). Фондовете дават възможност инвеститори от цял свят да получат ликвидна и диверсифицирана експозиция към пазари от Централна и Източна Европа, за повечето от които към момента няма аналогични продукти. Само с един клик, купувайки фонда с борсов код ECDC, например, получавате експозиция към компаниите от хърватския индекс CROBEX. ", "date": "2018.07.19", "title": "Какво е общото между Хърватия, България и финансовите пазари?"}
{"url": "https://www.blitz.bg/ikonomika/shche-se-iznenadate-kolko-novi-traktori-i-kombayni-sa-kupeni-u-nas-prez-2018-a_news614789.html", "text": "Πaзapът нa eдpoгaбapитнa ceлcĸocтoпaнcĸa тexниĸa y нac ce зaпaзвa cтaбилeн пpeз пъpвитe шecт мeceцa нa 2018 гoдинa. Toвa пoĸaзвa cпpaвĸaтa зa зaĸyпeнитe нoви тpaĸтopи и ĸoмбaйни oт янyapи дo ĸpaя нa юни, инфopмиpa аgrо.bg.Oбщo peгиcтpиpaнитe нoви ĸoлecни тpaĸтopи дo 30 юни т.. ca 612 eдиници. Зa cъщия пepиoд пpeз 2017 г. тe ca били 605 мaшини.   Πpи тpaĸтopитe cpeд пpoизвoдитeлитe нa пъpвo мяcтo в Бългapия e Јоhn Dееrе cъc 127 мaшини, cлeдвaн oт Nеw Ноllаnd cъc 101 тpaĸтopa, ĸaтo тpaдициoннo тpeтoтo мяcтo e зa Кubоtа.   Peгиcтpиpaнитe ĸoмбaйни зa пъpвoтo шecтмeceчиe нa тaзи гoдинa ca 94 бpoя, пpи 92 eдиници зa cъщия пepиoд пpeз минaлaтa гoдинa.  Дoĸaтo пpeз 2017-тa вoдeщa пoзиция cpeд пpoизвoдитeлитe нa зъpнoпpибиpaщa тexниĸa y нac e имaлa мapĸaтa СLААЅ, тo ceгa нa пъpвo мяcтo пo пpoдaжби e Јоhn Dееrе c 33 ĸoмбaйнa. СLААЅ e нa втopo мяcтo c 25 peгиcтpиpaни ĸoмбaйни, cлeдвaнa oт Pocтceлмaш, САЅЕ ІН и Nеw Ноllаnd - cъoтвeтнo c 10, 8 и 7 мaшини. ", "date": "2018.07.19", "title": "Ще се изненадате колко нови трактори и комбайни са купени у нас през 2018-а"}
{"url": "https://www.blitz.bg/kriminalni/skandalni-podrobnosti-za-us-lyubovnika-na-ruskata-shpionka-mariya-izlyazokha-v-mediite_news614666.html", "text": "Американските медии съобщиха името на предполагаемия любовник на рускинята Мария Бутина, обвинена за шпионаж в САЩ. Прокуратурата по-рано съобщи за лични отношения между 29-годишната рускиня и 56-годишен американец. Отделът също така е казал, че се провежда отделно разследване срещу този човек, който е обвинен в измама. Според Daily Beast става дума за Пол Ериксон, активист от Републиканската партия. Съобщава се, че политическият консултант поне два пъти е бил обвиняван във финансови злоупотреби и съдът е отсъдил в полза на инвеститорите, които са били измамени от него.  New York Daily News пише, че през 1993 г. Ериксон става пресасистент на  Ериксон помага на Бобит да организира световно турне \"Love Hurts\", по време на което продава ножове с автографи и тениски.  Както БЛИЦ съобщи, срещу 29-годишната рускиня Мария Бутина са повдигнати обвинения за тайни действия като агент на Русия в САЩ. Както се отбелязва в изявлението на американското министерство на правосъдието, Бутина \"е работила в интерес на високопоставен представител на руското правителство, който по-късно заема високо място в Централната банка на Русия\". Превод: БЛИЦ    ", "date": "2018.07.19", "title": "Скандални подробности за US любовника на руската шпионка Мария излязоха в медиите"}
{"url": "https://www.blitz.bg/obshtestvo/senzatsiya-v-blits-mzht-vozil-sina-na-boto-botev-razkri-tsyalata-istina-za-kasapnitsata-kray-zheleznitsa-razkazt-mu-ot-prvo-litse-e-potresavashch-ubiystveni-snimki_news614708.html", "text": "Синът на топкриминалиста Ботьо Ботев - Божидар загина месец след жестока катастрофа край софийското село Железница на 18 юни. Днес пред медията ни проговаря неговия приятел Владимир Мичев, който е шофирам джипа \"Сузуки\", в който с над 150 км/ч се е врязал 28-годишният Кристиян Зафиров. Разказът му е потресаващ.- Г-н Мичев, какво се случи на 18 юни, когато пътувахте заедно с Божидар Ботев?  - С Божидар отивахме да направим една дивечова нива в село Ярековица. Искахме да поставим малко царевица в хранилките на животните, тъй като имахме свободно време.  Взехме джипа \"Сузуки\" на един мой колега. Качихме се горе, сипахме царевица и тръгнахме да се прибираме. Ръмеше лек дъжд и карахме супер бавно с около 40 км/ч.   Излизаме на правата преди село Железница, където е отбивката за Плана. Продължихме и на 30 метра след отбивката за Плана. Тогава видях срещу мен да кара \"Хонда Сивик\". Движеше се с над 100 км/ч. Летеше рязко срещу нас!  През това време Дари (Божидар Ботев) си беше пуснал на телефона мач от световното и следеше резултата.   Аз успях само да кажа: \"Какво прави тоя?\". Излязох вдясно на пътя, на банкета, за да избегна удара. Зад нас имаше бетонна канавка, която е много дълбока.  - Какво се случи след това?  - Спрях пред канавката.   В първия момент помислих, че този, който лети срещу мен или се е загледал в GSM или в радиото на колата си. Очаквах, че след като освободя моето платно ще се разминем или ще се ожулим.  Но той се заби с пълна газ в нас. Имаше много свидетели на ситуацията, който казаха, че след удара нашият джип се е вдигнал един метър и половина във въздуха. Сузукито се завъртя и падна до канавката. - Успяхте ли да излезете от Сузукито?  - Не. Ние бяхме вързани с коланите. От удара тялото на Божидар отиде между двете седалки, подпря се на мен, а главата му увисна.  Започнах да викам: \"Дари, Дари, Дари\". След около 5 секунди той се освести и ми вика: \"Как си?\". Казах му, че ме боли кръста и той каза, че също много го боли кръста.  Каза ми, че го болят ръцете и че те са му счупени.   Сигурно на 20 секунда от катастрофата при нас се струпаха много хора и ни попитаха дали да ни вадят от джипа. Аз им казах да извикат линейка.  Първо дойде патрулка и полицаите ни записаха данните. После дойде пожарна и пожарникарите започнаха да режат ламарините на сузукито. Срязаха вратата откъм Дари и го извадиха.  Първата линейка го откара в Окръжна болница. След това ме извадиха мен и също ме закараха в болницата. В Окръжна болница попаднахме на уникален екип доктори. Уникални доктори. Повечето от тях са работили преди това в травматологията на \"Пирогов\".  Това са докторите Асьо, Нешев, Милев, Николаков, който е великолепен специалист от Реанимацията и Станоевски. Страхотни специалисти, които много се грижиха за нас. Благодаря им от сърце!  След това дойдоха полицаите в болницата и ми взеха кръвна проба за алкохол. След това лекарите ни срязаха дрехите, за да ни обработят раните.  Само 30 минути по-късно в болничната стая дойдоха трима полицаи. Единият от полицаите ми каза, че трябва да направи и проба с дрегер. Обясних му, че вече са ми взели кръвна проба, а той каза, че ако искам само кръвна проба, трябва да си я платя.      После ми каза да надуя дрегера. Проверката показа 0.00. Полицаят обърна пробата към колегите си и към лекарите, за да видят и те, че не съм употребил алкохол.  Тогава попитах как е момчето, което ни блъсна. И знаеш ли какво ми каза? - Не.  - Каза ми, че момчето е тръгнало да се самоубива. В последствие разбрах, че това му е вторият опит за самоубийство.  След това с Дари ни вкараха в Травматологията на \"Пирогов\" и се започна с операциите.  Това е цялата истина за катастрофата! Ивайло КРАЧУНОВ", "date": "2018.07.19", "title": "Сензация в БЛИЦ! Мъжът, возил сина на Ботьо Ботев, разкри цялата истина за касапницата край Железница! Разказът му от първо лице е потресаващ! (УБИЙСТВЕНИ СНИМКИ)"}
{"url": "https://www.blitz.bg/svyat/sobstvenichka-na-vila-zakla-i-razchleni-spruga-si-za-da-natori-s-ostankite-mu-tikvichkite-v-gradinata_news614775.html", "text": "В Агризски район на Татарстан разследват зверско убийство на 33-годишен жител на селото Старое Сляково. По подозрение в убийството е задържана неговата 32-годишна съпруга.По информация на портала ProKazan.ru со, който се позовава на източник от следствените органи, във фаталния ден мъжът и жената сериозно се скарали. Не успявайки да сдържи емоциите си, жената нападнала мъжа с нож и го намушкала. От получените рани той е починал на място.   Искайки да скрие следите от престъплението, жената разчленила тялото на съпруга си, използвайки инструментите му в гаража. Останките тя заровила между лехите с тиквичките с градината им, а на следващия ден тя подала сигнал в полицията, че съпругът ѝ е изчезнал.    Мъжът бил издирван почти цял месец, докато следователите не решили да претърсят задния двор на собственичката на вилата.           ", "date": "2018.07.19", "title": "Собственичка на вила закла и разчлени съпруга си, за да натори с останките му тиквичките в градината"}
{"url": "https://www.blitz.bg/svyat/rapr-snima-klip-do-vodopad-i-turist-se-samoubi-pred-kamerata-mu-video-18_news614784.html", "text": "Рапър е снимал клипа си на фона на водопад и изведнъж на заден план се е случи нещо ужасно. Турист е скочил от скалистия бряг и със силен плясък се е ударил във водата. Шокираните членове на снимачната група веднага хукнали да му помагат, но вече било много късно. Мъжът починал на място, пише в. \"Сън\".      Инцидентът е станал в Еквадор. Местен артист е снимал свой музикален клип към популярната песен Hablando con la Luna. В същото време до водопада се намирала туристическа група, която била предупредена, че скачането от височината е смъртоносно. Един от туристите обаче не послушат съвета и решил да направи точно обратното. В крайна сметка от скока и удара във водата той е загинал.     Загиналият се е казвал Карлос Понтон. Той е бил на 33 години.  Превод и редакция: БЛИЦ  ", "date": "2018.07.19", "title": "Рапър снима клип до водопад и турист се самоуби пред камерата му (ВИДЕО 18+)"}
{"url": "https://www.blitz.bg/svyat/trmp-se-zakani-na-evropeyskiya-syuz_news614814.html", "text": "Президентът на САЩ Доналд Тръмп разкритикува Европейския съюз след вчерашното решение на Европейската комисия да глоби Google с 4,3 милиарда евро заради доминиращо положение. \"Казах ви! Европейският съюз наложи глоба от 5 милиарда долара на една от големите ни компании - Google. Те наистина се възползват от САЩ, но няма да продължи дълго\", написа той в \"Туитър\".Коментарът на американския лидер идва   във Вашингтон след няколко дни.  Доналд Тръмп коментира и Русия. \" \", отбеляза американският лидер в социалната мрежа.", "date": "2018.07.19", "title": "Тръмп се закани на Европейския съюз"}
{"url": "https://www.blitz.bg/svyat/rusiya-zakleymyava-iskaniya-razpit-na-prevodach-ot-sreshchata-trmp-putin_news614764.html", "text": "Руски политици отхвърлят американското предложения, преводачът на срещата Тръмп-Путин да бъде разпитван за това, което са обсъждали лично, съобщава АП. Руският посланик в САЩ Анатолий Антонов се надява, че \"устните споразумения между Путин и Тръмп ще бъдат изпълнени\".Руските представители се безпокоят, че вътрешните сътресения в САЩ ще възпрепятстват бъдещото сътрудничество в Сирия или контрола върху оръжията, обсъждани на срещата на високо равнище.  Руски представители отхвърлят и противоречивите действия и изказвания на Тръмп за това, което той казва, какво са и какво не са говорили с Путин по време на срещата в понеделник. Те обаче са възмутени от предложенията на американски депутати за разпит на преводача на Тръмп. Константин Косачев, ръководител на горната камара на парламентарната комисия по външни работи коментира, че идеята създава опасен прецедент, който заплашва \"цялата идея за дипломация\".", "date": "2018.07.19", "title": "Русия заклеймява искания разпит на преводач от срещата Тръмп-Путин"}
{"url": "https://www.blitz.bg/svyat/pokazakha-kak-umira-edin-amerikanski-boen-korab-video_news614768.html", "text": "Въоръжените сили на САЩ и техните съюзници потопиха бракувания военен кораб USS Racine по време на международните учения RIMPAC, които се проведоха в района на Хавайските острови. Гибелта на съда бе заснета, клипът е публикуван в YouTube.Според сценария на ученията, военният кораб, закаран на буксир до мястото на своя разстрел, първо е бил открит от японски разузнавателен самолет. След това по съда огън за открили японски миненосци и американски базирани на брега ракетни комплекси. По целта общо са били изстреляни 15 ракети. В резултат в корпуса на съда се появява голяма пробоина, но корабът така и не тръгва към дъното.   Тогава по него е нанесен удар с торпедо Mk 48. В резултат корабът се чупи на две и започва да потъва. Превод и редакция: БЛИЦ     ", "date": "2018.07.19", "title": "Показаха как умира един американски боен кораб (ВИДЕО)"}
{"url": "https://www.blitz.bg/svyat/trmp-za-direktnata-sreshcha-s-putin-ogromen-udar-po-istinskiya-vrag-ochakvam-s-netrpenie-vtorata_news614806.html", "text": "Президентът на САЩ Доналд Тръмп отново коментира срещата си с руския лидер Владимир Путин на своята страница в „Туитър“. По неговите думи, „срещата на върха с Русия беше голям успех“. Освен това американският държавен глава заяви, че очаква с нетърпение втората среща с руския си колега. „Срещата на върха с Русия беше голям успех, освен за истинския враг на народа – медиите с фалшивите новини. Очаквам с нетърпение втората ни среща, за да можем да започнем да прилагаме някои от многото въпроси, които обсъдихме“, написа американският президент.     „Сред тях са спирането на тероризма, сигурността на Израел, ядреното неразпространение, кибер атаките, търговията, Украйна, мира в Близкия Изток, Северна Корея и още. Има много отговори на тези проблеми, някои по-лесни, други – по-трудни... но те всички могат да бъдат разрешени!“       ", "date": "2018.07.19", "title": "Тръмп за директната среща с Путин: Огромен удар по истинския враг, очаквам с нетърпение втората"}
{"url": "https://www.blitz.bg/obshtestvo/radoy-ralin-otkazva-diplomaticheski-post-zaradi-laura_news614750.html", "text": "Все още всички го помним - нестандартен като фигура, като глас, като излъчване, като слово... Един умен, талантлив, странен, любопитен, запомнящ се мъж, един от интелектуалците чешити, след които България видимо не е същата. Всеизвестни са неговите широки възгледи за жената и за любовта, закачките му с приятелки по улицата: “Мокриш ли котето?”, епиграмите му, в които нежният пол не беше пощаден като суета, глупост, морални простъпки... А иначе той обичаше жените, умееше да бъде внимателен и нежен, да бъде кавалер и ухажор от класа.  Тези, които го познаваха от години, знаеха, че авторът на най-популярните епиграми е широко скроен човек, но в своя живот робува на навици и фобии, на които дължи славата си на чудак.  Нежеланието му да има телефон, страхът му от болести и настинки (казват, че дори на фронта си носел дебел сливенски юрган, а не войнишко одеяло), неприязънта му към алкохола и цигарите... Той беше открит, гръмогласен, любвеобилен, чужд на притворството и тънката дипломация, краен и в любовите, и в омразите си. Ако един млад писател му харесваше, той беше в състояние да тръгне и да събира подписи от събратята си писатели - за да бъде приет младият талант без изпити в университета, да бъде изпратен в Литературния институт “Максим Горки” в Москва или да бъде избран за член на Съюза на писателите. Само той беше в състояние да каже от най-високата трибуна, до която се добере, че Х или Y е гениален поет, без капка завист или уговорка! Такъв беше РАДОЙ!   И голямата му, единствена, както изглежда, любов към италианката Лаура носи всички белези на неговия характер - чувствителен, възторжен, наивен понякога, но верен и постоянен в чувствата си.  Запознават се с Лаура през 1953 г. в Букурещ на IV фестивал на младежта и студентите. Едни майтапчийски негови куплети стават текст на химна на нашата делегация, така попада в Букурещ. За първи път се виждат на среща с италианската младежка група. Нейният смях, нейното сияещо “портокалово” лице сред останалите предизвикват у него пронизващо чувство, като сърдечен удар. Тя го поканва да танцуват “Ла Палома”, подарява му своята червена кърпа. Като няма какво да й подари (това са последните дни и всичко вече е раздал), той изважда от джоба си и й подарява ключа за вкъщи. Тя, малко стресната, но трогната, го целува - оказва се, че подаряването на ключ от къщи означава предложение за женитба!  Предложението, вече сериозно, той повтаря още в първото си писмо от България. Това не е блян на поет вихрогон, а сериозно обмислена идея - той вече знае къде ще живеят, какво точно ще учи тя в университета, как заедно ще влеят своя труд и усилия в общата борба за осъществяването на всеобщо социално благоденствие...   Към Болоня тече поток от горещи уверения, че щастието е реално. Освен писма за “другарката Лаура Симончини” тръгват колети с книги, грамофонни плочи, цигари, сувенири, блузки... Радой започва да учи италиански, за да пише сам писмата си, без да досажда на разни приятели преводачи. Връзката става известна на всички, защото поетът непрекъснато говори за нея. Телефонистките в Централната поща свикват да го виждат всяка седмица как кръстосва неспокоен залата, чакащ с часове да го свържат с Италия. Неговото нетърпение да се съберат заедно и неговата неотслабваща любов просто я облъчват отдалеч. Тя започва да се чувства обвързана, но и леко притеснена: дали пък е най-подходящата за този талантлив и напорист българин   Нееднократно говори в писмата си, че се срамува, дето много неща не знае. И затова чете, учи, самообразова се. Главна тема в техните разговори е... партийната работа. Лаура активно работи като активистка за комунистическата партия, всичкото й свободно време отива в събрания, беседи, писане на статии, отчети, речи... Той й праща трудовете на Маркс, Сталин и Димитров, тя му праща книга за осъдените на смърт в италианската съпротива. Именно политическото верую - общо за двамата - едновременно ги събира и разделя. Отначало пречките идват от родителите й, те разчитат на нейната помощ и подкрепа. След дълго боледуване умира бащата на Лаура и тя е принудена да признае на Радой, че “галената с толкова любов мечта няма да може да се осъществи”, тя не може   да остави майка си  Има и друго, което коректно и не без болка му съобщава: “една работничка от авангарда, която е изстрадала и страда всичко заедно със своите и която е натрупала в сърцето си цялата омраза, набрана от поколения в нашата класа срещу господарите, не може да се откъсне от народа си в един от най-интересните моменти от нашия национален живот”. Но тя го призовава с всичката любов на младостта си: “Ела, Радой, ела в Италия”. Той обаче вече е заявил, че не би искал да живее в капиталистическа страна   През август 1957 г. те се срещат отново на младежкия фестивал в Москва. Минали са пет години, чувствата им са много по-зрели. От едно писмо след връщането на Лаура в Италия става ясно, че повече от всякога те изпитват силни чувства един към друг - той бяга след влака й със сълзи на очи, тя му пише, че неговото лице и мили думи ще останат в сърцето й за цял живот. Като че ли все още има надежда...   Според един късен разказ на Радой пред по-големия му син Кин той не е направил дори опит да отиде в Италия поне на гости, съзнавайки, че ДС ще го натовари с обещание за сътрудничество. По същата причина не приема да заеме някакъв пост в нашето посолство.   Писмата стават редки, но все така сърдечни. Той е вече наясно, че мечтаният и от двамата социализъм не е за показване и препоръчване пред нейните възторжени очи. Това личи недвусмислено в едно стихотворение, наречено “Постоянна болка за Лаура”: “Да дойдеш тук не би ли означавало/градения ти свят да разруша?” Тя затрогващо го моли да й позволи да запазят своето приятелство, което за нея явно значи много.   Радой се жени за Грозданка и след време се развеждат, Лаура се жени за Марио и след време се развежда.  Лаура прави политическа кариера, тя дори е избрана за кмет на Болоня от левицата. Последните й писма, след дълго мълчание, са от 1980 г. Все още иска да види побелелия мъж, на когото някога е писала: “За мен ти представляваш идеалът, т.е. човекът, за когото съм мечтала винаги да имам за другар, мъжът, който не ме видя веднага като жена, а като другарка преди всичко се е грижил...” Тя му пише, че не се срамува от следите на времето върху лицето и тялото си. Но той не се решава да отиде. Както казва в своето стихотворение “Последица” - “всеотдайно споделената любов/ рано или късно бива отмъстена.” Да, призраците на младостта, колкото и да са красиви, могат да нараняват. Затова Радой Ралин така и не пожелава да види повече Лаура, момичето, “което и в своята старост обичам”.", "date": "2018.07.19", "title": "Радой Ралин отказва дипломатически пост заради Лаура"}
{"url": "https://www.blitz.bg/svyat/reuters-izrael-prie-izklyuchitelno-sporen-zakon-otchuzhdavashch-arabite_news614732.html", "text": "Израел прие закон, в който се казва, че само евреите в държавата имат право на самоопределяне, информира Reuters. Членове на арабското малцинство определиха закона като расистки и граничещ със сегрегация.Законът за \"националната държава\", подкрепен от дясното правителство, беше прокаран с   62 гласува срещу 55 при двама въздържали се в 120-членния Кнесет след месеци на политически дебати. Арабски депутати реагираха остро и скъсаха документите след вота.  \"Това е определящ момент в хрониките на ционизма и историята на Израел\", обяви премиерът Бенямин Нетаняху пред Кнесета след вота. Символично законът беше приет след 70-годишнината от образуването на Държавата Израел. В закона се подчертава, че \"Израел е историческата родина на еврейския народ и те имат изключителното право на национално самоопределяне в държавата\". Арабският език губи статута си на официален език и вече не е до иврит. Той получава \"специален статут\", който позволява използването му в израелските институции. В Израел арабите наброяват 1,8 милиона души или около 20% от населението от 9 милиона души. От законопроекта бяха премахнати параграфи, които са разглеждани от критици в еврейската държава и чужбина като дискриминиране на арабите в Израел, които отдавна са третирани като втора класа граждани. В последния момент бяха премахнати изключително спорни членове, включително държавата да разрешава сформирането на общности от хора с една и съща вяра и националност, за да се поддържа изключителният характер на тези общности. Вместо това беше включена неясна формулировка: \" \". Дори и след промените критици подчертават, че новият закон още повече ще отчужди арабското малцинство. \"Обявявам с шок и съжаление смъртта на демокрацията\", заяви арабският депутат Ахмед Тиби.", "date": "2018.07.19", "title": "Reuters: Израел прие изключително спорен закон, отчуждаващ арабите"}
{"url": "https://www.blitz.bg/layfstayl/za-damite/koi-sa-prechkite-pred-dobriya-seks_news614850.html", "text": "Има много важни фактори, които могат да определят успеха в леглото. Типичен пример за това са правилното хранене и физическите упражнения. Има обаче и някои неща, които трябва да избягвате, за да се радвате на по-хубави моменти в спалнята. Ето и основните. Стресът  Вече е официално потвърдено, че прекомерният стрес може да изиграе опустошителна роля в сексуалния живот, тъй като самият акт включва както физически, така и психологически фактори.  Без значение дали става дума за лични или професионални проблеми, когато тялото е подложено на стрес, се отделят хормоните кортизол и адреналин. А това не се отразява добре на секса.  Тези, които са подложени под силен стрес, трябва да имат предвид, че антидепресантите намаляват сексуалната функция и е препоръчително да се избягват.  Грешните храни и стимуланти  Когато говорим за секс, храната не бива да се пренебрегва. За добрия сексуален живот е много важно какво подбирате в менюто си.  Адекватен избор са плодове и зеленчуци, които все пак трябва да се консумират в умерени количества през целия ден. Не прекалявайте с храната преди секс, за да не се чувствате подути.  Стимуланти като кофеина и никотина вредят на половия живот, затова е най-добре да се избягват.  Белтъчините обаче помагат за повишаване на сексуалното желание, затова е добре да присъстват по-често в диетата. Източник: Tialoto bg", "date": "2018.07.19", "title": "Кои са пречките пред добрия секс?"}
{"url": "https://www.blitz.bg/obshtestvo/madlen-algafari-psikhoanalizata-e-moyat-gol-v-nego-se-chuvstvam-udobno-i-priyatno_news614747.html", "text": "Има такива хора - сами по себе си са една вселена. Психотерапевт, писател, преводач (владее френски, италиански, руски, английски), журналист, поет, пътешественик... Съпруга на режисьора Нидал Алгафари и майка на Николай и Александра. Трудно може да се изброи всичко, което е чаровната, усмихната и изпълнена с енергия Мадлен Алгафари. При представяне на последната й книга “Пътят на сърцето” тя споделя: “Тази книга се роди по Пътя Камино де Сантяго. Подарих си това несравнимо, щастливо, свободно, първично, трансформиращо преживяване по случай 50-ия ми рожден ден. А Пътят ми подари книга. Тя е едно от многото вълшебства, случили ми се по Пътя-живот. Аз вярвам в чудеса и не мисля, че те са нещо свръхестествено. Чудесата са под Път и над Път, стига да имаш очи за тях. А ако имаш и сърце, можеш сам да си чудотворец”. Струва ми се, че това обяснява доста от магията, наречена Мадлен Алгафари.  - Мадлен, казваш, че си щастливо живееща, щастливо омъжена, щастлива си в професията си... Има ли място за драми в твоя живот?  - Ама, разбира се, че има място за драми. Хората си мислят, че аз не рева. Ами яд ме е, тръшкам се за някои неща, боли ме от други, нараняват ме разни хора, губила съм приятели, аз съм бъркала. Мъчно ми е за хора, с които сме се разделили, защото са в чужбина...  - В такива случаи какво правиш, може би се обръщаш за съвет към психотерапевта Мадлен Алгафари?  - Първо осъзнавам, че всичко това е нещо много нормално и естествено и че няма живот само с розови послания и розови облаци.   И съм благодарна, че ги има приземяващите неща  Така че всичко това е много естествено и ако не беше така, просто нямаше да има развитие. - Откъде дойде у теб тази любов към психологията?  - Не съм от хората, които от най-ранно детство знаят каква ще бъде професията им. Мечтаех да следвам история, кандидатствах и не ми достигна балът. Завърших психология, дипломирах се и продължавах да се питам какво ще правя с тази модерна професия - психолог. Да си намеря работа по онова време беше трудно. Едва след уроците на проф. Валдо Бернаскони разбрах, че в психологията има много хляб. Оказа се, че мога да анализирам дори проблемите на близките си, да им бъда полезна. На всичко отгоре, докато го правех, се забавлявах. Следователно психоанализата е моят гьол, в него се чувствам удобно и приятно. - Имаш толкова много случаи в практиката си, не ти ли се струва, че ние, българите, доста се променихме през последните десетилетия?  - Безпаричието доведе до голямо озлобление между хората. Българите станаха зли. Постоянно са в депресия, гони ги скептицизъм. Съдя за това по начина, по който гледат на живота. Ако продължаваме в същия дух, ще стигнем до под кривата круша... Ние ядем бързо, работим бързо, ходим бързо, дори не дишаме дълбоко. Абсолютно всичко правим бързо, а това е неестествено. Биологичният ни часовник е настроен за много по-бавен ритъм на живот. Изминалият век бе времето на най-скоростното развитие на човечеството. Това наложи едно абсолютно неотговарящо на биологичната ни програма темпо. Тялото и душата ни са същите, каквито са били на неандерталците, не сме се променили кой знае колко. С тази разлика, че френетичния ритъм, в който живеем днес, тогава изобщо не го е имало. Стресът неминуемо съкращава живота и това е доказано много отдавна.   Днешният човек не се казва само хомо сапиенс, а хомо невротикус нормалис  Неврозата вече е нормалното ни състояние. - Бедността ли само е причина да сме толкова озлобени и негативно настроени към другите?  - Причината въобще не е само българска. Това е планетарен феномен. Причината се е появила тогава, когато хомо еректус се е превърнал в хомо сапиенс и е разбрал, че измисляйки първите морални правила, тоест създавайки задръжки, прави ближния си подчинен вече не чрез физическата сила, а чрез силата на разума. Оттам цялата изкривена посока, в която човечеството върви. И колкото повече осъзнаем, че връщайки се към спонтанността, към естествеността, към реакцията - тук и сега, на момента, която никога не е предозирана, толкова по-здрави ще бъдем. - На какво още трябва да се научим?  - Да разчитаме преди всичко на себе си, а не на работодателя, на държавата, на мама и татко. От дупка трудно се излиза. А България е много, много голяма дупка. Чудесата са вътре в нас. Трябва сами да ги открием и извадим на бял свят. Като чисто терапевтични проблеми в нашенеца забелязвам силно чувство на паника, страхова невроза, депресия и хранителни разстройства. Всички те са естествена реакция на невъзможността ни да изразим по един или друг начин агресията, която трупаме. Човек опитва веднъж да пребори проблема, не успява. Втори път - отново не успява. Трети път няма да опита, защото се затваря в черупката си и трепери. Семейството също е повод за ядове - правилното възпитание на децата, отношенията между съпруг и съпруга, трудно откриваме начин да се разбираме... Малцина умеят да говорят и да изслушват другия. - Можем ли да противодействаме с някакви, макар и малки, хитрости на постоянния стрес?  - Ние живеем с нагласата, че цяла година се работи здраво и се почива само през лятото. А могат да се измислят някакъв вид почивки и на по-малки интервали, което намалява стреса. Много е важно също да си осигурим поне добри взаимоотношения с хората около нас - на работа, в семейството. Или да прибягваме до по-малки трикове от рода на хубав филм или хубава книга, които ни очакват вечерта. Така ще вкарваме на малки дози положителна емоция, която със сигурност ще оцвети в по-розово ежедневието ни. - Струва ми се, че не умеем да почиваме пълноценно?  - Много българи не почиват. Други пък като отидат на почивка, са готови да пръснат всичките си пари, за да могат да се почувстват добре. Това зависи от самооценката. Ако аз се чувствам ценна, важна, значима, струваща в собствените си очи, ще си разреша да ми е хубаво. Ако обаче съм с малоценностни изживявания, няма да си доставя достатъчно удоволствия и да се поглезя. Голяма част от българите почиват некачествено - остават си вкъщи, но пък там ги зариват битови проблеми. Не е задължително да имаш средства, за да отидеш на скъпа почивка, но поне можеш да отидеш сред природата, защото контактът с нея изсмуква всички негативни енергии и зарежда с положителни. Да се смени онова, което виждат очите, чуват ушите, вкусва устата, усещат тялото и кожата... Да се смени естеството на всичко заобикалящо ни отвън, за да се смени и всичко отвътре.  - Да, но как да забравим за проблемите?  - Трябва да умеем в определен момент да си забраним да мислим за тях, да разтоварим мисълта си, да се опитаме да отвлечем вниманието си. Колкото по-пълноценно сме си починали, толкова по-качествено можем да работим след това. Важно е човек да се поглези, защото този свят се движи от здравия егоизъм, който означава “ще дам, за да получа”.   Тоест, ако аз не получа, откъде да взема, за да дам после. В този смисъл човек трябва да може да открадне време за себе си, да се зареди с положителни емоции, за да бъде пълноценен в отношенията си с другите. - Ти самата постоянно си усмихната и заредена с позитивизъм. Каква е тайната ти?   - Аз съм много емоционален човек и съм поведенчески активна. Зареждам се от природата, музиката, приятелите и нарастващия брой на осъзнатите хора, което ме кара да чувствам, че животът ми е осмислен. А човек, който прави това, което отговаря на смисъла на живота му, винаги е пълен с енергия и чувство за удовлетвореност.  - Как почиваш, имаш ли специален режим на хранене, спортуваш ли?  - Чета книги, макар че бих искала още повече време да имам за това. Срещам се с приятели, търся природата, пея. Ям всичко, но не преяждам, спортувам и почивам рядко, но се старая да го променя.  - Смяташ ли, че характерът на човека не се променя и все още е в сила поговорката за вълка и козината му?  - Променя се единствено личността. Характерът е ядката - най-непроменимото. Заложена е в детството, генетично е програмирана. Личността е начинът, по който изразяваме характера си в различни ситуации. А думичката личност има стародавен произход и означава маска. Която сама по себе си означава прикритост, загадъчност, нещо, което скрива най-същественото. - И накрая, какво би пожелала на нашите читатели?  - Да не падат духом! Да не спират да обичат, защото това е страшно. И да помнят, че обич се получава само когато се дава.", "date": "2018.07.19", "title": "Мадлен Алгафари: Психоанализата е моят гьол, в него се чувствам удобно и приятно"}
