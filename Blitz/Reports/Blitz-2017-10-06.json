{"url": "https://www.blitz.bg/svyat/ubietst-ot-las-vegas-kroyal-neshcho-oshche-po-strashno_news548894.html", "text": "Стрелецът от Лас Вегас може да е планирал и други атаки, включително атентат с кола бомба. Това заяви пред АП анонимен представител на САЩ.\n В автомобила си Стивън Падок е имал амониев нитрат, който може да се ползва за взривно устройство, както и над 20 кг експлозив танерит, което подкрепя тази теза. Шерифът на Лас Вегас Джо Ломбардо съобщи, че Падок е държал в колата си “Хюндай” 1600 патрона. Тя бе открита дни след атаката. Според Си Ен Ен стрелецът си купил муниции на базар в Аризона седмици преди престъплението и търсил трасиращи куршуми, но не могъл да намери. \n Масовият убиец, отнел живота на 59 души и ранил около 500, и преди е резервирал стаи в хотели с изглед към други концерти на открито в Бостън и Чикаго и е търсел в мрежата информация за тези обекти, показал преглед на търсенията му в мрежата. \n Приятелката на 64-годишния Падок Мерилу Данли от Филипините, която преди го определи като “любезен и тих”, по-късно разкрила при разпит, че често лежал на леглото, пъшкал и викал “О, боже мой”. Според нея той е показвал някои симптоми на душевно разстройство. Полицията потвърди, че е ползвал успокоителни като валиум. Разследването смята г-жа Данли за ключов свидетел, който би помогнал да се отговори на главния въпрос - какви мотиви са движели убиеца. \n В нощта срещу кървавото престъпление Стивън Падок два пъти се оплакал на хотелския персонал от силна кънтри музика, идваща от стаята под неговата, и служителите направили забележка на шумните гости, пише “Дейли мейл”. \n Междувременно авиокомпании разрешиха на пътниците си да променят полети от и за Лас Вегас, без да плащат наказателни такси. \n", "date": "2017.10.06", "title": "Убиецът от Лас Вегас кроял нещо още по-страшно"}
{"url": "https://www.blitz.bg/stsena/shok-pochina-szdatelyat-na-bandazhnite-rokli_news548863.html", "text": "Френският дизайнер Ерве Льору, станал известен през 90-те години под името Ерве Леже и създал бандажните рокли, почина на 60-годишна възраст, информират световните медии.\nТой е починал вследствие на спукана аневризма. Самоукият Льору най-напред се изявява като коафьор, след това специализира в шапкарския занаят. \nПрез 1981 година той се среща с Карл Лагерфелд, събитие, което ще промени живота му. С него той работи във \"Фенди\", а след това и в \"Шанел\". \nПрез 1985 година Льору създава своя собствена марка под името \"Ерве Леже\". Тя дава своя отпечатък върху модата от 90-те години на миналия век с бандажните рокли, които придават на жените силуети на морски сирени.\n", "date": "2017.10.06", "title": "Шок! Почина създателят на бандажните рокли"}
{"url": "https://www.blitz.bg/svyat/borbata-sreshchu-yadrenite-orzhiya-pecheli-9-pti-nobelova-nagrada-za-mir_news548866.html", "text": "Преди Международната кампания за забрана на ядреното оръжие осем организации и личности са печелили Нобеловата награда за мир заради усилия си в борбата срещу разпространението на ядрените оръжия, отбелязва Франс прес. През 2005 г. Международна агенция за атомна енергия и нейният тогавашен директор Мохамед ел Барадеи получават отличието за своите усилия за предотвратяване на използването на ядрената енергия за военни цели.\n През 1995 г.  Джоузеф Ротблат от Великобритания и основаното в Канада Пъгуошко движение печелят наградата за усилията си за намаляване и, в дългосрочен план, за елиминиране на ядрените оръжия по света. През 1985 г.  основаната в САЩ организация \"Лекарите в света за предотвратяване на ядрената война\" получават отличието заради това, че чрез информационната си кампания е помогнала на хората да осъзнаят последствията от ядрената война. През 1982 г.  шведската дипломатка Алва Мюрдал и мексиканският й колега Алфонсо Гарсия Роблес печелят наградата за ролята си в преговорите, водени от ООН за ядреното разоръжаване. През 1975 г.  руският дисидент и ядрен физик Андрей Сахаров получават наградата за своята борба за ядрено разоръжаване. През 1974 г . бившият японски премиер Ейсаку Сато печели наградата, след като се отказва от опцията страната му да стане ядрена сила. През 1962 г.  американският физик и химик Линъс Карл Полинг получава наградата за кампанията си срещу ядрените опити. През 1959 г.  британският учен Филип Ноел-Бейкър печели наградата заради усилията си да предотврати ядрена война между САЩ и СССР.\n", "date": "2017.10.06", "title": "Борбата срещу ядрените оръжия печели 9 пъти Нобелова награда за мир"}
{"url": "https://www.blitz.bg/svyat/ot-poslednite-minuti-khaos-v-moskva-evakuirat-tri-gari_news548869.html", "text": "В Москва евакуират Беларуската, Курската и Ярославската гари заради позвънявания за поставени бомби, предават руски медии, позовавайки се на съобщение от дирекцията на железопътните гари на РЖД.\n„В момента се евакуират Беларуската, Курската и Ярославската гари. На Казанската беше проведена проверка, но не е открито нищо“, съобщиха от дирекцията.  \nОсвен това, от там отбелязаха, че пътниците могат да се качат на влаковете, минаващи от там, като подминат сградата на гарата и че няма да бъде променян графика на влаковете и движението им да бъде спирано.\n", "date": "2017.10.06", "title": "От последните минути: Хаос в Москва, евакуират три гари"}
{"url": "https://www.blitz.bg/lyubopitno/evrika/ucheni-ot-nasa-ss-senzatsionno-otkritie-za-lunata_news548871.html", "text": "Експерти от НАСА са достигнали до заключение, че Луната е имала собствена атмосфера преди три до четири милиарда години, съобщава в. \"Дейли мирър\".\nСпоред ново проучване на космическата агенция интензивна вулканична дейност е изхвърляла газове на повърхността на Луната по-бързо, отколкото е било възможно те да се разпространят в открития космос. \nТези изригвания били съставени от газове, като въглероден окис. Те сформирали преходна атмосфера около Луната, която се запазила около 70 милиона години, преди окончателно да се разсее в космическото пространство. \nСпециалистите казаха, че атмосферата е била най-плътна преди 3,5 милиарда години. Тя е съдържала следи от сяра и вода. \n\"Откритието драстично променя възприятието ни относно Луната - от безвъздушно скално тяло до такова, което е имало атмосфера, по-плътна от тази около Марс в настоящето\", каза един от изследователите Дейвид Кринг. \n \n", "date": "2017.10.06", "title": "Учени от НАСА със сензационно откритие за Луната!"}
{"url": "https://www.blitz.bg/svyat/rezultatite-ot-referenduma-v-kataloniya-sa-yasni-eto-kolko-ispantsi-sa-glasuvali-za-nezavisimostta-na-regiona_news548870.html", "text": "Каталонските власти обявиха резултатите от проведения референдум. За отделянето на региона от Испания са гласували  90,18%, против са били едва 7,83%, пише La Vanguardia.\nВ гласуването са участвали 2 286 000 жители на региона. Избирателната активност е 43,03%. \n  \nИспанските власти отказаха да признаят резултатите от допитването. А кралят на Испания Филип VI обвини правителството на Каталония в нарушаване на Конституцията на страната.  Превод: БЛИЦ \n \n", "date": "2017.10.06", "title": "Резултатите от референдума в Каталония са ясни! Ето колко испанци са гласували за независимостта на региона"}
{"url": "https://www.blitz.bg/intsidenti/stikhii/silen-trus-razlyulya-fukushima_news548877.html", "text": "Земетресение с магнитуд 5,9 по скалата на Рихтер е регистрирано в източната част на Япония, в района на префектура Фукушима, съобщава телевизионният канал NHK. Епицентърът на труса е бил в Тихия океан, на дълбочина около 50 км.\nКъм момента няма данни за жертви и нанесени материални щети. Според някои съобщения, трусът е усетен и в столицата Токио.  \nОператорът на АЕЦ „Фукушима 1” - Tokyo Electric Power, проверява предизвикало ли е земетресението извънредни ситуации в обекта. \nПо-рано в петък земетресение с магнитуд  6,2 по Рихтер е регистрирано в акваторията на Тихия океан.\n", "date": "2017.10.06", "title": "Силен трус разлюля Фукушима"}
{"url": "https://www.blitz.bg/svyat/razkrikha-zloveshcha-tayna-ot-lichniya-zhivot-na-khitler_news548864.html", "text": "Лидерът на фашистка Германия Адолф Хитлер е убил племенницата си Хели Раубал, с която дълго време е имал интимни отношения, пише „Дейли стар”. Известно е, че момичето е започнало работа като икономка в дома му на 19-годишна възраст.\nПредполага се, че той и младото момиче са имали връзка. Колкото повече силата на Хитлер се увеличавала, толкова по-голямо ставало и влиянието му върху живота на Раубал, твърди историкът Бен Джоунс. Фюрерът настоявал любимата му родственичка да го съпровожда при всичките му пътувания, забранявал й да се вижда със семейството и приятелите си. \nИзданието пише, че отношенията им се влошили, след като Хитлер споделил за връзката си с Раубал с шофьора си Емил Морис. \nВъпреки че като официална причина за смъртта на племенницата на Хитлер се посочва самоубийство, според Джоунс, фюрерът застрелял момичето със собствените си ръце – за което свидетелстват и травмите, открити по тялото й. \nЗаедно с това се отбелязва, че след смъртта на Раубал Хитлер изпаднал в депресия и обявил, че тя е била единствената жена, която някога е обичал.  Превод: БЛИЦ \n", "date": "2017.10.06", "title": "Разкриха зловеща тайна от личния живот на Хитлер"}
{"url": "https://www.blitz.bg/lyubopitno/test-rano-li-se-omzhikhte_news548682.html", "text": "\n Пари, заблудени чувства, идеята да промениш някого… Това са само част от нещата, които могат да ни тласнат към ненавременното сключване на брак. Ако вече сте казали голямото „Да“ колко често след това сте се питали дали изборът ви е бил правилен? Следващите редове разкриват още няколко сигурни знаци, които показват, че сте избързали с брака. Мислехте, че бракът ще реши проблемите ви \nЧувствали сте се самотни, а може би сте имали известни проблеми във връзката. За жалост, бракът няма да ги разреши, нито ще ви сближи с половинката. Личните ви проблеми също не биха се разрешили след брака, ако преди това не сте успели да се справите с тях. \nВсички имаха очаквания от вас \n Роднини, приятели, обществото… Т е винаги се чувстват длъжни да напомнят, че ви е време за брак, за деца.  Бракът е голяма стъпка в отношенията ви и трябва да бъде според вашия житейски график, а не според очакванията на другите, иначе рискувате да бъдете неудовлетворени. \nБрак с кои зодии може да ви донесе богатство (част първа) \n Смятате, че бракът е следващата естествена стъпка \nПонякога дори и да няма външен натиск от роднини по отношение на брака, хората сами си го създават. Да, намерили сте добър партньор, имате работа, която ви удовлетворява, но дали следващата стъпка за вас е брак? \n Никога не сте живели с партньора си преди брака \nЕдин общ живот преди брака е най-добрият начин да откриете дали сте подходящи един за друг. По някакъв начин ще знаете какво ви очаква, когато се омъжите. Вашите житейски навици ще се променят, ще трябва не само вие, но и партньорът ви да поеме нови отговорности. \nАко не сте живели на семейни начала преди брака, не сте изяснили някои битовизми, рискувате да разберете, че сте сключили брак с напълно противоположен на вас човек. Човек, чийто приоритети не съвпадат с вашите. \n Никога не сте били едно цяло \nДа бъдеш едно цяло с партньора, означава да може да правите компромиси, дори когато не ви се иска. Да слушате, да умеете да споделяте, комуникирате, да сте заедно не само в добрите, но и в трудните моменти. Ако вие и половинката ви, никога не сте се чувствали като едно цяло, като две половини, които не могат една без друга, то вероятно сте избързали с брака. \n Не сте били наясно с вашите цели \nПреди да сключим брак, да имаме деца, да се посветим на друг човек, е важно да намерим себе си. Да извадим своята индивидуалност, да поставим цели и да постигаме стремежите си. Да бъдем сигурни, че имаме пълната подкрепа на партньора. \n Никога не сте говорили за деца \nИма много неща, които двама души трябва да изговорят и изяснят преди брака. Темата за децата е една от тях. Ако имате много различни гледни точки по тази тема, ще възникнат много проблеми.az-jenata \n", "date": "2017.10.06", "title": "ТЕСТ: Рано ли се омъжихте?"}
{"url": "https://www.blitz.bg/svyat/germanets-se-opita-da-vnese-maykata-na-satanata-na-borda-na-samolet-snimki_news548818.html", "text": "Германец на 20 и няколко години е задържан по подозрение в това, че се е опитал да внесе експлозиви на борда на самолет в Швеция. Заподозреният е задействал скенерите в летището, докато се е опитвал да се качи на полета около 08:00 часа сутринта в летището Ландветер в Гьотеборг, пише в. \"Дейли мейл\".\nПолиция и сапьори бяха извикани. Те са открили няколко пакета с експлозива TATP, често наричан „майката на сатаната“, в багажа му. \nПолицията е открила две алуминиеви кутии с кафява течност и още една с бяла течност. Субстанциите в кутиите в момента се подлагат на тестове. \nШведски медии разпространиха снимка на заподозрения. На нея той е отвеждан от полицаи от летището. Превод и редакция: БЛИЦ \n \n", "date": "2017.10.06", "title": "Германец се опита да внесе „майката на сатаната“ на борда на самолет (СНИМКИ)"}
{"url": "https://www.blitz.bg/svyat/tova-ostava-ot-chervivite-s-pari-oligarsi-koito-prizhive-se-imat-za-vsemogshchi-grobt-na-boris-berezovski-4-godini-sled-smrtta-mu_news548685.html", "text": "\n Голям резонанс в Интернет получи публикувана в Instagram снимка на Борис Березовски, направена от един от сподвижниците му Алексей Венедиктов, съобщава либералното интернет издание „Московский комсомолец”. Последният пристан на олигарха в гробището Брукууд, недалеч от Лондон, четири години след смъртта му изглежда плачевно.   \nНа снимките се вижда изоставен гроб, покрит с изсъхнала трева и клечки. На най-обикновен дървен кръст са написани името на покойника и датата на смъртта му 23 март 2013 г. Няма никаква оградка или паметна плоча. \nНа тази дата избягалият от Русия олигарх беше открит безжизнен в заключена отвътре баня в дома на бившата му жена Галина в Аскот, на 40 км от Лондон. До трупа му беше открит шал, а полицейското заключение гласеше, че е умрял от асфикция. \n  \nМястото на погребението се държеше в тайна, а в поканите е било посочено, че ще присъстват само лица, предварително включени в списък, предаден на полицията. Церемонията се е състояла при закрити врати, а опелото беше под въпрос, заради канона, че самоубиец не може да бъде опяван. \nСред присъстващите на погребението бяха дъщерята на Березовски Елизавета, бившите му жени, последната му любовница Екатерина Сабирова, охранителят, открил тялото на бизнесмена, както и представителят на чеченските сепаратисти Ахмед Закаев. \nИзвестно време преди смъртта си Березовски беше изпратил писмо до президента на Русия Владимир Путин, в което молеше за прошка и разрешение да се върне в родината си. Превод: БЛИЦ \n \n", "date": "2017.10.06", "title": "Това остава от червивите с пари олигарси, които приживе се имат за всемогъщи - гробът на Борис Березовски 4 години след смъртта му"}
{"url": "https://www.blitz.bg/blits-tv/strashni-kadri-nay-golemiyat-samolet-v-sveta-se-przalya-po-pista-zaradi-silna-burya-video_news548816.html", "text": "Драматични кадри са уловили момента, в който пътнически самолет почти се завърта на пистата при кацане. Машината на Emirates Airlines, пристигнала в Дюселдорф, кацна на земята насред много силна буря, пише в. \"Сън\".\nНа клипа се вижда как самолетът лети ниско над пистата, докато силни ветрове го лашкат наляво и надясно.   \nКадрите са публикувани в YouTube от Мартин Богдан. В крайна сметка пилотът успява безопасно да приземи Airbus A380 насред бурята.  Превод и редакция: БЛИЦ \n \n   \n \n \n \n", "date": "2017.10.06", "title": "Страшни кадри! Най-големият самолет в света се пързаля по писта заради силна буря (ВИДЕО)"}
{"url": "https://www.blitz.bg/analizi-i-komentari/dramatichna-kartina-evropa-shche-zaprilicha-na-partsaliva-cherga-ako-se-tsepne-kato-ispaniya-karti_news548228.html", "text": "\n На континента има много региони, в които от години тлеят сепаратистки тежнения. На някои места като в Северна Норвегия и Швеция, където е народността Сами, просто няма етническа държава. На други държавата е създадена изкуствено и заради това двете етнически групи са с напълно различни стопански възможности. Такава е Белгия, чиято северна част Фландрия иска да се присъедини към Нидерландия, пише marica.bg. \nТрети територии, като Жекели ланд в сърцето на Трансилвания, е етнически хомогенно населена с унгарци, които обаче нямат териториална връзка с отечеството си. Така, те са като остров в румънското море. Цялята източна и северна граница на Унгария е населена с унгарци. Това засяга и част от Украйна. \nИма хомогенен пояс населен с българи в най-южната част на Украйна в района на Бесарабия. Те са в същото положение като трансилванските унгарци. \nФранция също е заплашена от сепаратазъм. Преди няколко години бе признат корсиканският език и времено бе потушено движението за отделяне от страната. В южната част обаче е Аквитания, която също може да се разведе Париж. На северозапад е Бретан, който е различен от останалата част още от времето на норманите. \nГерманската провинция Бавария и италиански Тирол може да минат към Австрия. Бавария е мястото в Германия, където никой не приема политиката на отворени врати към мигрантите, обявена от Ангела Меркел. \nНа изток от Финландия е Карелия - област, чието население е съставено от угрофини, които с радост биха минали под шапката на Хелсинки. \nСеверна Италия също може да заприлича на пъзел от държавици, така както и била по времето на Леонардо да Винчи. Силезия в Полша и Чешка Маровия са друг проблемен регион. \nСръбската автономна област Войводина се оплаква от същото, каквото и Каталуния. Дава на държавния бюджет 42% от БВП, а получава обратно едва 25%. Още една сръбска област - населената с мюсюлмани Санджак, е проблемна още от времената на Югославия.", "date": "2017.10.06", "title": "Драматична картина: Европа ще заприлича на парцалива черга, ако се цепне като Испания (КАРТИ)"}
{"url": "https://www.blitz.bg/lyubopitno/nauka-i-tekhnologii/toyota-pokaza-treto-pokolenie-century-pravi-analog-s-kortezh-na-putin-snimki_news548834.html", "text": "Toyota показа новото, трето поколение на седана Century, предшественикът на който е на пазара от 1997 до 2016 година. Това си е 19 години продажба на един автомобил, сами може да си правите изводите защо новото поколение изглежда така.\nToyota Century е дълга 5335 мм, широка е 1930 мм, а височината й е като на кросовър - 1505 мм. Междуосието от 2090 мм е гаранция за огромно вътрешно пространство. Тези параметри означават, че новият модел е с 60 мм по-дълъг, 40 м по-широк и 10 мм по-висок от предшественика си. Междуосието е по-дълго с 65 мм. \nПодробности за задвижването няма много. Японците казаха само, че седанът разчита на хибридно задвижване между 5,0-литров V8 мотор никел-метал-хибридна батерия. Подобна батерия се използва за последното поколение на Prius.\n \nНе е изключено Toyota Cenruty да разчита на хибридното задвижване, което се монтира в предходното поколение на Lexus LS 600h. За това подсказва моторът с обозначение 2UR-FSE, който използва и Lexus. При LS 600h мощността е 438 к.с.\n \nИнтериорът на Toyota Century се отличава с четири кресла, като за производството на тапицерията им е използвана чиста вълна. По желание на клиентите вълната може да се замени с кожа. Невероятно. \nПътниците отзад могат да си опънат краката на специална подставка, седалките са с масажна функция и електрическа настройка, имат климатик и аудиосистема с 20 високоговорителя, както и инфоразвлекатена система с „телевизор”, монтиран в задната част на предните подглавници.\n \nToyota Century се появява през 1967 г. и излиза до 1997 г. Второто поколение, както вече казахме, излиза в продължение на 19 години, но интересното при него е, че са произведени четири специални лимузини специално за императора на Япония. Аналогията ни с „Кортеж” става още по-точна.\n", "date": "2017.10.06", "title": "Тoyota показа трето поколение Century, прави аналог с „Кортеж” на Путин (СНИМКИ)"}
{"url": "https://www.blitz.bg/layfstayl/ptuvane/vazhno-4-sveta-predi-da-naemete-prez-airbnb_news548847.html", "text": "От странни до луксозни, Airbnb дава толкова много възможности за настаняване, до които туристите иначе няма как да имат достъп. Подобно на всичко друго обаче, важно е да проверите всичко.\nЗа да сте сигурни, че вашият престой ще бъде по план, вижте тези четири неща, от които да се поинтересувате, преди да направите резервация. Политиката на отказ \nПолитиките варират в зависимост от собственика на къщата, но е добра идея да видите колко строги ще са те, ако по някаква причина трябва да отмените резервацията. \nГъвкавите правила обикновено разрешават анулирането на резервациите до 7 дни преди вашето посещение. В някои случаи може да получите възстановяване само на 50% от сумата. \nПравилата за анулиране могат да бъдат намерени под Правилата на къщата. Четете ревютата \nОтделете време, за да прочетете какво казват и коментират другите хора за престоя им в мястото, което сте си избрали. Това би трябвало да ви даде добра представа какво да очаквате от имота и собственика. Проучете района \nНе вярвайте на описанието на домакина, когато става въпрос за местоположение и атракции. Направете собствено проучване. \nВижте в Google maps и проверете за обратна връзка от други клиенти. Изисквайте цялата резервация да минава по банков път \nAirbnb начислява такси по някаква причина. Ако се окажете в центъра на измама, ще бъдете защитени. \nАко обаче домакинът ви помоли да направите плащане под масата, няма да бъдете обезщетени, ако нещо се обърка.\n", "date": "2017.10.06", "title": "Важно! 4 съвета преди да наемете през Airbnb"}
{"url": "https://www.blitz.bg/svyat/ogromna-tragediya-v-brazilska-zabavachka-psikhyasal-okhranitel-vleze-pri-malchuganite-zalya-vsichko-naokolo-ss-spirt-i-drasna-klechkata-snimkivideo_news548844.html", "text": "Шест дечица и една възпитателка загинаха, а десетки бяха ранени, след като охранител се запали в детска градина в Бразилия, съобщава O Globo. Трагедията се е разиграла в забавачка в град Жанауба, щата Минас Жерайс.\n50-годишният охранител на градината влязъл в стаята при децата, които се готвели да закусват, залял себе си и всичко наоколо със спирт и се запалил. Четири дечица на 4-годишна възраст са загинали на място, още две деца и 43-годишна възпитателка са издъхнали от травмите си в болница. Самият охранител също е починал.  \n  \nОт пожарната съобщават, че 24 пострадали, сред които 12 деца, са в болница. \n50-годишният мъж работел в детската градина от осем години, предполага се, че е страдал от психично разстройство. Миналия месец излязъл в неплатен отпуск, оплаквайки се от проблеми със здравето. В четвъртък отишъл в градината, за да донесе медицинските си документи, но вместо това залял себе си и няколко дечица със спирт и драснал клечката. \nКъм момента мотивите му са неизвестни. \n  \nЗаради инцидента местните власти са обявили 7-дневен траур.  Превод: БЛИЦ \n \n   \n \n \n \n", "date": "2017.10.06", "title": "Огромна трагедия в бразилска забавачка! Психясал охранител влезе при малчуганите, заля всичко наоколо със спирт и драсна клечката (СНИМКИ/ВИДЕО)"}
{"url": "https://www.blitz.bg/layfstayl/izvestnite-rozhdenitsi-na-6-oktomvri_news548731.html", "text": "\n Днес повод за празнуване и почерпка имат: \n  У нас:   Албена Чакърова , актриса Владимир Манчев , бивш футболист, национал Димитър Туджаров -Шкумбата , шоумен Ирина Акташева , режисьор и сценарист Любомир Ганев , бизнесмен, волейболна легенда и вицепрезидент на волейболната федерация Петя Раева , бизнесдама, бивш депутат Проф. Стоян Михайлов , социолог, бивш депутат Юлия Берберян , тенис легенда \n  По света:  Василе Тарлев , молдовски политик, етнически българин, министър-председател на Република Молдова (19 април 2001 - 31 март 2008). Дейвид Брин , американски писател на научна фантастика, познат в България с поредицата си „Цикъл за ъплифта“ Джери Адамс , ирландски политиксеверноирландски политик, лидер на партията Шин Фейн - политическото крило на Ирландската републиканска армия, от 1983 г. Елизабет Шу , американска актриса, номинирана за Оскар и Златен Глобус за най-добра актриса за изпълнението си в „Да напуснеш Лас Вегас“, позната от поредицата на Робърт Земекис „Завръщане в бъдещето“ (2-3), от хита „Карате кид“ (1984), като  Фей в „Да разнищим Хари“, като Джули „Фин“ Финли от сериала „От местопрестъплението“ и с участията си в „Палмето“, „Човек без сянка” и трилърът с Робърт Де Ниро и Дакота Фанинг „Криеница” Йоан Гръфъд , американски актьор, познат от филмите „Завинаги“, „Блек Хоук“, „Изумителна благодат“, „Лигата на справедливостта: Война“, „Уайлд“ Ливия Ярока , унгарски политик първата жена, депутат в Европейския парламент в Страсбург от ромски произход Рикардо Джакони , италиански астрофизик, Нобелов лауреат през 2002 г., положил основите на рентгеновата астрономия \n  \n \n", "date": "2017.10.06", "title": "Известните рожденици на 6 октомври"}
{"url": "https://www.blitz.bg/blits-tv/ruski-terminator-blsna-kola-na-zebra-i-nishcho-ne-mu-stana-video_news548759.html", "text": "Пътен инцидент с участието на пешеходец се случи на регулирано кръстовище в Красноярск. На кръстовище на две улици автомобил блъсна младеж. Както се вижда от кадрите обаче, пешеходецът се опитва да притича през зебрата, но в следващия момент в най-лявата лента той е блъснат от колата, съобщава newslab.ru.\nПървоначално пешеходецът се оказва на покрива на колата, а след това е изхвърлен от транспортното средство. Младежът не успява да се задържи на крака и пада. \nОт местните органи на реда поясниха, че пешеходецът не е пострадал изобщо. \nМежду другото, хората, видели клипа в мрежата, са съзрели свръхспособности у пешеходеца: те не на шега го наричат „терминатор и каскадьор“. Превод и редакция: БЛИЦ \n \n   \n \n \n \n", "date": "2017.10.06", "title": "Руски „Терминатор“ блъсна кола на зебра и нищо не му стана (ВИДЕО)"}
{"url": "https://www.blitz.bg/blits-tv/zalezt-na-evropa-do-kralskiya-dvor-v-khaga-tlpa-radikalni-islyamisti-skandira-allakh-akbar-pod-znamenata-na-idil-video_news548723.html", "text": "На 2 октомври в Хага, близо до холандския кралски двор, се проведе манифестация на поддръжници на радикалния ислям, в хода на която под черните флагове на ИДИЛ, гръмко се скандираше „Аллах акбар“.\nВидео от даденото мероприятие доведе до силен отзвук в западните социални мрежи и накара за пореден път да се повдигне въпросът за предричания от мислителите „Залез на Европа“. Превод и редакция: БЛИЦ   \n", "date": "2017.10.06", "title": "Залезът на Европа! До кралския двор в Хага тълпа радикални ислямисти скандира „Аллах акбар!“ под знамената на ИДИЛ (ВИДЕО)"}
{"url": "https://www.blitz.bg/svyat/trmp-shokira-mediite-sled-sveshchanie-v-pentagona-zatishie-pred-burya_news548771.html", "text": "Президентът на САЩ Доналд Тръмп озадачи журналистите с неочаквано сравнение, което той употреби на тържествена вечеря с военното ръководство на страната. Мероприятието се проведе в Белия дом.\nПреди това американският лидер проведе съвещание с ръководството на Пентагона и другите ръководители, на която направи редица резки изявления по адрес на Иран и Северна Корея. \nПо съобщения на журналистите от пулта на Белия дом, преди началото на вечерята Тръмп посочи залата с пръст и попита представителите на медиите: „Знаете ли какво означава това? Вероятно, затишие пред буря“. \nПредставителите на медиите безуспешно се опитваха да узнаят от президента за каква „буря“ той говори. „Ще разберете“, каза само държавният глава. \nВ четвъртък вестник Washington Post съобщи, че Тръмп идната седмица възнамерява да отмени ядреното споразумение с Иран, сключено с \"Ислямска република\" през 2015 година. \nПо информация на изданието, президентът на САЩ смята, че ядрената сделка „не отговаря на националните интереси на САЩ“.  \nПо-рано шефът на Пентагона говори точно обратното: той констатира, че Иран фактически спазва споразумението и САЩ няма да го напускат. Превод и редакция: БЛИЦ \n  \n \n", "date": "2017.10.06", "title": "Тръмп шокира медиите след съвещание в Пентагона: Затишие пред буря!"}
{"url": "https://www.blitz.bg/analizi-i-komentari/govoritelyat-na-pentagona-sashch-sa-raztrevozheni-che-syuznitsite-im-se-sdobivat-s-s-400_news548811.html", "text": "\n САЩ са разтревожени от проявения от съюзниците им силен интерес да се сдобият с противовъздушни системи С-400. Това отговори официалният представител на Пентагона подполковник Мишел Балданза, която беше помолена от кореспондент на ТАСС да коментира появилата се медийна информация, че Саудитска Арабия иска да закупи от Москва С-400. \nДвете държави са се договорили по време на визитата на саудитския крал. \nТя поясни, че Вашингтон е обезпокоен от възможността съюзниците им да се сдобият с подобна система, подчертавайки, че е важно да се съхрани оперативната съвместимост с оръжейните системи на САЩ и други страни в региона при реализирането на програми за закупуване на оръжие. \nСпоред говорителя тази съвместимост е необходима за отговор срещу общата заплаха. \nБалданза също поясни, че е необходимо да се отбележи, че САЩ и Саудитска Арабия имат силно военно сътрудничество. По-рано вицепремиерът на Русия Дмитрий Рогозин съобщи, че Рияд проявява интерес към закупуване на С-400. \nПодобна реакция последва от Пентагона и през миналия месец, когато стана известно, че друг съюзник на САЩ - Турция, е внесъл авансово плащане за руски комплекс С-400. \nС-400 (НАТО: SA-21 Growler) е модернизирана версия на С-300. Системата влезе на въоръжение през април 2007 година, първият комплекс С-400 беше разгърнат през август 2007 година. \nКомплексът е създаден от \"Алмаз-Антей\". Такива комплекси има разположени в района на Москва, Калининград и в Източния военен окръг. Зенитно-ракетният комплекс може да поразява до 36 самолета с обсег на действие 150 километра. Системата също може да поразява балистични ракети и всички модерни въздушно-космически цели на дистанция до 400 километра и на височина 27 км.\n", "date": "2017.10.06", "title": "Говорителят на Пентагона: САЩ са разтревожени, че съюзниците им се сдобиват с С-400"}
{"url": "https://www.blitz.bg/layfstayl/skorost/malko-i-teleportichno-ttrs-ss-700-konya-video_news548736.html", "text": "Едно завръщане на агрегат отново разпали страстите на феновете на четирите овала от Инголщат - петцилиндровият редови, който стартира от култовата машина от Група Б - S1 Quattro. Една от машините, на които най-много приляга е малкото TT, защото има много ниско тегло и отново разчита на задвижване на четирите колела, пише Факти бг.\n Същия този двигател има голям капацитет и лесно се поддава на модифициране, като в случая благодарение на турбокомпресор Garrett GTX35 и още подобрения са достигнати 700 конски сили. Звук, скорост и присъствие - какво повече трябва в такъв автомобил. \n \n", "date": "2017.10.06", "title": "Малко и телепортично - TTRS със 700 коня (ВИДЕО)"}
{"url": "https://www.blitz.bg/layfstayl/skorost/toyota-shokira-s-tozi-avtomobil-snimkivideo_news548743.html", "text": "\n Концернът Toyota ще направи тестове на необичаен прототип на автомобил с два волана. Колкото и да е странно, той се използва за изпитания на автопилота. В основата на автомобила лежи седан Lexus LS. Той не само има два волана, но и дублирани педали и табло. \n Това решение е продиктувано от съображения за сигурност и законодателни изисквания. \n \n Тестовете на системата за автономно движение ще се провеждат както на автодром, така и по пътищата за обществено ползване в САЩ. Американските закони изискват присъствието на шофьор зад волана на безпилотната кола. В прототипа един от шофьорите на Lexus-а ще контролира работата на автопилота и ще се заеме с неговото „обучение“, а друг ще следи за безопасността и в критична ситуация ще е готов да поеме управлението, за да избегне авария. \n \n \nАвтопилотът на Toyota ще бъде тестван в два режима Chaffeur – напълно автономно движение. В режим Guardian автомобилът се управлява от шофьор, но изкуствен интелект постоянно следи ситуацията и при необходимост се намесва, за да избегне ПТП.  \n \n", "date": "2017.10.06", "title": "Toyota шокира с този автомобил (СНИМКИ/ВИДЕО)"}
{"url": "https://www.blitz.bg/layfstayl/shoubiznes/bliznachkite-aleks-i-vladi-razkonspirirakha-strategiyata-na-megz-v-kshchata_news548339.html", "text": "Близначките Алекс и Влади определено излизат като ангелчета от „ВИП брадър”. Рядко се случва популярна личност да не нагази лука и да не се изложи пред многохилядната аудитория на шоуто. Сладките къдравелки показаха забавната си страна, която обаче се стори скучна за жадния за сеир зрител и ги изхвърли от шоуто. Наш репортер се срещна с тях и обсъди най-актуалните скандални имена на вече бившите им съквартиранти.\n - Оказахте се първите изгонени от „ВИП брадър”. Из социалните мрежи циркулира мнение, че сте най-скучните участници в този сезон...  Влади:  - Ние не сме скучни, но на базата на случващото се в Къщата е нормално хората да обърнат внимание на скандалите, отношението на шеф Петров към останалите и т.н. Много хора казаха, че не сме имали отношение и характер, но напротив – в много ситуации показахме, че имаме такъв. Не се срамуваме да изказваме мнението си и да коментираме. Всеки си имаше роля и сам прецени как да я играе. Ние искахме да бъдем любовта, да пеем и танцуваме.  Алекс:  - Ние сме любовта! Във всички скандали взимахме отношение, но нашата гледна точка беше да си простим, да мине и това, че битовизмите не са важни. Това беше нашата гледна точка.  \n- Влади:  - Тепърва предстои да видим характерите и на другите. Освен нас много други хора още не са показани изцяло и хората се чудят какво става с тях.  - Трудна ли беше мисията, в която трябваше да се сменяте и да играете един човек?  \n- Влади: - Бях в шок от отпадането и не мислех, че ще ни вкарат в такава мисия, защото вече е правено и едва ли ще представлява интерес за зрителите. Ние се различаваме и ни беше трудна задачата.  Алекс:  - Шеф Петров напълно ни различаваше – от краката до главата. Той е такъв човек, че всичко забелязва. Не случайно разгада всички тайни мисии. Ние му викахме Хорейшио, защото е наблюдателен и интелигентен. В ефир се вижда само лошата му страна, но за нас е уникален. Останахме с добри впечатления от него. Бяхме му слабост и с нас се държеше страхотно. Не го предизвиквахме. Така трябва всички да правят, за да живеят в хармония. Никой не се замисли откъде и защо се получи агресията на шефа. - Откъде се появи? Защо напада непрекъснато жените в Къщата?  Влади:  - Те търсят тази провокация. По някакъв начин избират да играят по този начин. Те обаче се карат и после си прощават. Само Мария не е преглътнала обидата му и ще търси справедливост. Той обаче сериозно я засегна, макар тя да не му остава длъжна. Жените са афектирани и го принуждават да избухне още повече.  - Голям скандал се развихри и между Мегз и Мария...  Влади: -  Мегз търси причина, поради която да остане в шоуто. Нищо лично. Даже бегло познавах нея и Тото, никой друго. Уважавах я, защото е работохолик. Но в Къщата продължи да бъде в този образ и да си търси някаква причина самата тя да е интересна.  \n- Алекс:  - Търси конфликти, за да продължи в шоуто да си рекламира нещата. Тя сподели вътре, че не знае как да се хареса на всички и как да се държи. Повечето време прекарваше или в спалнята сама, или в изповедалнята да се оплаква от женски суетни неща. Това прави лошо впечатление на останалите съквартиранти, защото всеки гледаше как да се сплоти с другия. А тя гледаше само за себе си. Явно си е измислила стратегия да бъде конфликтната в този сезон и да я дават непрекъснато на екран. Не е тъпа, но със сигурност не е и много умна. Излага се в някои ситуации. Не може да казва на Мария, че е компаньонка. Това е подсъдимо. Не е толкова умна и досетлива, не си е чела правилника, че нямаш право да накърняваш достойнството на другия. Има слаба психика. Комплексирана е вътрешно. Никога не говори за себе си, а само за другите и за работата си. За мен тя не е интересен играч, единак е.  - Но пък Мария провокира Мегз с прословутото си дарение от 3000 лв. и хвърляйки репликата: „Да видим бизнес дамите колко ще дадат”. Това не е ли парадиране на финансово състояние, което е излишно в този случай?  Влади: -  Доколкото си спомням, всичко тръгна от Мегз. Още отпреди това си имаха някакви дрязги. - Алекс, в един от епизодите видяхме, че с Мария обсъждате бъдещи творчески планове?...  \n- Алекс:  - Мария е готина и е фенка на нашите песни. Предложи да измислим общ проект. Нас Мария ни кефи и като излезе, ще видим какво ще се случи. Нашата музика и чалгата вече толкова се оплетоха. Но не мога да кажа със сигурност дали и кога ще се случи такова трио. На нас ни предстоят нови проекти, на нея също. Всичко е до нагаждане и до време, емоция. Защо не?!  - На един от лайфовете се появиха вашите половинки. Не ги криете, както правят повечето популярни личности?  Влади:  - Не, не се притесняваме. Ние сме прекалено искрени и няма от какво да се страхуваме и притесняваме. Обичам този човек, освен това Стефан е известен в публичното пространство, прави музика – той е един от двамата рапъри от групата „YOUNG BB YOUNG”. Ние правим музика, обичаме се, имаме една и съща цел. Дали ще се покажем по телевизията, или ще ни видят как се целуваме в клуба – едно и също нещо е. \n- Алекс: -  Когато обичаш един човек, няма от какво да се срамуваш. Никога не съм го крила. Не сме от момичетата, които ще си крият гаджетата, защото това може да попречи на кариерата им.  - В реалния живот случва ли се да се представяте за другата и хората различават ли ви? Влади: -  В реалния живот единствено сме се менкали на изпити.  Алекс: -  Аз се явявах на нейни изпити! Нашите близки ни разпознават много добре! Ние сме различни като емоция. Често имаме различни мнения по даден казус.  - За какво се критикувате една друга? Влади:  - Ако си кажем нещо на въпреки, това е защото сме по-емоционални и е в смисъла на градивната критика. Със сигурност си правим забележки за дрехи, което е съвсем нормално. Винаги си даваме съвети.  - Има ли нещо, което чухте или прочетохте за себе си, след като напуснахте „Брадъра”, което ви нарани?    Влади:  - Тепърва ще почнат да се пишат всякакви глупости. Мен не ме интересува и не съм чела нищо.  Алекс:  - Оставихме прекрасно впечатление у хората, което ни радва. Показахме себе си. Имаме цялото време да покажем какви сме. Страшно щастливи сме, това беше уникално преживяване.  - В деня на изгонването ви от Къщата бе премиерата на най-новата ви песен „Имаме цялото време”... Влади:  - Страхотен проект, сериозен, класен, то си личи. Подготвяме я от август месец. Решихме с „YOUNG BB YOUNG да направим една любовна песен, тъй като аз и Стефан сме заедно и това ни беше една от мечтите. В същото време влязохме в Сезона на любовта – получи се много яко... Тук е моментът да благодарим на прекрасния ни екип, с който успяхме да направим този уникален мини кино филм – Радостин Събев-Шошо зад камерата, стилиста Гроздан Михайлов, видеопродуцентите ни – Цветелин Димитров и Иван Караиванов. Алекс:  - Ние не знаехме, че премиерата ще е на излизането ни. Беше изненада. Понеже не бяхме виждали клипа и в Къщата не спирахме да се питаме как ли ще изглежда.  - Във видеото ви арестуват, слагат ви белезници. Какво е чувството?  Влади:  - Никога не са ни спирали полицаи, никога не са ни разпитвали и нямаме нищо общо с подобни случки. Но в самия клип влязохме в роля и почувствахме какво е да си в затвора, да ти дойде на свиждане мъжът..  Алекс:  - С целия екип на първо място сме приятели. Знаем си силните и слабите страни, което ни позволява да мислим уникални неща.  - Мислили ли сте да се разделите и да градите самостоятелна кариера?  Влади:  - Шегували сме се, но няма как. Господ ни е създал две, дал ни е талант и ще е малоумно, ако се разделим. Дзян!  - Кой е фаворитът ви за спечелване на формата и с кого не искате да общувате никога повече?  Влади: -  Не знам още, но на финал виждам Дани Петканов, Алекс Богданска, Тото, Мария и защо не шеф Петров. Той има ясна позиция, искрен е. Не го защитавам и не толерирам средния пръст, който развява, но той не е единственият безгрешен. Най-важното е, че на него наистина не му пука как ще излезе. Себе си е, което е трудно за повечето участници. Дава любов чрез храната.   Алекс:  - Енджи ми е най-голямата слабост – нежна, справедлива и интелигентна, скромна по най-хубавия начин. С Джулиана Гани, Мария, Цуни, Дани-Роналдо ще се виждаме със сигурност след края на шоуто. Тото си е пич, познаваме се с него и отпреди това. Със сигурност бихме ограничили контактите си с Мегз и Сашка Васева. Те не са готини хора. Ние имаме силна интуиция и не се страхуваме да покажем себе си. Неслучайно всички ги номинираха втора седмица поред.  \n", "date": "2017.10.06", "title": "Близначките Алекс и Влади разконспирираха стратегията на Мегз в Къщата"}
{"url": "https://www.blitz.bg/svyat/tropicheskata-burya-neyt-dovede-do-smrtta-na-20-dushi-v-tsentralna-amerika_news548706.html", "text": "Тропическата буря „Нейт“, която се придвижи през Централна Америка и се насочва към Южно Мексико и САЩ, доведе до смъртта на 20 души, заявиха властите в Никарагуа, Коста Рика и Хондурас, цитирани от AFP.\nНикарагуанският вицепрезидент Росарио Мурильо заяви, че 11 от смъртните случаи са в Никарагуа. Тя добави, че още седем души са изчезнали. \nКостариканските власти казаха, че в страната им има шест смъртни случая – четирима местни, включително и три годишно момиченце, както и двама никарагуански сезонни работници. В Хондурас жертвите са три. \n \n", "date": "2017.10.06", "title": "Тропическата буря „Нейт“ доведе до смъртта на 20 души в Централна Америка"}
{"url": "https://www.blitz.bg/svyat/dobrata-novina-islyamska-drzhava-trpi-krakh-loshata-boytsite-y-idvat-v-evropa_news548701.html", "text": "Европейските спецслужби не са особено въодушевени от завръщането у дома на френските и белгийските наемници, които се бият на страната на терористите в Сирия и Ирак, пише Buzzfeed.\nДвама предполагаеми терористи са били задържани миналата седмица в парижко предградие. Според френските служби, свиването на териториите, владеени от \"Ислямска държава\" води до увеличение на броя на нейни членове, които се опитват да се върнат в Европа. \nВластите на Франция, Белгия и Италия се опитват да отложат този процес. Официални лица вече са коментирали, че завръщането на тези хора в родините им е крайно нежелателно. \nИзточник от Министерството на отбраната на Франция разказва пред Buzzfeed, че правителството в никакъв случай не може да помогне на французите, които искат да напуснат \"Ислямска държава\" и да се върнат у дома. \n\"Ние със съжаление трябва да констатираме, че нивото на терористична опасност в Европа ще остане високо в продължение на още поне 50 години,\" казва той. Превод: БЛИЦ \n \n", "date": "2017.10.06", "title": "Добрата новина: \"Ислямска държава\" търпи крах! Лошата: Бойците й идват в Европа!"}
{"url": "https://www.blitz.bg/svyat/masova-khayka-za-blgarski-dzhebchii-v-malta_news548705.html", "text": "13 български граждани бяха арестувани в момента, в който напускаха хотела си на път за летището и ще бъдат обвинени в джебчийство, съобщи полицията в Малта, цитирана от independent.com.mt.\nТочно в 12.30 часа вчера четирима мъже и шест жени, всичките от България, бяха задържани, след като полицията ги засякла да излизат от хотела в Сиема с багажа си. \nГрупата е била придружена от три деца между 5 и 6 години. \nУ десетимата възрастни били открити крадени мобилни телефони и голяма сума пари в евро, паунди и друга валута, която според униформените била открадната пред последните дни чрез преджобване. \nДва часа по-късно две други жени и един мъж, също български граждани са били арестувани по същите обвинения. \nТе също били придружени от едно дете. \nПървото дело в съда ще бъде тази събота. Малтийският вестник не уточнява етническия произход на арестуваните наши граждани. Превод: БЛИЦ \n \n", "date": "2017.10.06", "title": "Масова хайка за български джебчии в Малта"}
{"url": "https://www.blitz.bg/svyat/snimka-napravena-sled-kasapnitsata-v-las-vegas-vzrivi-mrezhata_news548714.html", "text": "Мобилните телефони са гениално човешко изобретение, което позволява на хората да поддържат връзка по между си, намирайки се на хиляди километри един от друг. Но знае ли някой, че те могат да спасят и човешки живот?\n Това е история за един iPhone, спасил човешки живот. Не, това не е реклама на Apple. А реален пример за това, как качествен продукт, който е направен толкова добре, че отказа от него е направо грях.   \n Миналата седмица светът бе потресен от трагедията в Лас Вегас. Психопат американец се качи на 32-ия етаж на хотела Мандалей Бей и  няколко минути непрекъснато стреля по тълпата, която отмаряше по време на провеждащия се наблизо кънтри фестивал. Той уби 58 души и рани над 500. Случилото се потопи американците в ужас.    \n \n33-годишна жена е останала жива само благодарение на това, че куршумът, който е трябвало да я убие, е заседнал в нейния iPhone 7 Plus. Той попаднал в долната част на корпуса, който бил в калъфче. Телефонът, естествено, се счупил, но собственичката успяла да напусне мястото на касапницата невредима.    Изглежда такива неща се случват само във филмите. Очевидно, тази жена е била благословена от съдбата. А ето и видео от случилото се, което наистина прилича на сцена от трилър. И най-ужасното - жертвите в нея са реални хора, а не актьори.   \n \n На видеото се вижда как по време на атмосферата на всеобщо веселие, резултат от пеенето на любимия музикант Джейсън Олдин и алкохола, не всички веднага разбират че наистина се стреля, а не става дума за специални ефекти. След осъзнаването на действителността, избухва паника. Някой хора пък започват да снимат, намирайки се в епицентъра на кошмара.   \n \n Ето запис от камера на полицай. На полицаите също им е било тежко.   \n \n В момента ФБР продължава да търси мотивите на психопата.  Превод и редакция: БЛИЦ \n", "date": "2017.10.06", "title": "СНИМКА, направена след касапницата в Лас Вегас, взриви мрежата"}
