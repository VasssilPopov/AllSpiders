{"url": "https://www.blitz.bg/kriminalni/prestplenie/zrelishchen-ekshn-v-pasportnata-sluzhba-v-burgas_news612776.html", "text": "Известният от близкото минало крими герой Петър Биберов, който развива и сериозен бизнес в ресторантьорството и концесионирането на плажове, бе арестуван в Паспортна служба в Първо РУ-Бургас. Патрулна кола го транспортира към ареста в Пето РУ, съобщава Флагман.бг. Бизнесменът е чакал чинно на опашка пред едно от гишетата, за да получи международния паспорт на детето си, тъй като предстояло утре да пътува със семейството си до Турция. Според свидетели на случилото се, причина за последвалия екшън станали 3 сравнително добре облечени мургави дами, говорещи на полутурски – полуцигански език. Триото опитало да пререди Биберов на гишето за получаване на документите. Известният с избухливия си нрав бургазлия им направил остра забележка да се наредят най-отзад и да спазват реда. Една от нарушителките обаче имала неблагоразумието да произнесе следната реплика: „500 години сме ви е..ли и пак ще ви е..м”, каза почевидец на разправията.  Подобна реплика е отбелязана и в протокола при ареста на Биберов. Това е била и причината той да я удари грубо с рамото си – така твърди Биберов. В следващия момент виковете на жената огласили залата, разкрещели се и другите две, че приятелката им е пребита и започнали да викат за помощ. Суматохата в салона била огромна при влизането на няколко униформени служители от Първо РУ.  Според един от очевидците, въвеждащият ред и дисциплина е забърсал и хубав шамар на мургавата дама. С удара с рамо и шамара обаче се изчерпвала и агресията му спрямо тях, но пък виковете им за помощ били невъобразими.  „Образували сме бързо производство за хулиганска проява в служебно помещение на МВР”, каза началникът на Първо РУ Иван Иванов, който отказа да коментира подробности.", "date": "2018.07.10", "title": "Зрелищен екшън в паспортната служба в Бургас"}
{"url": "https://www.blitz.bg/obshtestvo/zakont-v-evrosyuza-pazi-imotite-na-bratya-galevi_news612769.html", "text": "Адвокат Капка Гергинова, представител на фирмите „Макс Лимитит“ и „Пи ей джи норд адамс лимитит”, свързани с Братя Галеви, поиска спиране на делото за конфискация на имуществото на бившите барети и го внесе в съда. Процесът започна преди повече от пет години, а покойният юрист Анани Константинов, назначен за особен представител на Галеви, прогнозира, че краят му няма да се види. Комисията за установяване на имущество, придобито от престъпна дейност, внесе иск в Окръжния съд в Кюстендил за отнемане на имущество от Ангел Христов и Пламен Галев, техните съпруги и контролираните от тях дружества през август 2012 г.  Имуществото, което подлежи на конфискация, включва девет луксозни леки автомобила, някои от които бронирани и изработени по поръчка, дялове от действащи фирми, в 11 от които е съдружник Пламен Галев, а в 12 – Ангел Христов. В други две офшорни компании, регистрирани на Сейшелските острови, двамата са управители и представители на клоновете, регистрирани в България. Лицата са свързани и с още едно офшорно дружество, регистрирано на Британски Вирджински острови. На конфискация подлежат и недвижими имоти в село Ресилово, община Сапарева баня, както и сума над 800 000 лв. по банкови сметки.  Искът за отнемане на имуществото в полза на държавата е предявен, след като наказателното производство срещу Ангел Христов и Пламен Галев приключи с влязла в сила осъдителна присъда. Стойността на иска е 4 250 189 лв. Адвокат Капка Гергинова мотивира искането си, като се позова на европейското законодателство, което позволява делото да бъде спряно, след като на процеса не се явява даден представител на дружеството. „Съществено е това, че правото на Европейския съюз има пряко действие по отношение на вътрешното ни законодателство. С оглед на дружеството, което представлявам, и другите дружества, ответници по това дело, има значение тълкуването на международното право с оглед правилното му прилагане на територията на България”, каза Капка Гергинова.  По думите й преюдициалното запитване е един от основополагащите механизми на правото на Европейския съюз и има за цел да предостави на юрисдикциите на държавите членки средство за осигуряване на еднаквото тълкуване и прилагане на това право в рамките на Европейския съюз. „Ние не искаме прекратяване, а спиране на делото. Това е пътят за постигане на един европейски съдебен акт, който би бил съобразен не само с вътрешното законодателство, а и с европейското такова. След като претендираме да сме част от Европа, ние следва да ползваме модерните способи за постигане на европейски резултати, а не да се стигне след това до оплакване, че българският съд е постановил по начин, различен от европейското право”, каза Капка Гергинова.  Предстои съдът да се произнесе дали искането да бъде уважено.   За пореден път Окръжният съд в Кюстендил отложи делото за конфискация на имущество на Пламен Галев и Ангел Христов. Вещите лица, назначени от Окръжния съд под председателството на съдия Татяна Костадинова за изготвяне на съдебно-икономическата експертиза, са поискали да бъдат освободени от задълженията си поради служебна ангажираност и здравословен проблем. Съдът не уважи тяхното искане и разпореди продължаване на работата по самата експертиза. Вещите лица трябва да прибавят към основната експертиза и допълнения, зададени под формата на въпроси, от страна на страните по делото, пише \"Струма\". Става въпрос за експертиза, която да установи доходите на Галеви като физически лица. Тя е съдебно-икономическа и се проваля вече за трети път заради вещи лица.  Новото заседание е насрочено за 29 октомври от 11.30 часа. Братя Галеви пък са в неизвестност почти 6 години.  ", "date": "2018.07.10", "title": "Законът в Евросъюза пази имотите на Братя Галеви"}
{"url": "https://www.blitz.bg/layfstayl/za-damite/iskate-da-blesnete-ss-seksi-snimki-ot-plazha-eto-kak-go-pravyat-zvezdite_news604690.html", "text": "Времето навън става все по-топло, а това означава само едно - отпуската чука на вратата. Вече нямаш търпение да стегнеш куфарите и да се отдадеш на релакс край басейна или морето? Небето е синьо, слънцето пари, а пейзажите покрай теб са кой от кой по-хубави... Какво можеш да правиш в такaва обстановка, освен да се снимаш?!? И не просто така, а в определена поза.  Напоследък Инстаграм изобилства от снимки на световноизвестни дами, които лежат или седят край басейна и пръскат сексапил. Позата, която са заели, определено не е от най-удобните, но какво ли не би направила, за да изглеждаш неустоима, също като тях.   ", "date": "2018.07.10", "title": "Искате да блеснете със секси СНИМКИ от плажа? Ето как го правят звездите"}
{"url": "https://www.blitz.bg/layfstayl/za-damite/shokirashchi-snimki-mladi-aziatki-pokazakha-nagledno-kak-lzhat-mzhete-che-sa-mladi-i-krasivi_news612112.html", "text": "Колкото страни има по света, толкова са и стандартите за красота. Освен това при всички хора представата за това кое е привлекателно и кое - не, е различна. С развитието на социалните мрежи хората взеха да обръщат все по-голямо внимание на външния си вид. Стигна се дотам, че за да изглеждат по-добре в очите на последователите си в мрежата, жените правят най-различни жертви и рискувайки здравето си, хвърлят луди пари, за да променят външността си.   В сферата на красотата Китай демонстрира напълно ново ниво на креативност. Азиатките се надпреварват нагледно да показват в мрежата как изглежда лицето им преди и след нанасянето НА професионален грим.  ", "date": "2018.07.10", "title": "Шокиращи СНИМКИ: Млади азиатки показаха нагледно как лъжат мъжете, че са млади и красиви!"}
{"url": "https://www.blitz.bg/layfstayl/shoubiznes/niki-knchev-treperi-ot-strakh-vodeshchiyat-strada-zaradi_news612236.html", "text": "Ники Кънчев здравата се старае да влезе във форма и да прикрие годинките си. Журналистът е на 57, но се ужасява от мисълта, че вече не е първа младост, а дъщеричката му след няколко месеца ще стане на 10. За да не изглежда като пенсионер до нея, шоуменът е започнал да спортува и да спазва режим, като дори се опитва да ограничи сериозно алкохола, пише \"Уикенд\". Преди години Кънчев имаше сериозни проблеми с пиенето, но не заради пиянство, а от преумора. По време на всеки един от сезоните на \"Биг Брадър\" водещият бе ангажиран със смазващи лайфове, които продължаваха с часове в ефир. За да се отпусне и да е максимално издържлив на темпото, Ники се черпеше с няколко чаши уиски. Постепенно обаче този навик му остана и в дните, в които не беше на работа, а у дома при любимите си хора. Малко по малко водещият обаче усетил, че алкохолът не му е приятел и се наложило да го ограничи. Освен това консумацията го удряла в черния дроб, който на неговите години не бил в изрядност.   Освен страха, че остарява, Кънчев страда за \"Стани богат\". Той е разочарован, че вече не е водещ на популярното шоу, което от пролетта се подвизава в ефира на БНТ. Пред приятели Ники твърдял, че би се отказал от \"ВИП Брадър\" и би водил само и единствено предаването за знания.. Уви, Коко Каменаров не искал в ефира на обществената телевизия човек, свързан с лошата слава на \"Биг Брадър\".  \"Ники е горд човек и няма да го каже, но много го боли. Той е ерудиран журналист с големи познания и е грехота Нова тв да използва потенциала му само 3 месеца в годината\", казват приятелите му.  ", "date": "2018.07.10", "title": "Ники Кънчев трепери от страх, водещият страда заради..."}
{"url": "https://www.blitz.bg/layfstayl/za-damite/predstavitelite-na-tezi-4-zodii-nikoga-nyama-da-vi-izmamyat_news612447.html", "text": "Има хора, които са в състояние да ви обещаят целия свят. Заричат се да ви обичат цял живот, да бъдат до вас и да ви защитават... Някои изпълняват обещанията си, а други само говорят красиво, но когато дойде време за действие, никакви ги няма!   Най-важните неща в една връзка са честността и лоялността. Ако не можете да се доверите на партньора си, съвместното ви бъдеще е под въпрос. Доверието е ключ към щастливата връзка. Ако сте честни с партньора си, със сигурност ще бъдете дълго време заедно.  ", "date": "2018.07.10", "title": "Представителите на тези 4 зодии никога няма да ви измамят!"}
{"url": "https://www.blitz.bg/intsidenti/pozhari/ognena-vendeta-zapalikha-kshchata-na-bivsh-selski-kmet-dokato-toy-si-pochiva-v-italiya-snimki_news612737.html", "text": "Запалиха къщата на бивш кмет на мездренското село Люти дол. Тази нощ около 2.15 часа е горяла двуетажна постройка на улица \"Мургаш“, срещу кметството в населеното място, собственост на Никола Джорошки. Той е бил управник на селото между 2007 и 2008 г.  За щастие пламъците лумнали в момент, в който в нея нямало никого, тъй като собственикът й е в Италия на почивка. По думите на местните хора, вероятно се касае за умишлен палеж, пише BulNews.bg.  Пламъците са били забелязани от съседката Стефанка Драганова, която веднага подала сигнал на тел. 112. На мястото пристигнали три полицейски екипа и една пожарна. При гасенето на огъня обаче е пострадал един от пожарникарите, чиито крак е бил разкъсан. Мъжът веднага е закаран в Спешното и му е оказана помощ.  „Пожарната се е намесила, но за съжаление е било късно“, разказва кметът на мездренското село Станислав Ангелов, според който също на пръв поглед изглежда, че става дума за умишлен пожар. Според комшиите на бившия управник вече се знае кой е извършителят на палежа.   От няколко дни Николай Джорошки е в Италия на гости при сестрата на жена си. Преди години той е управлявал селото, но се е оттеглил по лични причини от поста. Номинацията му била издигната от земеделците.  Местните говорят, че Джорошки има доста неприятели сред съселяните си, тъй като многократно е подавал сигнали срещу тях в различни институции.  Това не е и първото посегателство срещу него, тъй като преди около 8 години е горяла и колата му.", "date": "2018.07.10", "title": "Огнена вендета: Запалиха къщата на бивш селски кмет, докато той си почива в Италия (СНИМКИ)"}
{"url": "https://www.blitz.bg/obshtestvo/regioni/ekspert-po-evroproekti-se-natkna-na-gigantska-nakhodka-kray-veliko-trnovo-snimka_news612733.html", "text": "Експертът по европроекти Тихомир Тодоров намери пърхутка с големина на футболна топка в близост до старата столица. Възедрият екземпляр е с тегло от близо 2 килограма. Преди три години в близост до Царева ливада , община Дряново, Тихомир намери две гъби с подобни размери, пише \"Борба\".   „Толкова е голяма, че сигурно ще я ядем една седмица. Прекрасен вкус има пържена и е отлично мезе за бира“, обобщава гъбарят.  Този вид гъба се смята за деликатес и напоследък се намира все по-рядко. „Не мога да ви спомена мястото, защото възнамерявам пак да се върна, имаше още много по-малки гъби, които чакам да пораснат\".  Пърхутките, или праханки, както са известни още, са много вкусни. Според него стотици гъбари кръстосват горите около Велико Търново и Хаинбоаз, за да събират манатарки. Заради дъждовете и топлото време впоследствие горите гъмжат от гъби. В няколко специализирани пунктове манатарките се изкупуват на едро по 5 лв. килограма, а на местния пазар, в зависимост от вида си, вървят до 10 лв. килограма.  Според опитни гъбари пърхутките в момента растат най-често край ливади в близост до широколистни гори. Любопитното е, че растат в т. нар „самодивски кръгове“. Те представляват места, на които, според поверията, самодивите играят хора и там гъби и цветя растат в изобилие и имат магични сили. ", "date": "2018.07.10", "title": "Експерт по европроекти се натъкна на гигантска находка край Велико Търново (СНИМКА)"}
{"url": "https://www.blitz.bg/obshtestvo/ministr-karanikolov-razkri-pred-blits-goreshchi-podrobnosti-za-aets-belene-i-kakvo-shche-zamesti-razgrabeniya-kremikovtsi_news612647.html", "text": "Бизнес форумът в София с участието на китайския премиер Ли Къцян отвори нови възможности за инвестиции в България. По този повод потърсихме министъра на икономиката Емил Караниколов. Ето как той отговори на въпросите на управителя на БЛИЦ Ивайло Крачунов.-Министър Караниколов, какви ще са директните ползи за българската икономика от бизнес форума с участието на премиерите Борисов и Ли Къцян?  -За мен най-важното от този форум е стратегическото признание за България и че държавата ни може да представи своите атрактивни възможности за китайски инвестиции.  Г-н Крачунов, знаете, че стокообменът между двете държави е около 4 милиарда лева, балансирано по 2 милиарда лева. Отрицателното салдо за България е 200 милиона лева, което не е голяма сума за мащабите на Китай, тъй като китайските стоки са навсякъде.   Надявам се, че след този форум и признанието, което получихме от премиера и председател на Държавния съвет на Китайската народно-демократична партия г-н Ли Къцян, съм сигурен, че инвестициите към нашата страна ще тръгнат. Това се отнася в голяма степен и за туризма, тъй като той каза какво е видял в България и след това всички ще трябва да го видят. - В какви срокове очаквате да се намери инвеститор от Китай за АЕЦ \"Белене\"?  - За да имаме китайски инвеститор за АЕЦ \"Белене\", това, което беше казано точно и ясно, е, че проектът трябва да бъде изграден по всички европейски правила. Това е категорично!  Второто най-важно за нас по отношение на АЕЦ \"Белене\" е, че ще търсим и европейски стратегически партньор с помощта на правителството на Китай.       - Реална ли е опцията гьолът, както Бойко Борисов бе нарекъл АЕЦ \"Белене\", да бъде изграден по най-добрите европейски правила?  - Това е задължително! Това го казаха и г-н Борисов, и г-н Къцян. Няма да разделяме държавите членки на ЕС. Всичко ще става по правилата.  Изключително предимство за България в тази посока е, че в страната ни ще бъде този център, който ще съгласува всички проекти - стратегически и инфраструктурни за Централна и Източна Европа, а защо не и за Западна Европа. -Ще осигурите ли пазар на родния тютюн за Китай?  - Това е нашата цел. Лично премиерът на Китай се ангажира с това да бъдат изкупени 10 000 тона преработен тютюн. Това е шанс за държавата ни да стъпи на китайския пазар, нещо, което не сме успявали да направим досега.  От нас и от сроковете, с които работим, зависи това да продължи напред във времето. - Ясен ли е приблизителният размер на инвестициите от Китай, които ще се влеят в страната ни?  - Тепърва започват разговори по този въпрос. В края на месеца очаквам в България да пристигне губернатор от една от най-големите китайски провинции, които има над 300 милиона евро за инвестиции извън Китай.  Ще имаме и много срещи с китайски инвеститори и в сектор \"Транспорт\" заедно с министър Ивайло Московски.   Чакам и делегация от фирми, които се занимават с високотехнологично производство, включително и сглобяване на мобилни телефони. Надявам се, че нещата ще тръгнат съвсем скоро. Даден е ясен политически знак.  До този момент се проучвахме, сега е моментът да работим. Аз съм оптимист особено след изявленията на двамата премиери и това, че форумът се проведе в София.  За Китай вече има зелена светлина за инвестиции в България.    - В каква посока ще бъдат перспективите в туризма и земеделието, които бяха очертани на бизнес форума между България и Китай?  - Най-важното за нас, когато говорим за земеделие е хранително-вкусовата промишленост.  Китайският премиер каза изрично, че те ще търсят качество на стоките и услугите. И тук вече идва ред на бизнеса, тъй като ние, политиците, направихме мост, създадохме организация и условия за сътрудничество между България и Китай.  Сега вече трябва да предложим наистина качествени стоки и услуги, защото стандартите в Китай са изключително високи. За 40 години Китай е постигнал изключително икономическо чудо и са признати за втората икономика в Света. Те търсят качество, същото ще търсят и по отношение на туристическите услуги. - Преди няколко дни в Пловдив бе направена първа копка на завод за светлини на \"Мерцедес\". Каква ще е ползата на тракийската икономическа зона от тази инвестиция, която е на стойност 40.6 млн. евро?  - Това е първата инвестиция, която е изградена на площ от 25 дка. Този инвеститор е закупил около 90 дка и се очаква да започне поне още 3 производства там.  Към момента в Агенция за насърчаване на бизнеса сертифицираме общо 20 проекта, на които ще дадем сертификати. От тях има още 2 за Пловдив и те също са за технологичния сектор.    - Предвиждате ли и други големи инвестиции в останалите областни градове?  - Само ще Ви кажа, че за индустриална зона Божурище има в момента заявка за 20 производства. Това означава, че ако изпълним тази заявка, то капацитетът й ще бъде запълнен.  Работим и с областния управител на София област да се осигурят допълнителни терени за инвестиции. Действаме и за това летището в Доброславци да бъде прехвърлено към индустриална зона Божурище. Най-важното в момента е там да изградим инфраструктурата, тъй като сега там има само един път. Готови сме с проекти за още един път, с опция за още два, за да може тази индустриална зона да има 3 пътя. - Заедно с лидера на \"Атака\" Волен Сидеров открихте информационен бизнес център в Ямбол. Къде ще е следващият?  - Съвсем скоро ще открием информационни центрове в Стара Загора, Кърджали, Плевен и във всички региони. Анализът ни показва, че там където имаме регионални информационни центрове, усвояването по оперативна програма \"Иновации и конкурентоспособност\" е много високо.  Нашата цел е да осигурим контакт на гражданите с бизнеса. - По-какъв начин ще отстраните бюрократичните пречки пред бизнеса?  - Министерство на икономиката и на финансите са отличници по административните тежести. Само отпреди няколко дни вече имаме 5 услуги, които се предоставят по електронен път.  Започнали сме с най-голямата услуга, тази, която е за двойното предназначение на стоки. Това касае случаите, когато една стока биваше внесена от чужбина и за нея има съмнение, че е с двойно предназначение, лицето трябваше да дойде до Министерство на икономиката и ние да му дадем становище, а през това време неговите стоки стояха на митниците и той плащаше наем. Това вече може да става по електронен път.  През миналата година сме имали 1000 такива заявки. Сега всеки гражданин може да дойде до нашето деловодство за тази услуга, но тя може да бъде предоставена и по електронен път.  Имаме 5 такива услуги, които вече са електронни. Продължаваме в тази посока, тъй като до момента предоставяме 187 услуги и имаме много работа. - Ще успеете ли да съберете златните парчета от българската икономика, които бяха раздадени на определени хора от кабинета \"Костов\"?  - Няма да можем да ги съберем, защото много от тези парчета вече не съществуват. Но наша работа е да привличаме инвеститори, а реално там, където е имало производство, съм сигурен, че то може да бъде възстановено.  В момента има страхотен интерес към индустриалните зони. Сигурен съм, че този интерес ще бъде засилен още повече с форума \"16 + 1\". За нас най-важното е да осигурим колкото се може повече инвестиции, което да повиши доходите на гражданите.  Целта ни БВП да достигне на глава от населението такъв какъвто е в Еврозоната! - В предишното ни интервю определихте приватизационната сделка за \"Кремиковци\" като най-големия грабеж. Очаквате ли това предприятие да бъде преструктурирано и да възкръсне?  - Не. За добро или лошо, защото знаете, че \"Кремиковци\" замърсяваше доста въздуха на София. По тази причина не очаквам това производство да бъде възстановено.  Активите на \"Кремиковци\" вече не съществуват, но съм сигурен, че там може да стане една изключително добра индустриална зона. Интервю на Ивайло КРАЧУНОВ          ", "date": "2018.07.10", "title": "Министър Караниколов разкри пред БЛИЦ горещи подробности за АЕЦ \"Белене\" и какво ще замести разграбения \"Кремиковци\"!"}
{"url": "https://www.blitz.bg/obshtestvo/pistsi-oglasikha-kolarovogeorgi-se-pribra-ot-razkhodka-s-momchetata-vleze-v-mazeto-i_news612744.html", "text": "Трагедия разтърси днес петричкото село Коларово, 44-годишният Георги Карагогушев бе открит в мазето на дома си увиснал на бесило, съобщава struma.com. Безжизненото му тяло намерили негови близки около 12 часа днес.   Писъци раздрали селото. Само преди часове младият мъж е видян с двете си деца - момчета, и по нищо не подсказвал какви са намеренията му.  Георги работи като международен шофьор,а съпругата му работи в Сандански. Черната новина шокирала жена му. Нямат финансови проблеми, добро семейство.  Цялото село е потресено, разказват съседите му. ", "date": "2018.07.10", "title": "Писъци огласиха Коларово!Георги се прибра от разходка с момчетата, влезе в мазето и..."}
{"url": "https://www.blitz.bg/intsidenti/stikhii/vv-vrachansko-e-strashno-v-tri-obshchini-obyavikha-bedstveno-polozhenie_news612739.html", "text": "Със заповед на областния управител на област Враца, на 10.07.2018 г. е обявено бедствено положение на територията на общините Хайредин, Борован и Мизия. На основание Закона за защита при бедствия, е въведен в действие Областният план за защита при бедствия, в частта „Наводнения“. Областният управител е разпоредил на кмета на Община Хайредин, на кмета на Община Борован и кмета на Община Мизия да организират изпълнението на Общинския план за защита при бедствия в частта „Наводнения“ и да уведомят кметовете на кметства за предприемане на мерки за защита на населението.  Във връзка с обилните валежи от дъжд и опасността от преливане на язовири, бедственото положение е в сила от 10.00 часа на 10.07.2018 г. до 21.00 часа на 16.07.2018 г. Областният съвет за сигурност и щабът за изпълнение на Областния план за защита при бедствия преминават в непрекъснат режим на работа. Кметовете на общините Хайредин, Борован и Мизия са задължени да предоставят информация за обстановката на всеки два часа на оперативния дежурен при Областния съвет за сигурност.  Към момента по информация в Областния съвет за сигурност, няма данни за опасност за населението.    ", "date": "2018.07.10", "title": "Във Врачанско е страшно, в три общини обявиха бедствено положение"}
{"url": "https://www.blitz.bg/intsidenti/vlak-pomete-kola-v-sashch-ima-zaginali-video_news612613.html", "text": "Както съобщава Fox News, двама души са загинали при катастрофа в американския щат Калифорния, където влак се вряза в автомобил. Инцидентът се случи в град Сан Хосе. Според предварителните данни, колата се появила пред влака на прелез.  След силния удар локомотивът влачил колата напред няколко десетки метра.  В същото време влакът частично дерайлирал. Превод и редакция: БЛИЦ     ", "date": "2018.07.10", "title": "Влак помете кола в САЩ, има загинали (ВИДЕО)"}
{"url": "https://www.blitz.bg/intsidenti/uvelichi-se-broyat-na-zhertvite-na-navodneniyata-v-yaponiya_news612615.html", "text": "Броят на жертвите на тежките дъждове, които опустошиха Япония с наводнения и свлачища е достигнал поне 141 души, заяви говорителят на японското правителство Йошихиде Суга във вторник, предава AFP, цитирана от \"Фокус\". По думите на Суга поне десет души са все още в неизвестност, въпреки че местните медии твърдят, че десетки хора все още не попадат в сметките, тъй като спасителните операции продължават.  ", "date": "2018.07.10", "title": "Увеличи се броят на жертвите на наводненията в Япония"}
{"url": "https://www.blitz.bg/intsidenti/v-sashch-avtomobil-tsisterna-se-vryaza-v-samolet-na-letishche_news612610.html", "text": "На летище Дълес в американския щат Вирджиния автомобил-цистерна се вряза в \"Боинг 777\" на авиокомпания United Airlines, съобщават местните медии. В резултат на инцидента никой не е пострадал, на борда на самолета не е имало пътници. Според предварителните данни, малките повреди са регистрирани при левия двигател на самолета.  Лайнерът ще лети до Париж след планираното време. Авиокомпанията се извини на пътниците за закъснението на полета. Превод и редакция: БЛИЦ", "date": "2018.07.10", "title": "В САЩ автомобил-цистерна се вряза в самолет на летище"}
{"url": "https://www.blitz.bg/intsidenti/pokrtitelni-podrobnosti-za-tragediyata-s-blgarskiya-grazhdanin-chieto-bebe-zagina-v-turtsiya-video_news612601.html", "text": "Българският гражданин, чието бебе загина при влаковата катастрофа в Турция, е 36-годишният Мелих Кортуш от добричкото село Бенковски. 6-месечното момиченце е пътувало с 30-годишната си майка, леля си и братчето си. Всички без момченцето са загинали. Синът е в болница в Чорлу. Бащата е напуснал родното си място през 1989 г. „Преди месец бяха тук, за да оправят документите на малката си дъщеря, която е починала при катастрофата. Имат и 3-годишен син, който е тежко ранен в момента. Майката е турска гражданка, тя никога не е идвала в селото”, каза пред bTV кметът на Бенковски Осман Осман.  „Голяма беда. Два часа по-рано от там е минал друг влак, след това е валял дъжд, прелял е този язовир и срутил релсите и пръстта, тогава става тази работа и не са го видели”, разказа Ибрям Назин, чичо на българския гражданин.  Общината в град Чорлу призова хората да дарят кръв за ранените. Само за няколко часа необходимото количество беше събрано.  Властите не разрешават да се заснема участъка, причинил жп инцидента, но се забелязва, че почвата е поддала, а релсите висят във въздуха. Водещата причина за причините за инцидента е свлачище, предизвикано от обилните валежи.     ", "date": "2018.07.10", "title": "Покъртителни подробности за трагедията с българския гражданин, чието бебе загина в Турция (ВИДЕО)"}
{"url": "https://www.blitz.bg/obshtestvo/regioni/strashna-burya-udari-montansko_news612718.html", "text": "Мощен порой е наводнил много приземни етажи и мазета в Монтанско. Към момента пожарникари отводняват дворове и къщи.В много населени места има ток и вода. Няма данни за пострадали хора или животни.  През последните 24 ч. най-много дъжд е паднал във Вълчедръм - 62 л/кв.м и във Вършец - 50 л/кв.м, а в Монтана количеството е било 37,7 л/кв.м. Градушка е унищожила много градини и житни ниви в селата Бързия и Василовци.   ", "date": "2018.07.10", "title": "Страшна буря удари Монтанско!"}
{"url": "https://www.blitz.bg/svyat/ribari-ulovikha-v-tikhiya-okean-edna-ot-nay-dlgite-ribi-v-sveta-video_news612619.html", "text": "Чилийски рибари от град Икика бяха разтревожени от улова си и не осъзнали веднага, че са уловили и вдигнали на борда 5-метров представител на Краля на херингата - една от най-дългите риби в света. Мъжете, работещи в Тихия океан се пообъркали: те смятали, че са уловили \"морско чудовище\", подобно на огромна змия.  По-късно опитни рибари им подсказали за каква риба става въпрос всъщност. Според предварителните данни, теглото на уловената риба е повече от 150 кг.  Най-големият регистриран Крал на херингата е дълъг 11 метра и тежи 270 килограма. Превод и редакция: БЛИЦ     ", "date": "2018.07.10", "title": "Рибари уловиха в Тихия океан една от най-дългите риби в света (ВИДЕО)"}
{"url": "https://www.blitz.bg/lyubopitno/nauka-i-tekhnologii/senzatsionen-probiv-v-bitkata-sreshchu-spin-sled-testvane-na-vaksina-vrkhu-400-dobrovoltsi_news612605.html", "text": "Международна група учени обяви за завършването на етапа на клиничните изпитания на новата експериментална ваксина срещу ХИВ (HIV). Това се съобщава от медицинското списание The Lancet. Дългогодишните изследвания са се увенчали с успех: тестовете потвърждават безопасността на лекарството, както и наличието на имунен отговор в организма. В изследването са взели участие 400 доброволци от Съединените щати, Тайланд, Източна и Южна Африка на възраст между 18 и 50 години. Те са били разделени на групи на случаен принцип, но никой - нито участниците, нито организаторите - не са знаели до края на тестовете и изпитанията кой получава ваксината, а кой нещо различно.  Лекарството е прилагано на доброволци няколко пъти: в началото на експеримента, а след това на 12-та, 28-та и 48-та седмица. И първото нещо, което лекарите изяснили, е, че лекарството е напълно безопасно за здрави хора: само някои доброволци са почувствали болка, замайване и леко неразположение. Още една изненада очаквала учени в изследването на кръвта на доброволците: тези, които получили ваксината, значително увеличили броя на антителата срещу вирусния протеин и повишили имунитета.  Паралелно, лекарственото средство е тествано върху 72 макака. Ваксината трябвало да предпазва животните от инфекция с изкуствено създаден SHIV-SF162P3 вирус, съдържащ ХИВ гени и имунодефицитен вирус на маймуните. Оказва се, че сред ваксинираните макаци 67% не са се поддали на болестта. Това е най-добрият резултат за всички години на изследванията, отбелязват специалистите. Превод и редакция: БЛИЦ", "date": "2018.07.10", "title": "Сензационен пробив в битката срещу СПИН след тестване на ваксина върху 400 доброволци"}
{"url": "https://www.blitz.bg/svyat/selfi-s-tlpa-ot-komari-otnovo-napravi-zhitelka-na-yakutiya-zvezda-v-sotsialnite-mrezhi-snimki_news612604.html", "text": "Жителката на Якутия, Русия, Анастасия Грудева направи публикация в \"Инстаграм\", която стана много популярна. Момичето \"нахрани тълпа от комари\" и събра повече от 5 хиляди харесвания. На снимката Анастасия е застанала в полето, покрита с огромни комари. Потребителите вече наричат снимката символ на сибирското лято.  \"Искате да спрете и да се снимате? Или да съберете букетче? Тогава нахранете тълпа от комари\" - пише Анастасия. Според думите й това \"беше ужасно\".        По-рано Анастасия става известна по целия свят, след като се фотографира в 50-градусов студ със \"замразени\" мигли. Тази снимка събра над 100 хиляди харесвания. Превод и редакция: БЛИЦ      ", "date": "2018.07.10", "title": "Селфи с \"тълпа от комари\" отново направи жителка на Якутия звезда в социалните мрежи (СНИМКИ)"}
{"url": "https://www.blitz.bg/lyubopitno/nauka-i-tekhnologii/v-google-play-vnedrikha-izkustven-intelekt_news612602.html", "text": "Големите интернет компании разработват и внедряват активно технологии за изкуствен интелект в своите продукти и услуги. Това е обяснимо, предвид нуждата от висока степен на автоматизация при обслужването на огромен брой потребители. От дълго време Google тества изкуствен интелект (AI) за препоръки в Google Play. В последните три седмици компанията е започнала да интегрира изкуствения интелект в най-популярния в света магазин за приложения, според публикации в специализирани медии, които се позоват на източници от отдела за AI разработки в Google. Това предава TechNews.  В резултат на това, потребителите ще получат възможност да виждат приложения и игри в Google Play, съответстващи на техните интереси, местоположение и други фактори. По този начин, подборката на приложения и игри в онлайн магазина ще стане уникална.  Новата система ще позволи на разработчиците, които публикуват приложения в Google Play, да увеличат своите приходи от онлайн магазина. Това, разбира се, ще доведе и до повече постъпления за Google. Очаква се в бъдеще компанията да започне да внедрява новата система, базирана на изкуствен интелект, и в други свои услуги.  Източник: Expert.bg ", "date": "2018.07.10", "title": "В Google Play внедриха изкуствен интелект"}
{"url": "https://www.blitz.bg/svyat/v-ukrayna-malko-dete-poglna-magnitni-topcheta-i-te-razksakha-chervata-mu_news612612.html", "text": "В Украйна, в град Черновци играчка магнит е влязла в червата на дете, причинявайки остро възпаление, съобщава украинските медии. Според хирурга, който е извършил операцията, момчето вече е започнало остър перитонит. По време на операцията лекарите открили шест магнитни топки в корема на детето. Хирургът отбелязва, че магнитите са се залепили в тънките черва, образувайки разкъсвания. В резултат на това съдържанието на червата пада в коремната кухина и причинява остро възпаление.  Роднините на момчето, чиято възраст е една година и един месец, признават, че са подозирали нещо подобно, тъй като всички магнитни топчета изчезнали от дома им. В същото време те не завели детето на лекарите около месец.  Малкото дете е в интензивно отделение. Неговото състояние е оценено като стабилно. За бързо отстраняване на токсините момчето ще бъде поставено в барокамера. Превод и редакция: БЛИЦ", "date": "2018.07.10", "title": "В Украйна малко дете погълна магнитни топчета и те разкъсаха червата му"}
{"url": "https://www.blitz.bg/layfstayl/za-damite/vsichki-obszhdat-svatbata-na-prints-khari-i-megan-no-nikoy-ne-obrna-vnimanie-na-edin-vazhen-detayl-koyto-ima-osobeno-znachenie-za-mladozhenetsa_news612471.html", "text": "Светът преживя много тежко смъртта на принцеса Даяна, чийто животът приключи толкова рано и трагично. Но могат ли да се сравняват сълзите на почитателите й с това, което трябваше да преживеят децата й Уилям и Хари? След много години те събраха смелост да говорят за смъртта на майка си, за нещата, които са преживели в този момент и за какво ще съжаляват до края на живота си.   Цял месец след сватбата на принц Хари журналистите не спираха да говорят, че на тържеството е имало куп скрити препратки към Даяна, все едно самата тя е присъствала на голямото събитие. Но най-важното нещо, което никой не забеляза, се крие под ризата на младоженеца. Той не се е разделял с него от близо 20 години. ", "date": "2018.07.10", "title": "Всички обсъждат сватбата на принц Хари и Меган, но никой не обърна внимание на един важен детайл, който има особено значение за младоженеца!"}
{"url": "https://www.blitz.bg/svyat/misteriozen-razkaz-kuche-chovek-popada-pod-kolelata-na-avtomobil-i-nishcho-ne-mu-se-sluchva_news612617.html", "text": "Американската изследователка на върколаци и други чудовища Линда Годфри е събрала много истории за вълкоподобни същества като внимателно селектира и пресява цялата тази информация, вярвайки и доверявайки се само на историите на сериозни хора, които не биха си измисляли и фантазирали. Освен това Линда предпочита да описва случаи, наблюдавани от най-малко двама души. Една от тези истории предлагаме на вашето внимание.Куче-човек на пътя за Мичиган  Тази история е разказана на Линда от сътрудник на полицията в Мичиган Лаура Лав, която през февруари 2009 г. късно вечерта пътувала с приятелката към дома си по пътя по магистрала 31. Било много тъмно, но фаровете на автомобила осветявали магистралата добре, както и пикапа, който пътувал пред тях.  \"Карахме доста внимателно\", разказва Лаура Лав, нощта беше студена и безоблачна и ние се придвижвахме спокойно като си говорехме междувременно. Пикапът се движеше с нормална скорост като нас и ние не искахме да го изпреварваме.  И тогава изведнъж ... пред пикапа на пътя излезе странна фигура, а след това попадна под колелата му. Автомобилът кривна встрани, но не успя да избегне сблъсъка и в следващия момент прегази и премина върху съществото. За наша изненада, водачът не само не спря след инцидента, ами веднага набра скорост, явно желаейки да напусне възможно най-скоро мястото на произшествието.  И двете жени нямали време да осмислят инцидента, защото в следващия момент видели как мистериозното същество, което току-що било прегазено от голямата кола, се повдигнало от пътя. Освен това, чудовището скочило така сякаш дори не било ранено - леко и дори грациозно.  \"Това очевидно бе чудовище\", уточнява Лаура, тъй като имаше кучешки облик с удължена муцуна (като шотландска овчарка коли) и лъвска грива на лъв, но поразителен бе фактът, че съществото се изправи на задните си крака (очевидно кучешки или вълчи), а след това започна да тича на два крака. И толкова бързо, че в следващият момент изчезна в храстите, които бяха в големи количества край пътя.  Карахме до мястото на сблъсък на пикапа и този мистериозен куче-човек, но не открихме никакви следи от кръв. Това толкова ни шокира, че чак до моята къща, ние пътувахме в пълно мълчание с приятелката ми. И едва в кухнята,  с чаша силен чай в ръка започнахме да обсъждаме какво се е случило. Очевидно, до този момент шокът ни не бе преминал.  Естествено, приятелката не разбираше кой или какво сме видели, но и двете вярваме, че кучетата-хора са реалност\", завършва разказа си Лаура, записан и предаден от изследователка на върколаци и други чудовища Линда Годфри. Превод и редакция: БЛИЦ    ", "date": "2018.07.10", "title": "Мистериозен разказ: Куче-човек попада под колелата на автомобил и нищо не му се случва"}
{"url": "https://www.blitz.bg/svyat/unikalna-karta-dokazva-che-yadrenite-voyni-sa-se-vodili-predi-khilyadi-godini_news612579.html", "text": "Британският Daily Star привежда редица доказателства за това, че преди хиляди години на земята са се водили сражения, при които е използвано ядрено оръжие. Така например в египетската пустиня и в Шотландия са намерени странни стъклени предмети, а в древните индуистки текстове някои строфи за „неизвестно оръжие и железен лъч” са накарали учените да се замислят сериозно. Мистериозното стъкло е открито на територия от 10 кв. м близо до египетско-либийската граница. Освен това, едно парче е част от украшенията на Тутанкамон.  Специалистите предполагат, че стъклото се е образувало преди 28 млн. години назад след падане на комета, която е загряла пясъка до 200°С.  По-късно други специалисти са опровергали теорията им.     На картата, разпространена от Daily Star, са отбелязани всички кътчета на земята, на които са намерени подобни стъкла. Албион Харт, инженер от Масачузетския технологичен институт, е съпоставил стъклените парчета от пустинята с тези, открити сред ядрените изпитания в Аламогордо, Ню Мексико, и те се оказали напълно еднакви. Освен това, до момента не са открити доказателства, че на пустинната местност някога е падала комета. Превод: БЛИЦ    ", "date": "2018.07.10", "title": "Уникална КАРТА доказва, че ядрените войни са се водили преди хиляди години"}
{"url": "https://www.blitz.bg/intsidenti/zemetresenie-razlyulya-alyaska_news612618.html", "text": "Земетресение с магнитуд 5.1 по скалата на Рихтер е регистрирано в централната част на Аляска, показва справка на интернет страницата на Европейския средиземноморски сеизмологичен център (EMSC), цитирана от \"Фокус\". Земетресението е регистрирано в 17:08 часа местно време (04:08 часа българско време) на дълбочина от 126 км.  Няма данни за жертви и материални щети. ", "date": "2018.07.10", "title": "Земетресение разлюля Аляска"}
{"url": "https://www.blitz.bg/obshtestvo/stolitsa/izvnredno-i-prvo-v-blits-vzriv-proekhtya-v-kompleks-maksi-v-stolitsata-kakvo-se-sluchva_news612671.html", "text": "Страховит инцидент е станал в столичния комплекс \"Макси\", намиращ се в кв. \"Витоша\" на бул. \"Симеоновско шосе\". Силен взрив е проехтял в тузарския район от строителен обект, който се намира на мястото. В района е пълно с полиция и пожарни автомобили. На място има и линейка. От МВР потвърдиха пред БЛИЦ за инцидента.  От пресцентъра на ведомството добавиха, че става въпрос за токов удар, при който има пострадал човек. Той е откаран в болница с опасност за живота.  По думите на читателя ни работници на мястото говорели, че мъжът бил силно обгорял от волтова дъга и гледката била повече от потресаваща. На   БЛИЦ очаква новини, снимки и видео от своите читатели в цяла България и по света     ", "date": "2018.07.10", "title": "Извънредно и първо в БЛИЦ! Взрив проехтя в комплекс \"Макси\" в столицата, какво се случва?!"}
{"url": "https://www.blitz.bg/stsena/izvnredno-ot-sardiniya-dzhordzh-kluni-vleze-po-speshnost-v-bolnitsa-sled_news612711.html", "text": "Киноактьорът Джордж Клуни е бил хоспитализиран, след като е попаднал в пътен инцидент с мотоциклета си на остров Сардиния, предава Ройтерс.Местният вестник \"Нуова Сарденя\" изтъква, че нараняванията на холивудската звезда не са сериозни. При все това той е бил откаран в спешното отделение на болницата \"Йоан Павел Втори\".  57-годишният актьор е пътувал с мотоциклета си към снимачната площадка, когато е бил ударен от автомобил. В Сардиния актьорът участва в снимките на сериала \"Параграф 22\" по мотиви на американския писател Джоузеф Хелър.  Инцидентът е станал в близост до Коста Коралина в провинция Олбия. Клуни притежава вила в Италия край брега на езерото Комо.", "date": "2018.07.10", "title": "Извънредно от Сардиния! Джордж Клуни влезе по спешност в болница след..."}
{"url": "https://www.blitz.bg/layfstayl/za-damite/sled-kato-razberete-kolko-opasni-za-zdraveto-slnchogledovite-semki-edva-li-otnovo-shche-posegnete-km-tyakh_news612451.html", "text": "Едва ли има човек, който да не обича слънчогледови семки! Те са евтини и са отлична възможност да залъжете глада за известно време. Наскоро обаче стана известно, че чопленето на семки може да ви докара редица здравословни проблеми. А специалистите съветват да избягвате всекидневната им консумация.   Слънчогледовите семки  застрашават целостта на зъбния емайл и на зъбите. Освен изтъняване на емайла, те провокират и развитието на кариеси.     ", "date": "2018.07.10", "title": "След като разберете колко опасни за здравето слънчогледовите семки, едва ли отново ще посегнете към тях!"}
{"url": "https://www.blitz.bg/layfstayl/za-damite/tezi-4-drebolii-sa-v-sstoyanie-da-razrushat-vrzkata-vi_news612454.html", "text": "Заедно сте от много години и с тъга осъзнаваш, че нещата не са същите, както в първите дни на познанството ви. Вече не очаквате с трепет той да се появи на вратата и да ви целуне. Вместо това се карате и сърдите заради всякакви глупости. Разрушаването на една връзка започва именно с малките дреболии. Незабелязано мъжът и жената се отдалечават един от друг и се превръщат в чужди хора. И нито един от двамата няма да се замисли, че всичко е започнало от някакви дребни глупости...    За да спасиш дългогодишната си връзка, е нужно да спазваш няколко прости неща.", "date": "2018.07.10", "title": "Тези 4 дреболии са в състояние да разрушат връзката ви!"}
{"url": "https://www.blitz.bg/svyat/novorodeno-telentse-s-dve-glavi-shokira-fermeri-v-braziliya-video_news612754.html", "text": "Теленце с две глави се роди във ферма в бразилския щат Гояс, съобщава „Дейли мейл”. На кадрите, които бяха разпространени от изданието, се вижда новороденото животно, което пие мляко от бутилка. Главите му са частично сраснали.  „И двете усти действат”, уверява работник от фермата, който храни новороденото от пет дни.  Въпреки усилията на селяните, теленцето е умряло.  Наскоро бе съобщено, че в Китай се е родило прасенце мутант с човешко лице. То изпитваше проблеми с дишането заради деформираната си зурла и живя само два дни.       Превод: БЛИЦ       ", "date": "2018.07.10", "title": "Новородено теленце с две глави шокира фермери в Бразилия (ВИДЕО)"}
{"url": "https://www.blitz.bg/obshtestvo/stolitsa/novi-promeni-v-dvizhenieto-v-tsentra-na-sofiya-karti_news612635.html", "text": "В центъра на София се въвеждат още промени в организацията на движение, заради ремонтите по ул. \"Граф Игнатиев\", бул. \"Васил Левски\" и \"Патриарх Евтимий\" и поради строителството на третия лъч на метрото.", "date": "2018.07.10", "title": "Нови промени в движението в центъра на София (КАРТИ)"}
{"url": "https://www.blitz.bg/obshtestvo/kak-da-uvelichite-udovolstvieto-ot-misionerskata-poza_news612609.html", "text": "Мисионерската поза е толкова отегчителна, колкото сами си я направите. И изобщо не е случайно, че тя се счита за класика. Най-стандартният начин за правене на секс има начин да бъде разнообразен не по един, не по два, а по цели три начина. Представяме ви ги: 1. Увеличете допира кожа-до-кожа  Едно от най-големите удоволствия, които можете да извлечете от мисионерската, е допирът до кожата на партньора. Движете ръцете си по гърба на партньора от горе надолу. Придърпайте го по-близо до себе си и усетете как гърдите ви се докосват. 2. Не спирай да се движите  Мисионерската съвсем не означава да лежите като умряла риба, докато мъжът върши цялата работа. Можете да сгънете колене и да поставите ходилата си плътно на матрака (или земята, дивана... зависи къде се намирате) и да започнете да местите бедра нагоре и надолу, наляво и надясно. Пробвайте и с кръгообразни движения. 3. Поиграйте си  Известно е, че 70%-80% от жените не могат да получат оргазъм от проникване. Естественото решение за това е да се стимулира клитора по време на проникването на пениса, което увеличава шансовете за оргазъм. А мисионерската поза е чудесен начин да направите стимулацията на клитора по-интензивна. Просто посегнете с ръка надолу и започнете да се галите, докато партньорът ви извършва своите съблазнителни движения.  Източник: fakti.bg ", "date": "2018.07.10", "title": "Как да увеличите удоволствието от мисионерската поза"}
{"url": "https://www.blitz.bg/kriminalni/prestplenie/velomafiyata-s-grozni-i-podli-skhemi-krade-kolela-za-200-bona-godishno_news612626.html", "text": "Веломафията посяга на колела за над 200 000 лева годишно в България. Суперскъпите карбонови шосейни бегачи или планински байкове, за които всеки детайл се поръчва отделно, се изнасят в чужбина, пише \"Телеграф\". Причината е, че са единични бройки и лесно могат да бъдат разпознати. Задигнатите колелета от Англия, Германия и Холандия пък се продават по пазарите у нас. Най-скъпият велосипед, откраднат от началото на годината в София , е на стойност 9000 лева и е бил паркиран през ИТ академия в София, показа проверка.  Кражбата на колелото с рамка Specialized HC Pro е изключително куриозна. Собственичката си го вързала в района на столичния квартал \"Младост\"1. Около 11 часа на обяд на 11 април охранителните камери запечатват мъж, който идва с друго колело марка Sprin Leopard. То също е било на свят като откраднатото. След като изчаква минувачите, крадецът спира незабелязано и започва да се прави, че заключва своето. През това време отключва чуждото и точно след минута тръгва с него.  Един от прекупвачите на крадени велосипеди се казва Давид и от години се подвизава на Женския пазар, където всички го познават. От началото на годината обаче крадени колелета не са били намирани при него, посочиха разследващи. Ако ново колело струва 1000 лева, той плащал на момента 200, което устройвало по-изпадналите крадци. След това вече преценявал дали да го пусне за 400 - 500 цяло или да го разпродаде на части - най-търсени били рамката, спирачките и вилката.  Трудно е да се определи колко пари се въртят в бизнеса с крадени колелета, но със сигурност годишно изчезват велосипеди поне за 200 000 лева. ", "date": "2018.07.10", "title": "Веломафията с грозни и подли схеми, краде колела за 200 бона годишно!"}
{"url": "https://www.blitz.bg/obshtestvo/regioni/shest-mesetsa-sled-aferata-gorivo-eto-kakvo-se-sluchva-s-shefa-na-politsiyata-v-pavlikeni-ivo-ivanov_news612732.html", "text": "Полицията в Павликени се управлява от броени дни от стария нов началник Иво Иванов. Той е бил възстановен на поста си със заповед на вътрешния министър, след като половин година бе в немилост заради шумната и показна операция „Гориво“ в града, пише \"Борба\". От МВР главният инспектор е отнесъл 6 месеца порицание след дисциплинарната проверка образувана след акцията на „Вътрешна сигурност“. Скандалът гръмна в началото на декември м.г., когато В Павликени нахлу „Вътрешна сигурност” на МВР. Повод за това бе филм на „Господари на ефира“ как полицаи наливат бензин в пластмасови туби от минерална вода на бензиностанция в града. Бе заснет и началникът на пожарната в града Ваньо Джамбазов, който не бе отстранен от работа, а беше наказан с „порицание” от директора на пожарната комисар Кръстев, защото въпреки напълно забраненото наливане на гориво в пластмасови туби, което е длъжен да наблюдава и спазва, лично е извършвал нарушението. Със заповед на министъра освен началника бе отстранен и шефът на участъка в Сухиндол Румен Стойчев.  Останалите от аферата „Гориво“ – домакинът Ангел Стоянов, командирът на отделение Георги Едрев и огнярят Йорданов бяха отстранени със заповед на директора на Областната полиция. Сега всички освен Румен Стойчев са върнати на работа, а разследването срещу него все още продължавало.  Освен дисциплинарни проверки по случая бе образувано и досъдебно производство в Окръжна прокуратура. Преди броени дни оттам са установили, че престъпления по служба от длъжностни лица няма. Констатациите от проверката били пратени на главния прокурор, който трябва да каже дали да има продължение на сагата в Районна прокуратура за кражба или присвояване. Такава проверка в Районна прокуратура – Павликени, обаче няма, установи наша проверка вчера. По прокурорското разследване бяха направени счетоводна и икономическа експертиза. Тя установи километража на 7 полицейски коли за 9 месеца и не успя да докаже дали има преразход на гориво. Повечето от колите нямали джипиес, което допълнително затруднило установяването на евентуални престъпления.  Иво Иванов бе назначен за началник на полицията в Павликени преди две години. 46-годишният редови полицай е сред малцината в системата, които стават началници. За него казват, че е „местен, свестен и известен“. Тренирал вдигане на щанги и хандбал, работил 10 години в „Унипак” като полиграфист, той е и дипломиран инженер по автотранспорта от университета в Русе. Кореняк павликенчанин, носи му се славата като суров шеф. Наказанието от 6 месеца порицание е заради неоказване на контрол над подчинените му.  Докато вървеше разследването и Иво Иванов бе отстранен, полицейското управление бе почти на автопилот. Съвсем за кратко кормилото пое криминалистът от Горна Оряховица Мариан Лонгинов, който се отказа и се върна в железничарския град. Известно време шефските функции изпълняваше началникът на охранителна полиция в Павликени. Четиримата възстановени служители замислят завеждане на съдебни дела след шумната афера, която така и не успя да докаже кражба на горива за лични нужди и престъпления по служба. ", "date": "2018.07.10", "title": "Шест месеца след аферата „Гориво“: Ето какво се случва с шефа на полицията в Павликени Иво Иванов"}
{"url": "https://www.blitz.bg/svyat/v-debrite-na-ada-unikalno-video-ot-spasyavaneto-na-detsata-v-peshcherata-publikuva-ilon-msk-video_news612766.html", "text": "Американският предприемач Илон Мъск, който оглавява високотехнологичните компании SpaceX и Tesla, публикува на профила си в Инстаграм видеозапис от операцията по спасяването на тайландските учениците и техния учител от 7-метровата пещера Там Луанг. На видеото се вижда как спасителите се движат в подземния тунел, който води към наводнената пещера. По-рано стана ясно, че създадената от компанията на Мъск „детска” подводница не може да се използва за спасяването на децата.  Въпреки това премиерът на Тайланд благодари на предприемача за искреното му желание да помогне в спасителната операция и го  призова да инвестира в програмата за развитие на източното крайбрежие на страната „Източен коридор”. На свой ред Мъск обеща на премиера да посети страната му още един път, като този път остане по-дълго време.     Припомняме, че дванайсет деца от местен футболен отбор и треньорът им влязоха в пещерата на 23 юни и се оказаха блокирани в нея заради внезапно наводнение. Издирването на групата продължи 10 дни. Децата и треньорът им бяха открити живи и здрави, но изтощени от глад. Водолази и доброволци влизаха в пещерата, за да доставят на бедстващите спортисти храна, одеала и други необходими за оцеляването им вещи. Преди седмица спасителната операция бе помрачена от огромна трагедия – един от водолазите се удави.  В неделя сутринта шефът на сформирания спасителен щаб съобщи, че операцията по изваждането им започва. Два дни по-късно всички вече са на свобода.  Междувременно ръководителят на Центъра за стратегически изследвания към руското Министерство на извънредните ситуации Михаил Фалеев заяви, че уникалният опит на тайландските специалисти, които с помощта на най-новите технологии са успели да спасят 12-те деца и треньора им от пещерата Там Луанг, трябва да бъде добре проучен и използван.     „Такива условия се срещат достатъчно често. На територията на нашата страна също има такива пещери, в които туристите обичат да ходя  т, не винаги достатъчно подготвени. Затова опитът е много ценен, много правилен. Мисля, че министерството трябва да го проучи и използва, ако се наложи”, каза Фалеев.          ", "date": "2018.07.10", "title": "В дебрите на Ада: Уникално ВИДЕО от спасяването на децата в пещерата публикува Илон Мъск (ВИДЕО)"}
{"url": "https://www.blitz.bg/svyat/pokazakha-unikalna-snimka-na-drevna-egipetska-mumiya-s-dve-glavi_news612793.html", "text": "Учени показаха снимка на двуглава мумия на египетска принцеса и крокодил. Археологическата находка е крита от обществеността по нареждане на султан Абдул Хамид II. Към днешна дата уникалният артефакт се съхранява в двореца „Топкапъ” в Истанбул. Експертите са уверени, че находката се състои от човешко тяло и череп на нилско влечуго.     Легендата гласи, че египетска принцеса е убита от крокодили в река Нил. Тогавашният владетел на Египет е решил да обедини двете тела, вярвайки, че по този начин принцесата ще може да живее и на оня свят.     Находката се озовала в Турция в средата на XIX век. Тогава османският султан разпоредил да бъде скрита. Първоначално останките се съхранявали в двореца „Йълдъз“ в Истанбул, който по това време бил официалната резиденция на султана. По-късно Абдул Хамид II разпоредил тя да бъде преместена в двореца „Топкапъ”.     Турският историк Ибрахим Коняли разказва, че една нощ обитателите на двореца „Йълдъз“ се изплашили от шум, идващ от захарното складово помещение, а на сутринта там била открита главата на крокодил. По този начин слугата Хачи Сюлейман решил да отмъсти на придворния сладкар, който отказал да го нахрани отнася с него. В същата страшна нощ Сюлейман казал на всички, че може да ги отърве от мумията, само ако му дадат бонбоните, които иска. Администрацията на двореца се съгласила, а слугата взел главата и я върнал обратно към тялото на мумията, която се пазела в крипта.     Според историка Сюлейман си получил бонбоните, а мумията била преместена на друго място, за да могат обитателите на двореца да живеят спокойно. Превод: БЛИЦ", "date": "2018.07.10", "title": "Показаха уникална СНИМКА на древна египетска мумия с две глави"}
{"url": "https://www.blitz.bg/svyat/amerikanka-szdade-istinski-khaos-na-letishcheto-vv-viena-s-opasen-suvenir-ot-vtorata-svetovna-voyna_news612749.html", "text": "60-годишна американка блокира работата на виенското международно летище. Жената се опитала да си тръгне от страната с истинска граната от времето на Втората световна война, съобщава Kronen Zeitung. Американката намерила снаряда в гората, сложила го в раницата си и се прибрала в хотела. По-късно грижливо махнала мръсотията от находката си в мивката, за да не изцапа куфара си.  Когато на летището извадила гранатата от багажа си и попитала може ли да си я отнесе вкъщи, служителите на летището изпаднали в шок от непринуденото й поведение. Те веднага блокирали терминала и багажното отделение, за да обезвредят опасния „сувенир”. Превод: БЛИЦ", "date": "2018.07.10", "title": "Американка създаде истински хаос на летището във Виена с опасен „сувенир” от Втората световна война"}
{"url": "https://www.blitz.bg/intsidenti/britanskite-vlasti-trsyat-sledi-ot-smrtonosnata-otrova-novichok-v-treti-grad-snimki_news612775.html", "text": "Британските власти се опасяват, че нервнопаралитичното вещество, известно като „Новичок”, може да е попаднало и в трети град от графство Уилтшър, съобщава The Telegraph. Изданието отбелязва, че досега експертите са проучвали само обекти в Солбсъри, където в началото на месец март тази година се отровиха бившият сътрудник на ГРУ Сергей Скрипал и дъщеря му Юлия, както и в Еймсбъри, където живееше отровената двойка британци. Сега специалистите са иззели за проверка колата на лекар от бърза помощ от Суиндън.  Кийт Милс е бил сред хората, които са работили с Даун Стърджис, която издъхна, след като бе отровена с веществото. Самият той бе признат за „чист”, но  за проверка бяха иззети дрехите и автомобила му Audi. Колата е откарана за анализ в лаборатория в \"Портън даун\".  Изданието съобщава, че от три години Милс работи в  санитарната авиация на графството. Градът, в който той живее, се намира на около 60 км. от Солсбъри.  Припомняме, че на 30 юни британците Чарли Роули и Даун Стърджис се  отровиха с нервнопаралитичното вещество „Новичок” в съседния на Солсбъри град Еймсбъри. Те бяха откарани в същата болница, където се лекуваха бившият руски шпионин и дъщеря му.  Стърджис почина на 9 юли, състоянието на Чарли е критично. По данни на местни медии, двойката може да е открила контейнера, в който отровата е била доставена в Солбсъри или спринцовка с остатъци от веществото.   Британското военно министерство обвини Русия в смъртта на жената. Москва отхвърля обвиненията. Превод: БЛИЦ    ", "date": "2018.07.10", "title": "Британските власти търсят следи от смъртоносната отрова \"Новичок\" в трети град (СНИМКИ)"}
{"url": "https://www.blitz.bg/stsena/izpluvakha-nayave-chudovishchni-zverstva-koito-bashchata-na-maykl-dzheksn-mu-e-prichinyaval_news612790.html", "text": "Лекарят на Краля на попа Майкъл Джексън – д-р Конрад Мъри, твърди, че бащата на изпълнителя е изпoлзoвaл мeдикaмeнти, с които да направи така, че гласът на сина му да остане висок възможно най-дълго време. Джексън е поставял на сина си хормонални инжекции, за да го избави от кожни проблеми и да избегне мутирането на гласа. „Той (Майкъл), е бил кастриран химически, за да поддържа високия си глас и това не са празни думи”, казва медикът във видеообръщение след смъртта на Джексън-старши.  По думите му, подобно \"чудовищно решение\" доказва колко жесток човек е бил Джо Джаксън.   Според лекаря, Джо Джакъсн трябва да изкупи греховете си в ада. По думите му, покойният се интересувал само как да изкара повече пари и изобщо не му пукало за децата му.   Д-р Мъри смята още, че въпреки публичното сдобряване, Джако не е спрял да ненавижда баща си. Това се потвърждавало и от факта, че Кралят на попа лично се погрижил татко му да не може да претендира за някаква част от наследството му.  Припомняме, че Джо Джексън почина в ранното утро на 27 юни в Лос Анджелис на 89-годишна възраст от рак. В последните години той не спираше да боледува.  Мениджърът стана популярен в края на 60-те години на миналия век, когато групата Jackson 5, в която участваха синовете му, победи на няколко конкурса за таланти. През следващите години популярността на момчетата растеше, а влиянието на таткото в света на шоубизнеса - все по-голямо.  През 1979 гoдина Майкъл Джексън уволни баща си от длъжността „мениджър”, а 14 години децата му започнаха да признават, че мъжът е бил изключително жесток родител.  Лекарят на Джако също не е с безупречна репутация. Той прекара няколко години в затвора, след като бе доказано, че именно действията му са довели до смъртта на изпълнителя. Мъри бе признат в непредумишлено убийство и осъден на 4 години затвор. Докторът прекара зад решетките едва 2 години и излезе на свобода. Превод: БЛИЦ", "date": "2018.07.10", "title": "Изплуваха наяве чудовищни зверства, които бащата на Майкъл Джексън му е причинявал"}
{"url": "https://www.blitz.bg/svyat/ilon-msk-lichno-zanese-mini-podvodnitsata-diviyat-gligan-v-tayland-za-spasyavane-na-detsata-ot-peshcherata-video_news612620.html", "text": "Американският предприемач и инженер Илон Мъск съобщи в своя акаунт в Twitter, че той лично е донесъл мини подводница за използване в спасителната операция по освобождаването на децата от наводнената пещера в Тайланд. \"Току-що се върнах от пещерата. Мини подводницата е готова, ако е необходимо. Тя е направена от части от ракети. Оставям я тук, в случай че се наложи да бъде използвана в бъдеще. Тайланд е толкова красив! - пише Мъск.  Илон Мъск кръсти подводницата, която вече бе изпробвана в САЩ през уикенда, \"Дивият глиган\", по името на футболния отбор на блокираните момчета.         По-рано Мъск разказа, че тестовете на мини подводницата са успешно завършени в тестовия басейн в Лос Анджелис. За корпуса за новата му разработка е използвана тръба за изпомпване на течен кислород от ракетата Falcon 9. Превод и редакция: БЛИЦ", "date": "2018.07.10", "title": "Илон Мъск лично занесе мини подводницата \"Дивият глиган\" в Тайланд за спасяване на децата от пещерата (ВИДЕО)"}
{"url": "https://www.blitz.bg/stsena/neustoim-kadr-ot-legloto-kim-kardashiyan-nagoreshchi-mrezhata-s-tazi-snimka-na-sblaznitelnoto-si-tyalo_news612616.html", "text": "Американската риалити шоу звезда, актриса, фотомодел Ким Кардашян игриво и секси реши да провокира феновете си със сутрешна снимка в леглото. Звездата публикува фотографията в Instagram. Феновете признават, че снимката на любимката им Кардашиян страхотно се е получила и е една от най-добрите в последно време. Те отбелязаха нейната грациозна и сексуална поза, както и неустоимите й форми.        Само за няколко часа снимката набра повече от два милиона харесвания. Превод и редакция: БЛИЦ", "date": "2018.07.10", "title": "Неустоим кадър от леглото: Ким Кардашиян нагорещи мрежата с тази СНИМКА на съблазнителното си тяло"}
{"url": "https://www.blitz.bg/svyat/v-chekhiya-ministrt-na-pravosdieto-podade-ostavka-zaradi-obvineniya-v-plagiatstvo_news612608.html", "text": "Министърът на правосъдието на Чехия Татяна Мала подаде оставка, след като беше уличена в плагиатство в дипломните й работи в университетите в Братислава и Бърно. Петиция за нейната оставка беше подписана от няколкостотин видни учени, юристи и политици. \"Не се чувствам виновна. Критиката по мой адрес беше организирана от медиите. За да успокоя положението, включително около новото правителство, взех решение да напусна поста министър на правосъдието“, заяви Мала само два дни преди очаквания парламентарен вот на доверие към новото правителство.   След заседание на управляващата партия, премиерът Андрей Бабиш заяви, че той и неговите съпартийци са убедени в невинността на Мала, но ако тя не беше подала оставка, случаят непрекъснато щеше да бъде използван от медиите и политическите противници за критика. ", "date": "2018.07.10", "title": "В Чехия министърът на правосъдието подаде оставка заради обвинения в плагиатство"}
{"url": "https://www.blitz.bg/stsena/dzhstin-biybr-nareche-godenitsata-si-lyubovta-na-moya-zhivot-i-publikuva-trogatelno-sobshchenie-za-predstoyashchata-svatba-snimki_news612611.html", "text": "Канадският певец Джъстин Бийбър публикува пост в Инстаграм, в който признава любовта си към своята годеница Хейли Болдуин и потвърждава отношенията им. \"Хейли, толкова обичам всичко в теб! Ще се опитам да прекарам живота си, като опозная всяка частица от теб, като те обичам търпеливо и с цялото си същество. Обещавам да ръководя семейството ни с чест и честност ... Сърцето ми напълно принадлежи на теб и винаги ще те поставям на първо място! Ти си любовта на моя живот, Хейли Болдуин, и аз не бих искал да го прекарам с никоя друга \", пише известният певец.  Под съвместна снимка Бийбър пише, че не може да чака \"по-добър етап от живота\".        Припомняме, че  Бийбър и Болдуин започнаха да се срещат отново преди около месец. А в събота, 7 юли, музикантът направи предложение на любимата си по време на вечеря в ресторант на Бахамските острови.  Хейли Болдуин е дъщеря на актьора от \"Обичайните заподозрени\" Стивън Болдуин и е племенница на Алек Болдуин. През 2017 година Хейли оглави класацията за най-сексапилните жени на списание Maxim.  Превод и редакция: БЛИЦ    ", "date": "2018.07.10", "title": "Джъстин Бийбър нарече годеницата си \"любовта на моя живот\" и публикува трогателно съобщение за предстоящата сватба (СНИМКИ)"}
{"url": "https://www.blitz.bg/svyat/royters-velikobritaniya-uvelichava-finansiraneto-si-za-zapadnite-balkani_news612606.html", "text": "Великобритания почти ще удвои средствата, които предоставя на държави в Западните Балкани на почти 80 милиона паунда (106.6 милиона долара) и ще повиши броя на своите служители по сигурността в региона, в опит да се спрат групи за организирана престъпност, предава Reuters, цитирана от \"Фокус\". С напускането на Великобритания от Европейския съюз догодина, британското правителство заяви, че решенията показват, че тя остава ангажирана към стабилността на региона.  „Историята показва, че стабилен и сигурен регион на Западните Балкани означава по-стабилна и сигурна Европа“, заяви британският премиер Тереза Мей в изявление преди конференцията за Западните Балкани в Лондон.  Комбинацията от мерки от Великобритания заложени в следващите две години, ще повиши финансирането от 41 милиона паунда за 2018/19 до 80 милиона паунда за 2020/21, като парите ще бъдат взети от британския „Фонд за конфликти, сигурност и стабилност“. ", "date": "2018.07.10", "title": "\"Ройтерс\": Великобритания увеличава финансирането си за Западните Балкани"}
{"url": "https://www.blitz.bg/svyat/partiyata-na-marin-lo-pen-e-izpravena-pred-smrtna-opasnost_news612603.html", "text": "Лидерът на крайнодесния френски Национален сбор Марин льо Пен се оплака днес, че партията й е изправена пред смъртна опасност, след като вчера бяха замразени 2 милиона евро държавни субсидии за нея. Решението беше взето в рамките на разследването за злоупотреби на евродепутати от бившия Национален фронт със средства от Европарламента:  \"Двама съдии решиха, в нарушение на презумпцията за невинност и без решение на трибунал, да убият най-голямата опозиционна партия във Франция. Направиха го без да следват никакви правни критерии. Това е истински атентат!\"  Льо Пен призова французите да не позволяват страната им да се превърне в диктатура и всички, които милеят за демокрацията - да се застъпят за популистката й партия. ", "date": "2018.07.10", "title": "Партията на Марин льо Пен е изправена пред смъртна опасност"}
{"url": "https://www.blitz.bg/svyat/koshmar-po-stivn-king-potrese-tayland-kudzho-izgriza-litseto-na-mrtviya-si-stopanin-snimki-18_news612564.html", "text": "62-годишен канадец издъхна в апартамента си край Патая, Тайланд. Полицията не разглежда смъртта му като подозрителна. Глен Патинсън обитавал жилището от няколко години. Негови съседи подали сигнал в полицията заради непрестанния лай, който идвал от дома му. Когато органите на реда влезли в апартамента, пред очите им се разкрила зловеща картина.   Патинсън лежал мъртъв и гол на пода. А лицето и туловището му били нагризани от собственото му куче на име Куджо, кръстено на страшното и болно от бяс куче от едноименния роман на Стивън Кинг.   ", "date": "2018.07.10", "title": "Кошмар по Стивън Кинг потресе Тайланд! Куджо изгриза лицето на мъртвия си стопанин (СНИМКИ 18+)"}
