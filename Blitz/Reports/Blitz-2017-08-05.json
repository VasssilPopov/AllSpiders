{"url": "https://www.blitz.bg/intsidenti/stikhii/sled-po-malko-ot-100-godini-vseki-vtori-evropeets-shche-e-zastignat-ot-golyama-beda_news534263.html", "text": "До края на века двама на всеки трима живеещи в Европа ще бъдат засегнати от горещи вълни, крайбрежни наводнения и други климатични катастрофи. Това ще се случи предимно заради глобалното затопляне и климатичните изменения, става ясно от проучване, публикувано в списанието Lancet Planetary Health, цитирано от СиЕнЕн.\nИзмененията на климата носят смъртна заплаха и риск за здравето на 350 милиона души в 31 държави. \nКато цяло свързаните с времето бедствия се очаква да отнемат живота на 152 000 души на година в Европа между 2071 и 2100 г. Например, в периода 1981-2010 годишно са регистрирани 3000 смъртни случая, свързани с природни бедствия. \nИзследователите са установили, че 99% от бъдещите смъртни случаи, свързани с времето, ще бъдат в резултат на горещи вълни, тъй като могат да доведат до увеличение на сърдечните заболявания, инсулт и респираторни заболявания. \nПрогнозите са Южна Европа да бъде засегната най-много от горещи вълни и засушавания. Почти всеки живеещ в Италия, Гърция, Хърватия, Кипър, Малта, Португалия и Словения ще бъде засегнат от природни катаклизми, като ще има 700 смъртни случая на 1 милион души годишно. \nЗа сравнение един на трима души ще бъде засегнат всяка година в Северна Европа - Дания, Исландия, Финландия, Норвегия и Швеция. \nСмъртните случаи при крайбрежни наводнения ще нараснат от шест на 233 до края на века. 138 милиона души пък ще бъдат засегнати от суша. \nПредишни проучвания сочеха ръста на населението, урбанизацията и миграцията като причини за риск от природни бедствия. \n \n", "date": "2017.08.05", "title": "След по-малко от 100 години всеки втори европеец ще е застигнат от голяма беда"}
{"url": "https://www.blitz.bg/svyat/sashch-vorzhava-ukrayna-pentagont-oborudvat-kiev-s-raketni-kompleksi-dzhavelin-za-50-mln-dolara_news534239.html", "text": "Американското министерство на отбраната е представило на Белия дом свой план за предоставяне на противоракетни оръжия на украинските власти. Това съобщава телевизия Ен Би Си, цитирана от БГНЕС.\nСпоред източници на медията Пентагонът препоръчва поставянето на ракетни комплекси „Джавелин” в Киев за 50 млн. долара. За момента обаче Белия дом не е взел окончателно решение по въпроса. \nОт Ен Би Си са потърсили военното ведомство за коментар по случая. Там представител на Пентагона е отговорил уклончиво, „че не изключва нищо” като вероятност. \nРазкритията на телевизията доказват поне частично твърденията на в. „Уолстрийт джърнъл”, който в понеделник съобщи, че Пентагонът и Държавният департамент са подготвили план за доставка на противотанкови ракети и оръжия в Украйна, но още не са получили одобрението на Белия дом. \nПозовавайки се на свои източници от армията и американската администрация, вестникът написа, че най-вероятно става въпрос за комплекса „Джавелин”, както и друг вид оръжия, класифицирани като дефанзивни. \nВ сряда пък представител от Държавния департамент каза на брифинг, че САЩ не доставят оръжие на Украйна, но и че „не се изключва подобна възможност”. \n \n", "date": "2017.08.05", "title": "САЩ въоръжава Украйна! Пентагонът оборудват Киев с ракетни комплекси „Джавелин” за 50 млн. долара!"}
{"url": "https://www.blitz.bg/svyat/ekshn-v-kaliforniya-mzh-ubi-chovek-politsai-strelyat-po-nego-snimka_news534238.html", "text": "Полицaи стреляха и критично раниха мъж, след като мъж откри стрелба и уби един човек по главната улица в Санта Моника, Калифорния в петък. Това съобщи ABC News.\nОфицери, отговарящи на съобщенията за стрелба, застреляха мъжа в района на улица \"Секънд\" и булевард \"Холистър\" около 6:30 часа, според полицейското управление в Санта Моника. Заподозреният е застрелял и убил човек при блок на главната улица, съобщиха властите. \nКадрите, снимани от хеликоптер, показват полицаи, интервюиращи свидетели в близост до бяла кола, от която шофьорът е стрелял. Превод и редакция: БЛИЦ \n \n", "date": "2017.08.05", "title": "Екшън в Калифорния: Мъж уби човек, полицаи стрелят по него (СНИМКА)"}
{"url": "https://www.blitz.bg/daydzhest/10-istoricheski-fakta-koito-preobrshchat-predstavata-za-vreme-snimki_news534245.html", "text": "\n Съществува така наречената \"теория на синхронизма\", според която всяко събитие в историята е свързано с всички останали, по един или друг начин. \n Bright Side реши да провери тази концепция и откри десет забележителни факта.   \n Най-старото дърво в света вече е на 1000 години, когато последният мамут изчезва. \n Най-старите дървета на земята са от вида дълговечен бор. Три от тях се намират в White Mountains в Калифорния и са на повече от 5 000 години. Мамутите са изчезнали преди 4000. \n Nintendo е основана, когато Айфеловата кула все още е в процес на изграждане. В същото време Джак Изкормвача е на свобода. \n \n Nintendo - японска корпорация за игри, е основана на 23 септември 1889 г. и произвежда игрални карти, наречени ханафуда. \nВ същото време бъдещият символ на Франция - Айфеловата кула, се строи в Париж. Тогава Лондон е ужасен от един от най-известните престъпници в историята - Джак Изкормвача. \n Първият велосипед се появява след първото парно влакче. \n \n Мислим си, че велосипедът присъства в световната история от незапомнени времена. Въпреки това, той е съвсем млад: първото парно влакче е представено през 1797 г., докато прототипът на велосипеда е патентован само 21 години по-късно - през 1818 г. \n Марката Coca-Cola е само 31 години по-млада от Италия. \n \n Кралството на Италия се появи на световната карта през 1861 г. 31 години по-късно, през 1892 г., се произвежда първата безалкохолна напитка Coca-Cola. \n Хитлер, Йосиф Сталин, Лев Троцки, Франц Йосиф и Фройд живеят в един и същи град през 1913 г. \n \n Представете си: Виена, топъл слънчев ден през лятото на 1913 г. Малко кафене, в което Хитлер, Сталин и Фройд седят на една и съща маса, отпивайки чая си и говорейки малко. Оказва се, че такава среща е била напълно възможна. \n Малцина знаят, че тези известни хора живеят в един и същи град, не толкова далеч един от друг. Троцки и Хитлер са редовни посетители на едно и също кафене (Cafe Central), а на няколко крачки е любимото място на Фройд - Cafe Landtmann. \nСталин и Хитлер живеят само на час пеша и е можело да се натъкнат един на друг по всяко време. \n Клеопатра живее по-близо във времето до лунния полет, отколкото до изграждането на пирамидите. \n \n Великата пирамида в Гиза - най-голямата от пирамидите на Древен Египет, е построена около 2540 г. пр. Хр. Клеопатра в действителност живее много по-близо до нашето време, в 69-30 г. пр. Хр. Полетът на човек до луната се състоя през 1969 г. \n Чарли Чаплин умира през годината, в която се създава  Apple \n \n Чарли Чаплин умира през 1977 г. - същата година е основана и компанията Apple. \n Харвардският университет е основан преди Исак Нютон да публикува законите за движението и гравитацията. \n \n Харвардският университет е основан през 1636 г. - почти 50 години преди Principia Mathematica на Исак Нютон. Тази работа е публикувана през 1687 г. и съдържа законите за движението и закона за универсалната гравитация. \n Братята Райт правят първия си полет само 66 години преди първият мъж да стъпи на Луната. \n \n Науката се развива бързо и темпото само се увеличава. Братята Райт правят първия си пилотен полет през 1903 г. През 1969 г. първият мъж стъпва на лунната повърхност. И това е само 66 години след това! \n Първият факс се появява 10 години преди изобретяването на телефона. \n \n Фактически, устройството се появява още по-рано, но първата работеща \"факс машина\" започна да работи по линията Париж-Лион през 1865 г., като е електрическа и механична. Само след 10 години, през 1875 г., Томас Уотсън и Александър Бел демонстрират функционирането на техния първи мембранен телефон. \n", "date": "2017.08.05", "title": "10 исторически факта, които преобръщат представата за време (СНИМКИ)"}
{"url": "https://www.blitz.bg/svyat/ek-dava-blizo-10-mln-evro-na-oon-za-podkrepa-na-bezhantsite-v-grtsiya_news534233.html", "text": "Европейската комисия ще отдели допълнителни 9,3 млн. евро на Върховния комисариат на ООН за бежанците с цел предоставяне на допълнителни средства за Гърция, пише вестник New Europe, цитиран от Фокус.\nПо този начин Върховният комисариат ще може да продължи да оказва подкрепа за бежанците и мигрантите в европейската страна.  \nДопълнителните средства ще гарантират продължаването на услугите на островите: ще покриват транспорта, наставянето и допълнителните услуги по преселването на кандидатите за убежище, оказване на защита и неформално образование за децата. \nДруга програма, която ще бъде финансиране, е пробната система за настойничество на малолетните без придружител. \n", "date": "2017.08.05", "title": "EK дава близо 10 млн. евро на ООН за подкрепа на бежанците в Гърция"}
{"url": "https://www.blitz.bg/intsidenti/stikhii/adt-naistina-veche-e-na-zemyata-lutsifer-mori-italiya_news534234.html", "text": "\n Антициклонът със сахарски произход, когото италианските метеоролози кръстиха със зловещото име „Луцифер“, според тях ще продължи да пържи Апенините в невиждани жеги чак до понеделник. Вчера   - бе жегата в намиращото се недалеч от Неапол градче Грацанизе, с 53 градуса следваше Ферара, после идваха Форли, Римини, Латина и т.н. В Милано към два часа следобед температурата бе малко над 40 градуса, толкова тя бе в Рим, Флоренция, Торино, Неапол и други метрополии. \nЗа съжаление незапомнените между Алпите и Сицилия горещини напълниха болниците със страдащи от сърдечни патологии както възрастни, така и млади хора, на които непосилната топлина причинява сериозни дихателни проблеми. А за да няма припаднали по улиците и площадите на Рим туристи и местни хора, доброволци днес раздаваха минерална вода гратис пред музеите, галериите, църквите, на  спирките на метрото и на наземния градски транспорт. В много обществени сгради адската топлина предизвика срив в климатичните инсталации, като най-неприятна бе повредата на климатика в прочутата картинна галерия „Уфици“ във Флоренция, от която посетителите бяха изкарани едва ли не насила. Тя остана затворена почти през целия ден, но за щастие специалистите не констатираха повреди на изложените в нея шедьоври на изобразителното изкуство. \nАко се вярва на синоптиците на „Ботуша“, то вчера, а може би и днес, Италия е била най-горещото място на света с изключение на някои зони в Сахара и Арабската пустиня. \n", "date": "2017.08.05", "title": "Адът наистина вече е на Земята! „Луцифер“ мори Италия"}
{"url": "https://www.blitz.bg/intsidenti/stikhii/chudovishcheto-koeto-astronavtite-dzhak-i-randi-zasnekha-ot-kosmosa-veche-udari-yaponiya_news534243.html", "text": "\n , вече удари Япония. Около 11 хил. семейства в страната са останали без електричество заради силния тайфун „Нору“, който достигна южната префектура Кагошима, предава РИА Новости.  \nПроливен дъжд и силен вятър са ударили острова. Според синоптиците порой с такава интензивност е случва един път на 50 гогдини, уточнява Фокус. \nВ някои райони силата на вятъра е надвишила 30 метра в секунда. „Нору“ се движи на североизток много бавно, вследствие на което той се задържа по-дълго над една и съща област. Поради тази причина лошото време ще продължи повече от обичайното.  \nОчаква се в неделя тайфунът да достигне остров Кюшу. Ако не промени своята посока в понеделник и вторник „Нору“ ще бъде над Токио. \n \n", "date": "2017.08.05", "title": "Чудовището, което астронавтите Джак и Ранди заснеха от Космоса, вече удари Япония!"}
{"url": "https://www.blitz.bg/obshtestvo/intervyu/bivshiyat-zam-vnshen-ministr-kyuchukov-zagovori-za-omrazata-na-blgarite-km-makedontsite-es-i-dali-balkanite-sa-bure-s-barut-koeto-shche-grmna_news534235.html", "text": "Как ще се развиват отношенията с Македония след подписването на договора за добросъседство и какво е бъдещето на Западните Балкани. Тези въпроси коментира Любомир Кючуков, директор на Института за икономика и международни отношения и бивш зам.-външен министър.\n - Господин Кючуков, като човекът инициирал и предложил на македонската страна през 2008 г. първия проект за Договор за добросъседство между България и Македони, каква е вашата оценка - какво го прави исторически? \n- Договорът е важен, но развитието тепърва ще определя неговото място в историята. Той не принадлежи на една партия или правителство, той е резултат от усилията на българската външна политика в продължение на десетилетие. Договорът беше в интерес на България, той беше необходим и на Република Македония. В двустранните отношения са важни не събитията, а процесите. И значението на договора е, че той може да отпуши процес като същевременно постави развитието на двустранните отношения в една правно ангажираща рамка. \n - Защо документът бе парафиран едва сега, какво го спираше? \n- Политическата еволюция на „модела Груевски\" постепенно затваряше Република Македония. Този модел залагаше на консолидация на основата на обособяването и противопоставянето: международно - спрямо нейните съседи и външния свят като цяло; вътрешно – чрез политическо и етническо разделяне. Затова подписването стана възможно едва след смяната на правителството в Скопие. От друга страна, българската позиция също не беше достатъчно последователна. За известен период от време България се дезинтересира от договора (а и от региона като цяло), а впоследствие превърна договора от инструмент в самоцел, поставяйки го като предварително условие. По този начин до голяма степен беше наложена рамка на развитието на сътрудничеството извън чисто политическата сфера – в областта на икономиката и бизнеса, културата, контактите между хората. \n - Как виждате развитието на отношенията между двете страни занапред? Ще проработи ли наистина договорът и имат ли двете страни \"заедничко\" бъдеще? \n- И след подписването му Договорът продължава да бъде инструмент – за изчистване на спорните въпроси и позитивно развитие на отношенията. От ключово значение тук е българската позиция да се определя от два водещи критерия: да обединява, а не да разделя; да мисли за Македония като за хора и граждани, а не като за територия. Защото македонизмът е този, който се стреми да гради нов идентитет върху отграничаването и който профитира от всеки публичен скандал между двете страни. Ако хората от двете страни на границата започнат взаимно да се мразят, това означава, че македонизмът е победил. В интерес на България е да се премахват всички бариери за общуване и сътрудничество между хората, така че гражданите и на двете страни да се чувстват у дома си навсякъде на тяхна територия. \n - Какво отражение ще има този договор на македонската вътрешна политика - укрепва позициите на Заев или на Груевски? \n-Подписването на Договора определено укрепва позиците на сегашното македонско правителство в международен план. Същевременно във вътрешен план той се използва от сегашната опозиция за още по-дълбоко разцепление на македонското общество. Като този път то не е етническо, защото албанските партии като цяло приветстват подписването на договора, а политическо – вътре в славянската част на обществото. За да укрепи своите вътрешнополитически позиции, на сегашното правителство ще бъдат необходими преди всичко реформи – както в икономическата сфера, така и на съдебната система, за борба срещу корупцията, но преди всичко за решаването на социалните проблеми на хора – прекратяване на обедняването, социална сигурност и перспектива. \n -Международната общност нарече решението на двете страни \"вдъхновение\" за целия регион. Така ли е? \n-Реакцията на международната общност е отглас по-скоро на латентните притеснения в Европа от съществуващите напрежения на Балканите. Които не на последно място се дължат и на загърбването на региона от страна на ЕС, от превръщането на разширяването от стимул в инерционна величина. И международната общност също е в дълг на региона – достатъчно е само да споменем бежанската криза, когато ЕС очакваше и изискваше от страните от Западните Балкани да поемат отговорности за цяла Европа, без да им е осигурил съответния ресурс – не само икономически, но и политически. \n -Възможно ли е нашият пример да подтикне и други страни от Балканите с неразрешени въпроси да пристъпят към намирането на компромис? \n-Сам по себе си такъв двустранен договор не би могъл да има пряк ефект върху отношенията между други държави. Но той влияе върху общия политически климат в региона, създавайки една по-благоприятна обстановка на диалог и компромис. От тази гледна точка той е важен за Р Македония, защото ще ѝ позволи да съсредоточи усилията си върху разрешаването на спора за името с Гърция. \n - Можем ли вече да кажем, че Балканите не са \"буре с барут\" \n-Едно от най-важните условия, позволили подписването на Договора, е тревогата в Брюксел и Вашингтон за влошаване средата за сигурност в региона. С отлагането на перспективата за еврочленство за неопределено време страните от Западните Балкани загубиха ключови баланси, осигуряващи както вътрешната им стабилност, така и сигурността на региона. Утвърждаването на тяхната първа държавност за страни като Македония, Босна и Херцеговина и Косово обективно бе съпроводено със засилени националистически тенденции – доколкото те трябваше да градят граници и да утвърждават суверенитет. Същевременно подготовката за присъдиняване към ЕС предполага готовност за премахване на граници и отдаване на суверенитет. Когато тази перспектива избледня, национализмите започнаха да доминират. И за обръщане на тенденцията ще можем да говорим едва след като регионът като цяло споделя еврочленството – разтваряйки вековните исторически, етнически, религиозни, културни и т.н. противоречия в една по-широка общност. \n -Какво може да направи България за Западните Балкани по време на председателството на ЕС? \n-За съжаление България задълго бе абдикирала от региона. Извеждането на Западните Балкани като приоритет на българското председателство на Съвета на ЕС е важна стъпка. Но това не може да бъде просто тема на председателството, а приоритетът ще остане етикет, ако не се изпълни със съдържание. Това, което българското правителство би следвало да формулира, са политики. Според мен те трябва да включват разработването на достатъчно ясна във времето и постижима като задачи пътна карта за присъединяване към ЕС. Освен това България следва да се опита да навакса пропуснатото през миналата година по време на Българското председателство на Процеса за сътрудничество в Югоизточна Европа – основният регионален формат. И да генерира регионален дебат и подходи по редица общи проблеми – сигурност, миграция, енергетика, екология, туризъм и т.н. Не на последно място – да активизира двустранните си отношения с всички съседи. Председателството издига институционалната тежест на страната и тя има шанс отново да започне да прави външна политика и да си възстанови мястото на фактор в региона. С други думи – да заложим, формулираме цели и заложим процеси, които ще останат и след юни 2018 г. \n -Как е разпределено влиянието на САЩ и Русия на Балканите понастоящем и къде в тази координатна система са разположени Македония и България? \n-Регионът страда не от много Русия, а от малко Европа. Налице е явление, което аз наричам СПЕН – Синдром на повишената европейска недостатъчност. Русия няма политическия и икономически ресурс (извън енергетиката), нито идеологическата алтернативност, за да отклони страните от региона от ясно декларираната от всички цел за европейска и евроатлантическа интеграция. Но Русия придобива вторична, изкуствена алтернативност, възползвайки се от дезинтересирането на Брюксел. Тук е важно да се отбележи значението на членството на Р Македония в НАТО – като гаранция за стабилността на страната и предотвратяване на външна политическа намеса – при това не само от изток, но и от страна на страни-членки на самия алианс: както съседки на Р Македония, така и регионални и глобални играчи. Затова по настояване на България има решение на НАТО, според което на Р Македония няма да се налага повторно кандидатстване след решаването на спора за името, а директно ще се пристъпи към процедурното и техническо осъществяване на присъединяването. \n \n", "date": "2017.08.05", "title": "Бившият зам.-външен министър Кючуков заговори за омразата на българите към македонците, ЕС и дали Балканите са буре с барут, което ще гръмна"}
{"url": "https://www.blitz.bg/svyat/nyama-da-povyarvate-kakvo-predotvrati-krvav-atentat-v-nigeriya_news534252.html", "text": "\n Настойчивият лай на кучета, пазещи пред болница в Североизточна Нигерия, попречи на двама атентатори самоубийци да взривят своите експлозиви в сградата, заяви полицията, цитирана от ДПА. \n Атентаторите – мъж и жена, влезли в комплекса на болница в град Майдугури в ранните часове. Лаенето на кучетата привлякло вниманието към тях и те взривили експлозивите си преждевременно, преди да влязат в сградата. \n Така при нападението единствените жертви са били двамата атентатори. \n Никой не е поел отговорност за атаката, но тя носи почерка на ислямистката групировка „Боко харам”. \n", "date": "2017.08.05", "title": "Няма да повярвате какво предотврати кървав атентат в Нигерия"}
{"url": "https://www.blitz.bg/svyat/uzhas-reys-padna-v-150-metrovo-dere-i-stana-golyama-tragediya_news534253.html", "text": "\n Осем човека загинаха, а други 31 пострадаха в пътен инцидент, при който автобус падна в 150-метрово дере на пътя към Санта Крус де ла Сиера. Това съобщи в петък информационната агенция АБИ, позовавайки се на Роналдо Санчес - шеф на полицията в департамента Кочабамба, където са били отведени ранените. \n По предварителни данни се смята, че причина за произшествието е станала техническа неизправност, пише БГНЕС. \n", "date": "2017.08.05", "title": "Ужас! Рейс падна в 150-метрово дере и стана голяма трагедия"}
{"url": "https://www.blitz.bg/svyat/khaos-na-letishcheto-v-barselona-poleti-se-otmenyat-i-zaksnyavat-zaradi_news534255.html", "text": "Поради стачка на служителите по сигурност в събота и неделя се очакват закъснения на полетите, излитащи от летище Ел Прат в испанския град Барселона, пише вестник The Local, цитиран от Фокус. Пътуващите са предупреждавани да пристигат поне три часа преди полетите си.\nОще в петък дълги опашки се извиваха както на Терминал 1, така и на Терминал 2 на летището. Стачката доведе до закъснение от почти два часа за пътниците, преминаващи проверки за сигурност.  \nОчаква се стачки да има също така в неделя и понеделник. \n  \nСлужителите по сигурността изразяват своето недоволство към недостига на персонал, липсата на обучение, неполучаването на бонуси на онези, които работят при скенерите, както и за 16-часовата продължителност на работния ден.  \n", "date": "2017.08.05", "title": "Хаос на летището в Барселона! Полети се отменят и закъсняват заради..."}
{"url": "https://www.blitz.bg/svyat/blgarski-khelikopter-pomaga-za-gaseneto-na-golemiya-gorski-pozhar-v-makedoniya-video_news534266.html", "text": "\n Втора седмица в Македония бушува голям горски пожар. В гасенето на пламъците участва и български хеликоптер – Ми 17. Заедно с нашите пожарникари е екип на Нова телевизия. \nОгнищата в Македония са близо 10 и периодично се разпалват в зависимост от вятъра. До най-недостъпните места могат да стигнат само хеликоптерите. България е осигурила един вертолет за борба с пожара. \n Огнищата са в непристъпни райони. Българският екип е на място от 4 дни. Видели са обаче онова, което малцина имат възможност - пламъци, изпепеляващи цели хълмове. \n \n", "date": "2017.08.05", "title": "Български хеликоптер помага за гасенето на големия горски пожар в Македония (ВИДЕО)"}
{"url": "https://www.blitz.bg/layfstayl/za-damite/amerikansko-prouchvane-razkri-trsyat-zhenite-u-edin-mzh-ne-e-tolkova-prosto_news534276.html", "text": "\n Неотавнашно проучване постави под съмнение консервативната теория, че привличането на жените към силния пол се влияе преди всичко от хормоните, пише Live Science. \n Дълго поддържана теория в еволюционната психология твърди, че женското приличане към определени типове мъже се влияе преди всичко от месечния цикъл. Но изследване на Университета на Южна Калифорния поставя под съмнение това твърдение, пише obekti.bg. \n Традиционно е прието, че вероятността жените да открият доминиращи и мъжествени представители на противоположния пол е най-голяма, когато са в овулация. Мъжествеността се определя като поредица от фактори, сред които глас, лицево изражение, аромат и мускулатура. Приема се, че те определят генетичната издръжливост и помагат на жената да избере добър партньор, с когото да създаде дете. \n Според проф. Уенди Уд обаче това не е така. \n \"Вярно е, че всички ние сме биологични единици, но женската биология не винаги е мотивацията за определени социални преценки\", твърди тя. \"Виждането, че менструалният цикъл ще определи кои мъже жените считат за привлекателни просто не е категорично\". \n Според проф. Уд трябва да бъдат обмислени още много фактори като например културни и да се търси балансиран поглед. \n \"Мисля, че нито културата, нито биологията по отделно могат да спечелят този двубой. Надявам се, че с времето ще успеем да разработим по-адекватен теоретичен модел, базиран и на двете\", завършва тя. \n", "date": "2017.08.05", "title": "Американско проучване разкри търсят жените у един мъж? Не е толкова просто"}
{"url": "https://www.blitz.bg/ikonomika/the-telegraph-sobshchi-zhizneno-vazhna-novina-za-vsichki-evropeytsi-koito-sa-pod-30-godini-i-iskat-da-idat-na-ostrova-sled-brekzit_news534251.html", "text": "Мигрантите от Европейския съюз под 30 години, може да получат двугодишна виза, даваща им правото да живеят и работят във Великобритания. Това става ясно от планове, обмисляни от правителството на Обединеното Кралство, пише The Telegraph.\nНа консултативния съвет по миграцията, независим орган, е било поръчано, от правителството, да разгледат каква ще бъде икономическата цена и евентуалната печалба от мигрантите от ЕС и да изучат потенциални варианти за граничен контрол след Брекзит, уточнява в. Труд. \nВ свое съобщение, комисията е предположила, че Великобритания може да последва подхода на Нова Зеландия, Австралия и Канада и да даде преференциален статут на мигранти между 18 и 30 години. \n„В съобщението пише, че „Има ред причини за това – по-младите мигранти, имат пред себе си по-дълъг трудов живот и затова имат по-голям шанс да допринесат положително за публичните финанси, освен това, се предполага, че те могат да бъдат асимилирани по-успешно“, става ясно от плановете. \n \n", "date": "2017.08.05", "title": "The Telegraph съобщи жизнено важна новина за всички европейци, които са под 30 години и искат да идат на Острова след Брекзит!"}
{"url": "https://www.blitz.bg/ikonomika/grtsite-veche-shche-mogat-da-teglyat-poveche-pari-mesechno_news534262.html", "text": "Към 1 септември Гърция ще намали ограниченията по отношение на тегленето на парични средства всеки месец и отварянето на нови банкови сметки, предава Greek Reporter, цитиран от Фокус.\nСпоред решението на министъра на финансите, публикувано в „Държавен вестник“, Гърция ще премахне лимита за теглене на паричните средства от банковите сметки.  \nПромените ще позволят на гражданите да теглят до 1, 800 евро всеки календарен месец. До момента законодателството постановяваше, че може да се теглят само по 840 евро на всеки две седмици. \n", "date": "2017.08.05", "title": "Гърците вече ще могат да теглят повече пари месечно"}
{"url": "https://www.blitz.bg/intsidenti/stikhii/zemyata-se-raztrese-silno_news534236.html", "text": "\n Земетресение от 5,8 по Рихтер разлюля вторият най-голям остров на Филипините - Минданао, съобщи Европейският сеизмологичен център. \n Епицентърът на труса се намира на 97 км южно от втория най-голям град на острова - Давао. И само на 5 километра от град Алабел, в който живеят 43 000 души. Дълбочината е регистрирана на 90 км под земята.  \n", "date": "2017.08.05", "title": "Земята се разтресе силно!"}
{"url": "https://www.blitz.bg/layfstayl/za-damite/idva-li-krayat-na-sutienite-novo-izobretenie-mozhe-da-zaradva-milioni-zheni-grdite-nay-nakraya-izlizat-na-svoboda-snimki_news534191.html", "text": "Кой е любимият момент на всяка жена? Когато се прибере след работа вкъщи и захвърли сутиена. Да, много жени ще си признаят, че е наистина секси да си цялата в дантела, но не и особено удобно.\nВсички представителки на нежния пол знаят за белезите по рамото от неудобните презрамки или онзи момент, когато излизаш от банята и просто искаш да оставиш тялото си на свобода, без никакви ограничения на дрехите.  \nЕдно съвсем простичко изобретение на американката Ерин Робъртсън може да зарадва милиони жени по света и гърдите най-накрая да излязат \"на свобода\". \nТя ушила шал, който може да се преметне през врата и да донесе истинско удобство, особено, когато сте си вкъщи.  \n \n \n \n \n \n Превод БЛИЦ \n", "date": "2017.08.05", "title": "Идва ли краят на сутиените? Ново изобретение може да зарадва милиони жени, гърдите най-накрая излизат \"на свобода\"! (СНИМКИ)"}
{"url": "https://www.blitz.bg/svyat/na-venera-e-imalo-okeani-tvrdyat-ucheni_news534210.html", "text": "Научен екип от Университета Париж-Сакле предполага, че след формиране на планетата Венера на нея най-вероятно са съществували океани.\n С помощта на компютърна симулация учените стигнали до извода, че ако на Венера е имало достатъчно облаци, въглероден двуокис и вода, то там е могъл да съществува пълноценен океан, съобщи phys.org. \n Изследователите смятат, че безжизнената в момента планета в миналото е изглеждала по съвсем различен начин. Докато температурата на Венера сега е 460 градуса по Целзий, преди 715 милиона години тя е била около 15 градуса, т.е. напълно подходяща за живот. \n \n Според учените, за формиране на океаните на Венера са били необходими само 30% от количеството вода, която съдържат океаните на нашата планета – Земята. \n", "date": "2017.08.05", "title": "На Венера e имало океани, твърдят учени"}
{"url": "https://www.blitz.bg/intsidenti/strashna-tragediya-v-sibir-voda-se-izsipa-v-diamantena-mina-ss-150-dushi-ima-mnogo-izcheznali-video_news534189.html", "text": "Най-малко 16 души са в неизвестност след наводнение в диамантена мина в Сибир на най-големия световен производител на скъпоценния камък \"Алроса\".\n Инцидентът е станал към 16,30 местно време в подземната мина \"Мир\". В находището е имало общо 151 миньори. 133 от тях са успели да излязат, съобщи в комюнике министерството на извънредните ситуации. \n Над 100 спасители са изпратени на местопроизшествието, включително водолази. \n Според спасителните служби мината се е наводнила от намираща се наблизо изоставена кариера. Държавната телевизия показа кадри от социалните мрежи, на които се виждат внушителни количества тебеширеносивкава вода, нахлуваща в офис помещение и шуртяща от тавана на тъмните подземни коридори. \n Находището \"Мир\" се разработва от 1958 година. Първоначално е кариера с 1,3 км дълбочина и диаметър над 500 метра, но през 2001 г. спира производството на открито. Този огромен кратер получава втори живот с откриването на подземна мина през 2009 г., която произвежда по един милион тона руда годишно. \n \n", "date": "2017.08.05", "title": "Страшна трагедия в Сибир, вода се изсипа в диамантена мина със 150 души, има много изчезнали (ВИДЕО)"}
{"url": "https://www.blitz.bg/lyubopitno/ekspert-svetva-britantsite-da-si-trsyat-ruskini_news534199.html", "text": "Лондонският брачен експерт Ричард Ла Руина съветва британците да се женят за рускини вместо за свои сънароднички, тъй като англичанките били прекалено еманципирани и често страдали от затлъстяване, пише сайтът Лайф. Ла Руина е специалист по запознанства и е написал две книги по въпроса. Той съветва поданиците на Нейно Величество да си търсят брачни партньорки в Източна Европа и най-вече в Русия.\n \"Това, което ви трябва, е руска жена, съветва Ла Руина. Може да посетите Русия и лесно да си намерите съпруга, която изглежда като супермодел, притежава магистърска степен и при това свири на цигулка!\". \n Самият Ричард постъпил точно така. През 2015 година се запознал с руската дама Катя, която станала негова жена. Британецът изтъква, че източноевропейските жени се отличават от другите с красота, ум и добри маниери и англичанките могат много да научат от тях. \n Ла Руина отбелязва, че руските жени ще се харесат на феновете на традиционните ценности, желаещи да изградят класически, а даже и патриархални отношения и да се утвърдят като глава на семейството. \n", "date": "2017.08.05", "title": "Експерт съветва британците да си търсят рускини"}
{"url": "https://www.blitz.bg/lyubopitno/nauka-i-tekhnologii/5-avgust-1962-g-otkrit-e-prviyat-kvazar_news534212.html", "text": "Наблюдението на далечен радио сигнал довежда до разпознаването на първия известен квази-звезден астрономически обект, известен като квазар.\n До развитието на радио астрономията през 40-те години на XX век, знанието ни за Вселената отвъд нашата Слънчева система бе до голяма степен ограничен от обекти, излъчващи светлина във видимия спектър. Именно тогава астрономите започват да откриват и обекти, които излъчват радио вълни, пише Обекти. \n Те се натъкват и на точки от далечните небеса, които излъчват както видима светлина, така и радио честоти. \n Астрономите Алан Сендаж и Томас Матюс наблюдават Вселената през 1960 и откриват син звездоподобен обект, който излъчва силни радио вълни. Една наистина голяма загадка. \n През 1962 г. британският радио астроном Сирил Хазард прилага своя метод за наблюдение над този мистериозен обект. Техниката, наречена лунно затъмнение, използва добре изчислената орбитална пътека на Луната, за да определи къде точно се намира обекта, когато спътника ни го закрие (и съответно блокира емисиите). След това отново се определя местоположението му, когато Луната се отмести и сигналът отново се появи. \n По това време Хазард е в Университета на Сидни и резервира 65-метровият Parks Radio телескоп, който се намирал на няколкостотин км разстояние от учебното заведение. След като се качва на грешния влак обаче, не успява да стигне на време и пропуска мощния радио източник в съзвездието Дева. \n За негово щастие обаче директорът на обсерваторията Джон Болтън взима нещата в свои ръце. Въпросният радио източник обаче бил ниско на хоризонта, затова те решават да отрежат няколко дървета и дори премахват предпазните болтове на радио телескопа. Именно по този начин те наклоняват чинията достатъчно ниско и да улови сигналите. \n Обектът, към който астрономите проявявали интерес – 3C 273 – излъчвал огромно количество енергия с много необичаен и невиждан досега спектър. \n На следващата година Маартен Шмид използва оптичния телескоп Hale в обсерваторията Mount Palomar в Калифорния, за да разреши загадката. Той се натъква на видима струя, издигаща се от оптично бледия обект. Нещо подобно на водородна радиолиния. \n Когато Шмид анализира спектъра на странните излъчвания, той осъзнава, че това са водородни радиолинии, клонящи с невероятните 16 процента към червения спектър. Именно поради тази причина те не са били забелязани по-рано. Нещо повече – отклонение с подобен магнитуд означава, че те се отдалечават от земята с близо 50 км в секунда, или една шеста от скоростта на светлината, и са разположени на 3 млрд. светлинни години. По-далече и по-ярки отколкото повечето известни галактики. \n Астрономите започват да наричат тези обекти квази-звездни радио източници. Учен от NASA съкращава този термин просто до квазари. Днес те се наричат квази-звездни обекти, тъй като не всички излъчват радио вълни. \n", "date": "2017.08.05", "title": "5 август 1962 г. - Открит е първият квазар"}
{"url": "https://www.blitz.bg/lyubopitno/tazi-svsem-obiknovena-snimka-razlyuti-tsyala-evropa_news534206.html", "text": "Норвежката анти-имиграционна група във фейсбук Fedrelandet viktigst публикува в мрежата снимка, на която са заснети празни автобусни седалки с надпис: \"Какво мислят хората за това?\"\nАвторът на фотографията всъщност искал само да се пошегува, тъй като празните седалки много приличат на жени с бурки, но много норвежци, които са против имигрантите приели снимката буквално. \n\"Изглежда страшно и това трябва да бъде забранено. Никога не можете да разберете кой седи там - може да са терористи с оръжие,\" пише един коментатор, а друг добавя: \"Вън от нашата държава... това са опасни времена, в които живеем.\" \nПоследваха и присмехулни отзиви, след като жена сподели снимката и написа: \"Какво се случва, когато фотография на празни автобусни седалки е публикувана във фейсбук и всички мислят, че това са жени с бурки?\" Превод: БЛИЦ \n \n", "date": "2017.08.05", "title": "Тази \"съвсем обикновена\" снимка разлюти цяла Европа!"}
{"url": "https://www.blitz.bg/svyat/ss-na-oon-shche-glasuva-za-sanktsiite-v-severna-koreya-v-sbota-vecherta_news534213.html", "text": "\nСъветът за сигурност на Организацията на обединените нации ще гласува в събота (05.08) предложението на САЩ за нови санкции срещу Северна Корея, предаде  . \nГласуването е насрочено за 3 часа (21:00 българско време). Предлаганите мерки ще лишат Северна Корея от един милиард долара, които тя печели от изнасянето на въглища, желязо, морски продукти и олово. \n \n", "date": "2017.08.05", "title": "СС на ООН ще гласува за санкциите в Северна Корея в събота вечерта"}
{"url": "https://www.blitz.bg/layfstayl/shoubiznes/gigantska-chayka-nakhlu-v-tv-prognoza-za-vremeto-video_news534209.html", "text": "Водеща в канадска телевизия беше сюрпризирана от нашествието на гигантска чайка, докато съобщаваше прогнозата за времето. Птицата се появи в огромен размер на екрана, а водещата не успя да сдържи смеха си по време на директното излъчване, съобщи HuffPost.\n \n \nИнцидентът се случи в ефира на телевизионния канал Breakfast Television, базиран във Ванкувър. Екранът зад гърба на водещата Сара Джин Стивънс показваше пряко картина от улицата, когато към камерата се приближи чайка. Стивънс се опита да продължи с метеорологичната прогноза, но избухна в смях и вметна, че „това е много разсейващо”. \n \n Шанън Мъри дори не подозира, че по рамото й се разхожда паяк \n Наскоро и водещата на друг телевизионен канал преживява подобна случка. В края на юли Шанън Мъри от FOX 4 News говори пряко в ефир, докато един голям паяк се разхождаше по рамото й. По думите на самата журналистка, водейки предаването, тя дори не е подозирала за присъствието на паяка. \n", "date": "2017.08.05", "title": "Гигантска чайка нахлу в ТВ прогноза за времето (ВИДЕО)"}
{"url": "https://www.blitz.bg/svyat/zashcho-sprugt-na-datskata-kralitsa-ne-iska-da-bde-pogreban-do-neya_news534214.html", "text": "Принц Хенрик Датски съобщи, че не иска да бъде погребан до съпругата си кралица Маргрете Датска, защото така и не е бил признат за равен с нея, пише британският вестник Guardian.\n 83-годишният Хенрик е женена за кралица Маргрете от 1967 г. и по-късно беше определен за принц-консорт. Но той многократно е заявявал, че иска да бъде крал-консорт. \n„Не е тайна, че от много години принцът е недоволен от ролята и титлата, които са му присъдени в датската монархия. Това недоволство нарастваше все повече в последните години“, съобщи ръководителят на отдел „Комуникации“ в двореца Лене Балеби пред таблоида BT. \n“За принца решението да не бъде погребан до кралицата е естествена последица от факта, че не е третиран еднакво със съпругата си, защото няма титлата и ролята, които е желал“, допълни Балеби. Решението е било прието от кралицата. \nПринц Хенрик се оттегли миналата година и се отказа от титлата си на принц-консорт. Оттогава той изпълнява малко официални задължения и вместо това прекарва голяма част от времето си в частните си лозови масиви във Франция, въпреки че все още е женен за кралицата и двамата официално живеят заедно. \n В Дания принцесата традиционно става кралица, когато съпругът й се възкачи на трона. Очакваше се, че принцът ще бъде погребан до 77-годишната кралица, която ще почива в саркофаг в катедралата Роскилд, създаден от художника Бьорн Ньоргаард. \n \nХенрик, чието рождено име е Анри Мари Жан Андре дьо Лаборд дьо Монпеза, е роден на 11 юни 1934 г. в Таланс, край Бордо, където се запознава с Маргрете - по онова време коронована принцеса, докато заемаше дипломатически пост в Лондон. След като се ожени за нея, той промени името си на Хенрик, премина от протестантската в католическата вяра и се отказа от френското си гражданство, за да стане датчанин. \nДо възкачването на Маргрете на трона двойката имаше две деца – принц Фредерик, роден през 1968 г., и Йоаким, роден през 1969 г. \n", "date": "2017.08.05", "title": "Защо съпругът на датската кралица не иска да бъде погребан до нея"}
{"url": "https://www.blitz.bg/svyat/vizhte-kak-putin-lovi-shchuki-pod-voda-video_news534211.html", "text": "Пресслужбата на руския президент публикува снимки от подводен риболов в република Тува, в който взе участие и Владимир Путин.\nПреди потапянето си под вода президентът изслуша подробен инструктаж от опитни рибари къде се въди щуката и как най-добре се лови. И въпреки, че не успя бързо да улови щука, която се счита за хитър и умен хищник, в края на краищата Путин успял да хванте една. \n \n \n \nРуският президент посети Тива като част от пътуването му в Далечния изток. В Южен Сибир той престоя от 1 до 3 август. Това време той посвети на активен отдих - риболов със спининг и подводен риболов, каране на мотоциклети и моторни лодки, а също така и пеши походи. Превод: БЛИЦ \n \n", "date": "2017.08.05", "title": "Вижте как Путин лови щуки под вода! (ВИДЕО)"}
{"url": "https://www.blitz.bg/lyubopitno/bivsh-shofor-na-rits-kolata-na-dayana-beshe-brichka-snimki_news534207.html", "text": "Вече 20 години мисълта за смъртта на Даяна тормози Карим Кази - той вярва, че принцесата можеше още да е жива, ако шефовете му бяха реагирали на предупрежденията му. След като сам е шофирал въпросния Мерцедес 5-280 като шофьор към парижкия хотел Риц, той казва, че редовно се е оплаквал, че лимузината е склонна да губи контрол при по-висока скорост.\nТой добавя: \"Ако имах избор, никога не бих допуснал принцеса Даяна до тази кола. Тя се беше превърнала в непредсказуема.\" \nМирър припомня, че същата кола, в която принцесата и Доди ал Файед намериха смъртта си, е катастрофирала повече от сериозно, и то не веднъж, като при един от инцидентите се е преобръщала повече от десет пъти. \nТова на практика я прави опасна и неподлежаща на поправка, дори застрахователните компании отказвали да я застраховат.  \nДнес 47-годишният Кази, успешен бизнесмен, твърди също така, че колата няколко пъти е била крадена, намирана с много липсващи части и поправяна за възможно най-ниската цена. Превод: БЛИЦ \n \n", "date": "2017.08.05", "title": "Бивш шофьор на Риц: Колата на Даяна беше бричка! (СНИМКИ)"}
{"url": "https://www.blitz.bg/svyat/nash-iznudval-grkinya-lgal-ya-che-sestra-y-ubila-dete_news534215.html", "text": "Жена от атинското предградие Кукаки издаде 28-годишен българин, след като той се опита да я изнудва за пари, твърдейки, че сестра й е причинила катастрофа, при която е било убито дете, пише Екатимерини.\nБългаринът се обадил по телефона на неназованата жена, представяйки се за офицер от полицията и я заплашил, че сестра й ще отиде в затвора, ако не му плати 4 500 евро, за да уреди въпроса и да я освободи. \n28-годишният мъж по всяка вероятност е работил със съучастник жена, която преправяла гласа на сестра й, потвърждавайки неговата версия. \nГъркинята веднага се обадила в полицията, която изпратила свой човек на мястото, където трябвало да бъдат предадени парите. \nСлед арестуването му станало ясно, че той е пробутал същия номер успешно поне четири пъти, преди да бъде заловен. \nТова е същият почерк, с който действат и телефонните измамници в България. Превод: БЛИЦ \n \n", "date": "2017.08.05", "title": "Наш изнудвал гъркиня, лъгал я, че сестра й убила дете"}
{"url": "https://www.blitz.bg/svyat/rumniya-shche-proizvezhda-khelikopteri-za-poddrzhka-na-pekhotata_news534224.html", "text": "Министърът на отбраната на Румъния Адриан Тутуяну заяви, че в страната ще се произвеждат хеликоптери за поддържка на пехотата. Става дума за съвместно предприятие между „Бел Хеликоптер“ и „Ромарм“, предаде AGERPRES.\n„Обсъдихме създаването на съвместното предприятие, компания, която може да направи технологичния трансфер и да създаде хеликоптери, необходими за румънската армия. Партньорите от „Бел Хеликоптер“ се съгласиха с предложението. Ще проведем преговори и по техническите и правни въпроси“, заяви министър Тутуяну. Според него „подобен трансфер на технология“ може да се постигне с одобрението на американското правителство.\n", "date": "2017.08.05", "title": "Румъния ще произвежда хеликоптери за поддръжка на пехотата"}
{"url": "https://www.blitz.bg/razvlechenie/nad-300-zhalbi-sreshchu-razvratni-devoyki-v-khotel-pravyat-go-dori-vrkhu-prozortsite-pred-ochite-na-pensioneri-i-vnutsi-snimki_news533841.html", "text": "Жители на Ню Йорк написаха над 300 жалби срещу развратни посетители на хотел. Нюйоркчаните, чиито прозорци гледат директно към 28-етажният хотел, са недоволни от това, че неговите посетители постоянно правят секс в стаите, без да затварят щорите.\nЖителите на района Манхатън за два месеца са подали над 300 жалби срещу наскоро отворилия Public Hotel заради провокативното поведение на неговите клиенти, пише The New York Post. \n \n \n \nЖителите на Ню Йорк, чиито прозорци гледат директно към 28-етажната сграда, са недоволни от това, че клиентите му постоянно правят секс и не затварят щорите. А някои, както хетеросексуални, така и хомосексуални двойки, се отдават на ласки директно върху прозорците на хотела. \n68-годишна местна пенсионерка се бои, че тази вакханалия ще бъде видяна и от внуците ѝ. От откриването на хотела през юни са подадени над 300 жалби. Експертите казват, че едва ли ще се стигне до ограничаване на поведението на клиентите на хотела: в стаите те имат право да си правят каквото си искат. Превод и редакция: БЛИЦ \n", "date": "2017.08.05", "title": "Над 300 жалби срещу развратни девойки в хотел: Правят го дори върху прозорците, пред очите на пенсионери и внуци (СНИМКИ)"}
{"url": "https://www.blitz.bg/svyat/saakashvili-planira-da-otide-v-ukrayna-sled-poseshchenieto-si-v-polsha_news534203.html", "text": "Бившият президент на Грузия и бивш Губернатор на Одеска област в Украйна Михаил Саакашвили, който бе лишен от украинско гражданство заяви, че планира, след края на посещението си във Варшава, да се върне в Украйна, предаде ТАСС, позовавайки се на телевизионно интервю на Саакашвили за полска телевизия.\n„Когато се оказа, че моят паспорт е недействителен, не можех да напусна САЩ“, каза Саакашвили и подчерта, че точно на това са разчитали неговите политически противници в Киев, които не искат той да се връща в страната. „Въпреки това, аз си купих билет и американците не ме задържаха, а в Полша ме посрещнаха много топло и не ме задържат. Възнамерявам да се върна в Украйна.“, заяви той. \nПопитан за целта на своето посещение в Полша, Саакашвили обясни, че иска да е по-близо до Украйна. „Чувствам се украинец. Живях там много години и съм част от историята на тази страна.“, посочи бившият президент на Грузия.\n", "date": "2017.08.05", "title": "Саакашвили планира да отиде в Украйна след посещението си в Полша"}
{"url": "https://www.blitz.bg/svyat/vecher-blgarski-turist-spasi-ot-unishchozhenie-unikalen-kanon-v-makedoniya-video_news534201.html", "text": "Български турист е успял да заснеме началото на страшния пожар в каньона Матка в Македония и да подаде сигнал, твърди директорът на предприятие паркове и растителност, цитиран от Вечер.\nСпоред Авирович, пожарът е станал на непристъпен терен, място, до което буквално никога не стигат слънчеви лъчи и досега такова нещо никога не се е случвало. \n \n \n \nЗа щастие, още сутринта в пет часа пожарът е бил окончателно изгасен. От противопожарната служба в Скопие изявиха загриженост относно броя на горските пожари в последно време. Положението в Македония това лято е критично. Подобни пожари избухвали в абсолютно всички краища на страната. \nНай-драматично е в околностите на Македонски Брод, където вече две седмици пламъците не могат да бъдат угасени. Не стихва пожарът и в крушевското село Подвис, който избухна на 2-ри август. \nЗа някои от пожарите има съвмение, че са предизвикани. Превод: БЛИЦ \n \n", "date": "2017.08.05", "title": "\"ВЕЧЕР\": Български турист спаси от унищожение уникален каньон в Македония (ВИДЕО)"}
{"url": "https://www.blitz.bg/svyat/sashch-se-obyavi-protiv-referenduma-za-nezavisimost-na-irakski-kyurdistan_news534205.html", "text": "Специалният представител на американския президент по въпросите на борбата срещу „Ислямска държава“ Брет Макгърк заяви, по време на свой брифинг, че САЩ се обявява решително против провеждането на референдума за независимост на Иракски Кюрдистан.\n„Следим внимателно ситуацията около референдума, който, както казаха кюрдските власти, трябва да се проведе на 25 септември. Правителството на САЩ се обявява решително против това намерение“, заяви МакГърк. \nИракски Кюрдистан е автономна област в Северен Ирак, чийто статут е закрепен в конституцията на Ирак от 2005 г. Кюрдските власти нееднократно повдигаха въпроса за независимостта и през юни 2017 г. обявиха, че на 25 септември ще проведат референдум за отделяне от Ирак.\n", "date": "2017.08.05", "title": "САЩ се обяви против референдума за независимост на Иракски Кюрдистан"}
{"url": "https://www.blitz.bg/svyat/zrelishchno-video-nyama-drug-v-sveta-kato-prezidenta-na-turkmenistan-mozhe-bi-samo-shvartseneger-v-komando_news533999.html", "text": "Президентът на Туркменистан Гурбангули Бердимухамедов лично провери боеспособността на своите въоръжени сили и сам им демонстрира впечатляващо майсторство при боравене с огнестрелно и хладно оръжие, пише life.ru.\nВ социалните мрежи забелязаха, че туркменският лидер приличал на героя на Арнолд Шварценегер от филма \"Командо\" в момента, в който държи в ръце оръжие и показвал на младите бойци как да се оперира с него. \n \n \n \nБрутален вид на Бердимухамедов също така придавала военната униформа, слънцезащитните очила и невъзмутимото изражение на лицето му. \nТрябва да се отбележи, че в последно време туркменската армия провежда усилени тренировки и учевия, за да може във всеки момент да отрази евентуално нападение. Превод: БЛИЦ \n \n", "date": "2017.08.05", "title": "Зрелищно ВИДЕО: Няма друг в света като президента на Туркменистан, може би само Шварценегер в \"Командо\""}
