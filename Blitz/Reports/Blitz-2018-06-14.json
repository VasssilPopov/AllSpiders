{"url": "https://www.blitz.bg/svyat/merkel-zapochva-da-se-poti-zaradi-migrantite-klyuchov-partnor-v-pravitelstvoto-mozhe-da-ya-izostavi_news607016.html", "text": "Баварските съюзници на канцлера Ангела Меркел от Християнсоциалния съюз (ХСС) обмислят разваляне на техния парламентарен блок с нейния Християндемократически съюз (ХДС). Това е обявил високопоставен депутат от ХСС, цитиран от германски медии. \"Не сме далеч от раздяла\", изтъкнал депутатът.По-рано Меркел се опита да намери компромис с ХСС по политиката относно мигрантите, за да предотврати криза в управляващата коалиция само три месеца след като пое властта.  Конфликтът на канцлера с вътрешния министър Хорст Зеехофер, който оглавява ХСС, е заради неговия \"План за миграцията\", в който той иска да покаже на избирателите нова твърда линия преди тежки избори в провинция Бавария през октомври. Парламентарните групи на ХДС и ХСС проведоха отделни срещи днес, след като снощи се проведе \"кризисна среща\", но не беше постигнато споразумение. Меркел се противопоставя на частта от плана на Зеехофер, която позволява на германските власти да отхвърлят мигрантите, които стигат до нейните граници, привлечени от просперитета и стабилността на страната, след като преди това са били регистрирани в други страни от ЕС. Подобен ход би представлявал пълно отменяне на политиката отворените врати от 2015 г., която вече беше ограничена. Меркел твърди, че правейки това, това би могло да доведе до това в други страни да правят същото и че най-добрият подход е цялостно решение на ниво ЕС.", "date": "2018.06.14", "title": "Меркел започва да се поти заради мигрантите, ключов партньор в правителството може да я изостави"}
{"url": "https://www.blitz.bg/ikonomika/es-dade-zelena-svetlina-na-otvetni-mita-sreshchu-stoki-ot-sashch_news607060.html", "text": "Европейският съюз е взел единодушно решение да одобри ответни търговски ограничения срещу американски стоки, включително широка гама от потребителски стоки, в отговор на решението на Вашингтон да наложи мита върху вноса на стомана и алуминий от Общността, съобщава \"Франс прес\", цитирайки източници, запознати с въпроса.Новите мита на стойност 2,8 млрд. евро трябва да влязат в сила \"през следващите дни\", по-рано от обявеното преди това, изтъкнал анонимният източник.  По-рано през месеца заместник-председателят на Европейската комисия Марош Шефчович обяви, че \"пропорционалните\" мерки ще бъдат предприети през юли. Представителят на Брюксел добави, че Световната търговска организация (СТО) е била уведомена за решението.  Митата на САЩ върху стоманата и алуминия (съответно 25 и 10 процента) официално влязоха в сила на 1 юни, след като Брюксел не успя да гарантира постоянно освобождаване чрез преговори. Европейските лидери многократно критикуваха политиката на Вашингтон, наричайки я \"протекционистка\" и \"незаконна\".", "date": "2018.06.14", "title": "ЕС даде зелена светлина на ответни мита срещу стоки от САЩ"}
{"url": "https://www.blitz.bg/svyat/zashcho-nay-bpzo-namalyavashchata-natsiya-v-ec-vizhda-lch-nadezhda-v-ukpayna-i-belapyc_news607061.html", "text": "Зa Литвa, cтpaнaтa в Eвpoпeйcĸия cъюз c нaй-бъpзo нaмaлявaщa нaция, изглeждa имa лъч нaдeждa и тoй идвa oт дъpжaвитe извън cъюзa. Зa пъpви път пpeз минaлия мeceц xopaтa, ĸoитo ca имигpиpaли в Литвa ca пoвeчe oт тeзи, ĸoитo ca я нaпycнaли, ĸaтo ocoбeнo гoлям пpинoc зa тoвa имaт идвaщитe oт Уĸpaйнa и Бeлapyc, пише Monеy.bg. Бpoят нa пpиcтигaщитe тaм xopa пaĸ e cpaвнитeлнo мaлъĸ мaлъĸ, нo e oт гoлямo знaчeниe зa cтpaнaтa, ĸoятo oтчитa cпaд нa нaceлeниeтo oт пoчти eднa чeтвъpт oт 1990 гoдинa дoceгa. B мoмeнтa тaм живeят oĸoлo 2,8 милиoнa дyши.  Глaдът зa paбoтнa pъĸa в Литвa oбaчe ĸapa влacтитe и бизнeca тaм дa ce oбъpнaт ĸъм близĸитe cтpaни извън cъюзa. A нeдocтигът cepиoзнo oщeтявa мecтнaтa иĸoнoмиĸa.  Πpивличaни oт пo-дoбpитe зaплaти в Зaпaднa Eвpoпa литoвцитe пpoдължaвaт дa нaпycĸaт poдинaтa cи.  A пpoблeмът c нaмaлявaщoтo нaceлeниe cтaвa вce пo-вaжeн. Πo oцeнĸaтa нa Meждyнapoдния вaлyтeн фoнд (MBФ) тo мoжe дa дoвeдe дo oгpaничaвaнe нa иĸoнoмичecĸия pacтeж дo 2% в cpeднocpoчeн плaн. ", "date": "2018.06.14", "title": "Зaщo нaй-бъpзo нaмaлявaщaтa нaция в EC виждa лъч нaдeждa в Уĸpaйнa и Бeлapyc?"}
{"url": "https://www.blitz.bg/svyat/buzzfeed-trmp-kazal-na-svetovnite-lideri-ot-g-7-che-krim-e-ruski-zashchoto-tam-video_news607056.html", "text": "Президентът на САЩ Донадл Тръмп е казал на лидерите на страните-членки от Г-7, че Крим е руски, защото всички, които живеят там, говорят руски език. Това разкриха дипломатически източници, цитирани от Buzzfeed. Тръмп е заявил това по време на вечерята в рамките на срещата миналия петък, в хода на дискусия, посветена на международните въпроси, в рамките на срещата на Г-7 в Квебек, Канада, разкри още единият от двамата дипломатически източници.   Източниците са пожелали да запазят анонимност, защото те нямат право да правят изявления относно форума.   Русия анексира Крим от Украйна през 2014 година. Последваха мащабни критики и санкции по адрес на Москва от страна на цялата международна общност. Решението на Русия също доведе до изключването ѝ от формата Г-8. Руският президент Владимир Путин защити намесата в Крим с думите, че руската страна е имала правото да защити руските граждани и рускоговорящите в Украйна.   В хода на вечерята, Тръмп също е поставил под въпрос решението на лидерите от Г-7 да предоставят подкрепата си на Украйна. Американският президент е казал на лидерите, че \"Украйна е една от най-корумпираните страни в света\", добавя единият от източниците.   Не е ясно, дали коментарите на Тръмп са били казани на шега, или са сигнал за радикална промяна в американската външна политика.         Запитан относно въпросните разкрития, Белият дом към момента запазва мълчание.   Преди да отпътува за срещата в петък, Тръмп вся смут сред репортерите, казвайки им, че Русия трябва да бъде върната в Г-7, в която влизат седемте най-развити икономики на планетата. В рамките на втория ден на форума в Канада Тръмп отново призова за връщането на Русия във въпросния икономически формат, омаловажавайки руската инвазия в Украйна. \"Това беше Г-8, а не Г-7\", е казал Тръмп, добавяйки, че причината за изключването на Москва вече е отдавна в миналото.   Тръмп също обвини предшественика си Барак Обама за случилото се в Украйна. \"Обама може да си говори каквото си иска, но той позволи на Русия да вземе Крим\", каза той.   На свой ред европейските лидери на срещата, включително френският президент Еманюел Макрон и германският канцлер Агела Меркел, са заявили, че Русия не може да бъде включена отново в групата, докато не бъде отчетен виден прогрес по въпроса с Украйна. \"За съжаление ние все още не сме достигнали този етап\", е заявила Меркел. \"Топката е в полето на Русия\", е заявил на свой ред Макрон.  Превод и редакция: БЛИЦ    ", "date": "2018.06.14", "title": "Buzzfeed: Тръмп казал на световните лидери от Г-7, че Крим е руски, защото там... (ВИДЕО)"}
{"url": "https://www.blitz.bg/svyat/matyu-si-prizna-zashcho-e-zaklal-15-godishnata-yuliya-v-germaniya_news607052.html", "text": "Вече е ясен убиецът на 15-годишното момиче в Германия, което е от румънски произход. \"Престъплението е разкрито, за нас няма повече неясноти по случая\", обяви прокуратурата в Мьонхенгладбах на специална пресконференция, която разследва смъртта на Юлияна, пише Днес.бг. Бил гадже с румънката Юлия от две години, но преди две седмици тя го зарязала и пред тях той заявил: \"Ако е заради друг, ще я убия\".  Четири от прободните рани се оказали смъртоносни. Юлия паднала обляна в кръг и крещяла за помощ. Чули я няколко клошари, които били наблизо, и веднага извикали линейка.  Тя обаче починала от раните си в болницата. Семейството й ще я погребе в родното й място - градче край Букурещ. Близките на момичето са наели автобус. Бащата на загиналата й купил бяла рокля, за да я погребе по техните обичаи.  Фамилията на Юлияна, която всички наричали Юлия, живее от социални помощи. В интернет хора от Фирзен събират дарения за погребението.  Матю Костов живеел от 10 години в Германия с майка си и брат си. Родителите му са разделени. 17-годишният младеж не ходел вече на училище, но и не работел.  Заради дрогата го зарязала и Юлиана. У нея полицията открила брошура за консултации при проблеми с наркотиците.  Ден след убийството Матю Костов се предал сам на полицията, но още мълчи. Има издадена заповед за задържането му под постоянен арест. По дрехите му имало кръв от жертвата.  Днес стотици ще участват в мълчалив траурен поход в нейна памет във Фирзен. Организаторите не познават семейството, но казват, че походът не е политически мотивиран. Прокуратурата призова да се спре с расистките призиви в интернет, които убийството предизвика. ", "date": "2018.06.14", "title": "Матю си призна защо е заклал 15-годишната Юлия в Германия"}
{"url": "https://www.blitz.bg/layfstayl/svetski/zvezda-ot-otkradnat-zhivot-podkara-moshchen-zvyar-za-100-bona-snimki_news606907.html", "text": "Наум Шопов, който нашумя с ролята си на д-р Борис Тасев в лекарския сериал \"Откраднат живот\" си купи чисто нов лъскав автомобил. Във вторник той отпразнува своя 25-и рожден ден, пише \"Телеграф\". Син на един от най-добрите ни артисти - Христо Шопов, Наум винаги е бил фен на тема скъпи и лъскави автомобили и какъв по-добър повод от рождения му ден, за да си подари един такъв.     Преди няколко дни младият артист навърши 25 години и качи снимка, на която позира с торта в дома си. Малко по-късно Наум, който учи медицина и в момента е лекар-стажант извън снимачната площадка, публикува снимка на луксозен черен автомобил марка Mercedes - Benz CLS, а под нея написа \"Честит рожден ден на мен\", позирайки с ключа от колата.     Моделът изглежда изключително елегантно, а официалното му представяне бе миналата година в Лос Анджелис.     Чисто новата кола разполага и с всички възможни екстри, а цената й е от порядъка на 100 000 лева. Това е спортен, елегантен и високотехнологичен модел на марката.     Интериорът е смесица между лукс и високи технологии. Шопов има мерцедеса от няколко дни и при всяка удобна възможност обикаля улиците с него.    ", "date": "2018.06.14", "title": "Звезда от \"Откраднат живот\" подкара мощен звяр за 100 бона (СНИМКИ)"}
{"url": "https://www.blitz.bg/svyat/rodni-shofori-ne-ste-dovolni-ot-segashnite-pravila-vizhte-kakv-uzhas-se-sluchva-v-kitay_news607029.html", "text": "Kитaй вeчe cлeди cвoитe гpaждaни, ĸoитo ce движaт пo yлицитe чpeз ĸaмepи и coфтyep зa paзпoзнaвaнe нa лицa. Ceгa щe зaпoчнe дa cлeди и aвтoмoбилитe, пишe Тhе Wаll Ѕtrееt Јоurnаl. Oт 1 юли вътpeшнoтo миниcтepcтвo нa Πoднeбecнaтa импepия зaпoчвa пpoгpaмa зa инcтaлиpaнe нa чипoвe c paдиoчecтoтнa идeнтифиĸaция нa пpeднoтo cтъĸлo нa aвтoмoбилитe. Moнтиpaнeтo им щe cтaнe зaдължитeлнoт oт 2019 г, пише Мъни бг. Bлacтитe ĸaзвaт, чe цeлтa e дa ce нaмaлят зaдpъcтвaниятa. Ocвeн чипoвeтe, щe имa и ycтpoйcтвa пo yлицитe, ĸoитo щe зaпиcвaт пpeминaвaщитe aвтoмoбили. Πoдoбнa cиcтeмa paбoти в няĸoи чacти нa Kитaй oт 2016 г. Πoдpaздeлeниe нa зaĸъcaлaтa ZТЕ e cpeд eднa oт ĸoмпaниитe, ĸoитo paбoтят пo пpoгpaмaтa.  Bъпpeĸи чe пoдoбни чипoвe ce изпoлзвaт и в дpyги дъpжaви, нaпpимep зa плaщaнe нa тoл тaĸcи, ĸитaйcĸият пoдxoд ĸъм cлeдeнeтo пoвдигa peдицa въпpocи oтнocнo нaчинa, пo ĸoйтo cиcтeмaтa щe ce изпoлзвa.  Bлacтитe вeчe пpeдпpиexa peдицa инициaтиви, зa дa cлeдят и paпoзнaвaт гpaждaнитe пpeз пocлeднитe гoдини - вĸлючитeлнo тeзи, ĸoитo нe ca paзcлeдвaни зapaди пpecтъплeниe - oт лицeвo paзпoзнaвaнe дo бaзa дaнни c ДHK.  ", "date": "2018.06.14", "title": "Родни шофьори, не сте доволни от сегашните правила? Вижте какъв ужас се случва в Китай"}
{"url": "https://www.blitz.bg/svyat/skandalt-za-novoto-ime-na-makedoniya-udari-i-grtsiya-nastpvat-smutni-vremena-za-kabineta-na-tsipras_news606998.html", "text": "Най-голямата опозиционна партия в Гърция - „Нова демокрация“ ще внесе вот на недоверие срещу правителството на премиера Алексис Ципрас, съобщи Ройтерс. Поводът е споразумението за името на Македония, което Атина и Скопие обявиха по-рано тази седмица. Новината беше потвърдена от лидера на партията Кириакос Мицотакис. Председателят на парламента Никос Вуцис заяви, че вотът ще бъде внесен в 17:00 ч. местно време в четвъртък, веднага след приключването на гласуването за реформите от спасителния план за Гърция.  Младшият коалиционен партньор на правителството на Ципрас – партията „Независими гърци“, също обяви, че няма да подкрепи споразумението за името, но и няма да предприема действия за свалянето на управляващия кабинет.  Управляващата коалиция има общо 154 места от общо 300-членния парламент на Атина.  Припомняме, че вчера се стигна до напрежение между президента и премиера на Македония. Срещата на премиера Зоран Заев и министъра на външните работи Никола Димитров с президента на Македония Георгe Иванов, на който двамата трябваше да го информират за пробива в преговорите с Гърция за името на страната, продължи едва 120 секунди.   Македонският президент е днес на посещение у нас.  .   \"Не искаме да се намесваме във вътрешните работи на нашата съседна държава. Нашата позиция е принципна и е ясна, както и на цялата международна общност. Ясна е и позицията на президента на Р Македония. Българското правителство не вижда смисъл да бъде използвано във вътрешнополитическите дебати в Скопие, обясниха от пресслужбата на премиера.", "date": "2018.06.14", "title": "Скандалът за новото име на Македония удари и Гърция! Настъпват смутни времена за кабинета на Ципрас"}
{"url": "https://www.blitz.bg/svyat/pompeo-kaza-neshcho-za-severna-koreya-ot-koeto-mnozina-mozhe-da-nastrkhnat_news607015.html", "text": "Държавният секретар на САЩ Майк Помпео предупреди, че е възможно ядреното разоръжаване на Северна Корея да не се състои, независимо от факта, че вождът на изолираната комунистическа държава Ким Чен-ун се съгласи на \"пълно ядрено разоръжаване\" на Корейския полуостров.След като е информирал своя китайски колега Ван И за срещата между Ким и американския президент Доналд Тръмп по-рано тази седмица в Сингапур, Помпео е отбелязал, че \"все още има много работа за вършене\" по отношение на ядреното разоръжаване на Северна Корея.  \"Все още са налице рискове, че няма да постигнем това\", посочил Помпео пред Ван. Все пак американският първи дипломат оставал оптимист, че срещата на Тръмп с Ким е създала \"път напред, който може действително, за първи път от толкова много години, да създаде мир на полуострова\".  По-рано президентът на Южна Корея Мун Дже-ин заяви, че срещата на върха между САЩ и Северна Корея е спасила света от \"заплахи от ядрена война и ракети с далечен обсег\", докато Помпео настоя, че Вашингтон очаква Пхенян да се откаже от своите \"големи\" ядрени способности в рамките на две години и половина.", "date": "2018.06.14", "title": "Помпео каза нещо за Северна Корея, от което мнозина може да настръхнат"}
{"url": "https://www.blitz.bg/stsena/obvinikha-silvestr-staloun-v-seksualno-posegatelstvo_news606884.html", "text": "Днес в полицейското управление в Санта Моника е постъпило оплакване срещу Силвестър Сталоун“, заяви говорител на прокуратурата в Лос Анджелис Срещу 71-годишния актьор, известен с ролите си като Роки и Рамбо, е подадено оплакване от жена, която го е обвинила в сексуално посегателство през 1990 година.  Предстои прокуратурата да прецени дали в този случай важи правилото за 10-годишна давност в щата Калифорния. Силвестър Сталоун е имал връзка с тази жена през 1987, когато са снимали заедно филм в Израел. По това време актьорът не е бил женен.  Адвокатът на актьора не е открит за коментар.  Източник: \"Фокус\" ", "date": "2018.06.14", "title": "Обвиниха Силвестър Сталоун в сексуално посегателство"}
{"url": "https://www.blitz.bg/svyat/trmp-obyasni-zashcho-e-poiskal-vrshchaneto-na-rusiya-v-g-7_news606885.html", "text": "Голяма част от дискусиите по време на срещата на върха на Г-7 в Канада бяха посветени на Русия, така че би било по-добре да се върнем към формата с участието на Москва. Това заяви президентът на Съединените щати Доналд Тръмп в интервю за Fox News. Според думите на американския лидер, ако руският президент Владимир Путин бе на срещата на върха, то той щеше го помоли да направи най-доброто за света. \"Изразходвахме около 25% от нашето време в разговори за Русия. И си помислих, няма ли да е по-добре, ако те бяха тук. Аз не съм за Русия. Аз съм за САЩ. Ще ви дам един пример. Ако Владимир Путин седеше с мен на масата с всички останали на вечерята в Канада ... ако той беше там, бих го помолил да направи неща, които са по-добри за света и по-добри за него \", каза Тръмп.  Президентът на САЩ смята изключването на Русия от Г-8 за отговорност на Барак Обама.  Желанието си за възстановяване на формата на Г-8 Тръмп заяви на 8 юни. По-късно Владимир Путин отговори на това предложение. \"Що се отнася до завръщането на Русия в Г-7, Г-8, ние не сме излизали от там. Колегите в даден момент отказват да дойдат в Русия поради известни съображения. Моля, ще се радваме да видим всички от срещата на върха тук в Москва \", каза руският лидер.  Форматът на Г-8 престана да съществува през 2014 г., след като Крим се присъедини към Русия. Тогава лидерите на големите световни сили се отказаха да участват в срещата на върха на \"осемте\", който Русия като председател трябваше да проведе в Сочи. Вместо това се проведе среща на Г-7 в Брюксел (Франция, Великобритания, Съединените щати, Германия, Япония, Италия и Канада). Представители на Европейския съюз (председатели на Съвета на Европейския съюз и Европейската комисия) също участват в срещата на високо равнище. Превод и редакция: БЛИЦ", "date": "2018.06.14", "title": "Тръмп обясни защо е поискал връщането на Русия в Г-7"}
{"url": "https://www.blitz.bg/svyat/bliznachki-razigrakha-minuvachi-v-sashch-edna-ot-tyakh-beshe-gola-i-nikoy-ne-zabelyaza-tova-snimkavideo-18_news606888.html", "text": "В САЩ сестри близначки са намерили необичаен начин да се пошегуват с хората на улицата - дрехите на едната от тях се оказаха боядисани, съобщава Daily Star. С рисунките момичетата бяха подпомогнати от художника Джен Зайдел. Той нарисувал джинси и блуза върху тялото на Хана. Сестра й имаше същите дрехи, само че истински.  Момичетата се приближаваха към хората и ги попитаха дали виждат някакви разлики между двете. Минувачите не можеха да отгатнат какво се случва, докато Хана не позволяваше да я докоснат по крака. Превод и редакция: БЛИЦ     ", "date": "2018.06.14", "title": "Близначки разиграха минувачи в САЩ - една от тях беше гола и никой не забеляза това (СНИМКА/ВИДЕО 18+)"}
{"url": "https://www.blitz.bg/svyat/video-na-kobra-zastanala-zad-stklo-predizvika-udivlenie-i-strakh-v-mrezhata_news606886.html", "text": "Потребителите в интернет са ужасени от видео със змия, която внезапно напада човек. Видеоклипът е публикуван като гиф (gif) в Reddit. На кадрите може да се види как отначало изглежда, че кобрата стои в терариума зад стъклото. Но след това се оказва, че стъкло всъщност няма нейната атака е доста неочаквана.  А авторът на видеото е измислил как видеото да изглежда изненадващо - той публикувал клипа с надпис \"Змия удря главата си в стъкло\". Превод и редакция: БЛИЦ     ", "date": "2018.06.14", "title": "ВИДЕО на кобра, застанала зад стъкло, предизвика удивление и страх в мрежата"}
{"url": "https://www.blitz.bg/obshtestvo/intervyu/kakv-shche-e-izkhodt-ot-voynata-radev-borisov-siderov-senzatsionno-pred-blits-tv-loshi-svetnitsi-tlaskat-prezidenta-km-nova-partiya_news606774.html", "text": "Злощастно падналият хеликоптер, в който загинаха двама български военни отприщи политическите страсти. БСП реагира мигновено и заговори за вот на недоверие. Поискана бе оставката и на вицепремиера Каракачанов. БЛИЦ потърси мнението на лидера на \"Атака\" Волен Сидеров по горещите теми. Ето как политикът отговори на въпросите на Ивайло Крачунов.- Г-н Сидеров, как ще коментирате искането на БСП да внесе вот на недоверие срещу правителството заради двамата загинали в авиоинцидента?  - Опозицията винаги е в правото си да иска вотове на недоверие и да атакува управляващите. Това е демократичната игра на парламентаризъм.  Въпросът е обаче, че никъде в изявлението на БСП по повод вота на недоверие не видях сериозни аргументи. Твърденията им приличаха на поезия, която преминава в проза. Но нямаше конкретни факти и данни в подкрепа на искането им, което ме кара да мисля, че БСП просто иска да напомни за себе си. Нищо повече. - Как тълкувате твърденията на президента Радев, който каза, че много по-рано е предупредил правителството, че може да се стигне до инциденти заради остарялата военна техника?  - Аз винаги съм бил много толерантен към президента Радев. Подхождал съм джентълменски към него, като към млад и неопитен политик. - Защо смятате, че президентът не е политик?  - Защото той не е политик. Радев влезе с един таран, да използвам това понятие от авиацията, в президентството. Казах му, че съм готов да споделям с него опита си, за да може той да стане държавник.  Когато си избран на такъв висок пост като неговия, трябва да имаш държавническо мислене, а не да създаваш разколи във властта, от която си част и да водиш политика, която да дава добър знак във вътрешен и външен план.  В момента България стои много добре международно. Правителството направи няколко хода, които са много добре приети, както на Запад от нас, така и на Изток от България. Точно в този момент президентът да атакува правителството не е редно и полезно за страната.  Що се отнася до проблемите с остарялата техника, още когато бях журналист съм писал десетки статии за разбиването на българската армия, нарязването на ракетите и унищожаването на военната техника, което беше направено под натиск отвън.  Не знам дали тогава Радев е бил генерал, полковник, майор или млад войник, но не съм го чул тогава да каже, че не е съгласен с това, което се случва с армията ни. Козирувал е, марширувал е по плаца и е рапортувал бодро и послушно, но не е изразил критично мнение.    - Президентът почти през ден атакува министър-председателя. Очаквате ли да продължи полемиката между Радев и Борисов?  - Според мен недобри в професионален план съветници напомпват самочувствието на Радев, че той може да стане център на нова политическа сила, която да измести ГЕРБ и дори БСП. Той стана президент с подкрепата на БСП и бе посочен от тази партия, но амбициите, за които чувам за хората около него е той да направи нова формация.  Аз съм се борил за Демокрация в България и всеки да може да прави партии, за да се бори на политическия терен. Но в случая Радев е избран с мандат на президент и докато той продължава не е редно да прави политически интриги, които да говорят за амбицията му да създава политическа сила.  Радев е длъжен да е надпартиен, да бъде държавник и президент на всички българи. Ако се опитва сега да печели точки с евтина политика, за да може утре да прави политическа сила - това е некоректно, защото не трябва да се използва един висок пост, за да се прави партизанщина.  Неговите нападки, които често отправя към правителството трябва да са аргументирани и конструктивни. - Достатъчно устойчива ли е коалицията ГЕРБ - Патриотичен фронт, за да удържи властта си още 3 години?  - Това, което зависи от мен е коалицията да е устойчива и правителството да изкара мандата си. С тази кауза съм се ангажирал още при формирането на тройната патриотична коалиция. Бях сигурен, че ще вземем добър резултат на президентските избори и го показахме.  На парламентарния вот Патриотите станахме трета политическа сила. Аз съм за това да има устойчивост и да се покаже, че добрите неща в обществения живост стават бавно, постепенно, с усилия и пот на челото, а не със щракане на пръсти и гръмки изявления. За това трябва да бъде завършен този мандат и аз ще направя всичко възможно това да се случи. Дори да има смени в кабинета, те не трябва да повлияят на общата политика и на общия път.   Колкото до другите участници в патриотичната и в голямата коалиция, те трябва да бъдат питани дали ще издържат теста.       - Ще издържат ли нервите на министрите - двама от тях Теменужка Петкова и Бисер Петков подадоха оставки, но продължават да заемат местата си. Очаквате ли други рокади в изпълнителната власт?  - Възможно е. Смяна на министър не е драма. При положение, че имаме устойчивост и сме наясно какво вършим и че има добри резултати като цяло - икономически ръст, подобряване на сигурността, заради която БСП сега ще иска вот, но само да припомним, че има намаляване в ръста на престъпността. По време на предишното управление нещата бяха много по-зле!   Трябва да се направят още много подобрения - и аз искам да се повишат пенсиите и да се открият нови работни места. Но всичко това става бавно и най-вече спокойно, ако не се занимаваш непрекъснато с отвличане на вниманието с несъществени въпроси.  Затова мисля, че този мандат трябва да бъде изкаран. В политиката не стават чудеса, а промените се извършват с бавна и упорита работа, което изисква оптимално спокойствие. - Да, но в страната продължават да се извършват престъпления. Избягаха двама затворника, след това единият от тях Пелов беше убит. Застрелян бе и хазартен бос. Не трябваше ли това да доведе до рокади в системата на вътрешната сигурност?  - Ако има персонална отговорност, тя трябва да се понесе и да има смени. Но това са въпроси, които ги решава премиерът. Ние сме излъчили своите представители от патриотичния фронт, но той си работи с министрите и екипа си. Борисов е в правото си да смени някого, ако прецени. Това не е никакъв проблем и драма, стига цялостно да се върви напред.  Ако някой не си е свършил работата в системата на вътрешната сигурност, полицията или някъде другаде, няма проблем да бъде сменен с друг! - Разговаряте ли често с премиера Борисов?  - Често, не. Но ако има тема, да. Никога той не е бягал от възможност да разговаряме. Не мога да се оплача, че с Борисов нямаме диалог и комуникация. - Обадихте ли му се за рождения ден?  - Той е в чужбина, но съм му написал  . Написал съм по-нестандартен текст, но аз поначало съм човек на перото.  Освен обичайните пожелания към Борисов, обобщавам този труден път, който сме изминали двамата в политиката. И неговото израстване като балансиран държавник. - За първи път от много години експертите в областта на финансите са категорични в оценката си, че икономиката е в подем. Очаквате ли тази тенденция да се затвърди и продължи през следващите месеци?  - Това звучи добре за мен, защото министърът на икономиката Караниколов е предложен от нас и излъчен от патриотичната квота. Ако свържем този факт с добрите резултати можем да кажем, че е важно кой е министърът на икономиката. Но в същото време смятам, че още доста може да се направи.  В момента ние с Караниколов и екипа му работим за това да се разширят възможностите пред бизнеса и българските предприемачи да стигат по-лесно до проекти и да се раздвижи тази сфера, в която европейските пари стигаха малко по-трудно до обикновените бизнесмени. Това искаме да променим.   Наред с това откриваме и информационни бизнес центрове в областните градове. Първият от тях ще отвори врати в моят избирателен район в Ямбол. След това и в други градове, за да се раздвижи българският бизнес.  Чуждестранните инвеститори са добре дошли, но не трябва да жертваме българските предприемачи заради чужди интереси.  Българският интерес е на първо място и в това с министър Караниколов имаме общо виждане.  - Благодаря, г-н Сидеров!  - Аз също благодаря, г-н Крачунов. Успех на БЛИЦ. Знам, че това е един от най-четените и търсени сайтове, и пожелавам успех на читателите ви!          ", "date": "2018.06.14", "title": "Какъв ще е изходът от войната Радев - Борисов? Сидеров сензационно пред БЛИЦ TV: Лоши съветници тласкат президента към нова партия!"}
{"url": "https://www.blitz.bg/svyat/4-godishnata-printsesa-na-shvetsiya-postavi-vsichki-v-neudobno-polozhenie-pri-krshchenieto-na-sestra-si-video_news606882.html", "text": "В Швеция 4-годишната принцеса Леонор се отличи на церемонията по кръщението на сестра си Адриен, родена през март. Както съобщават местните издания, малката принцеса започнала да се държи по доста калпазански начин - търкаляла се на пода, ходела боси и се шегувала с 2-годишния си брат. Церемонията по кръщението, която се състоя в Кралския дворец Дротнингхолм на 8 юни, за малко да претърпи фиаско. Единствено нейният баща - финансистът Крис О'Нийл успял да поуспокои Леонор. Превод и редакция: БЛИЦ     ", "date": "2018.06.14", "title": "4-годишната принцеса на Швеция постави всички в неудобно положение при кръщението на сестра си (ВИДЕО)"}
{"url": "https://www.blitz.bg/svyat/kaliforniya-se-tsepi-na-3-shchata-referendumt-shche-se-provede-na-6-noemvri-2018_news606873.html", "text": "В Калифорния на 6 ноември ще се проведе референдум за разделението му на три отделни щата, заяви държавният секретар на правителството на Калифорния. Инициативата на милиардера Тим Дрейпър за разделянето на щата е събрала необходимите 600 хиляди гласа, съобщава \"Фокс\". Милиардерът от Силиконовата долина предлага създаването на Калифорния с Лос Анджелис, Санта Барбара и Вентура; Северна Калифорния с град Сан Франциско и Южна Калифорния със Сан Диего. Дори ако избирателите одобрят плана на референдума, той все пак ще изисква одобрение от Асамблеята и Сената на Калифорния, както и от Конгреса на САЩ.  Ако инициативата бъде одобрена на референдум, разделянето на Калифорния ще бъде първата промяна в границите на американските щати от 1863 г., когато е създадена Западна Вирджиния.  Калифорния влезе в Съединените щати на 9 септември 1850 г., през цялата си история имаше 200 случая на гранична промяна, разделение и дори отделяне от Съединените щати. Превод и редакция: БЛИЦ", "date": "2018.06.14", "title": "Калифорния се цепи на 3 щата, референдумът ще се проведе на 6 ноември 2018"}
{"url": "https://www.blitz.bg/svyat/predlozhikha-trmp-za-nobelovata-nagrada-za-mir_news606872.html", "text": "Норвежки депутати съобщиха днес, че са предложили американския президент Доналд Тръмп за Нобеловата награда за мир, предаде ДПА, цитирана от БНТ. Пер-Вили Амундсен каза за Норвежкото радио и телевизия, че случващото се е историческо и че е стартиран процес, който може да допринесе за световния мир. Група американски законодатели също обявиха наскоро, че са предложили Тръмп за Нобеловата награда. Норвежкият Нобелов комитет обяви, че тази година е получил 328 номинации за наградата за 2018 г. Комитетът съветва номиниращите да не разкриват кого са предложили, но няма официална забрана това да се прави.  Политици, учени и преподаватели, бивши носители на наградата, директори на изследователски институти за мир и бивши и настоящи членове на Нобеловия комитет имат право да правят предложения кой да бъде отличен. Наградата е учредена през 1901 г. от Алфред Нобел - шведския учен, изобретил динамита. ", "date": "2018.06.14", "title": "Предложиха Тръмп за Нобеловата награда за мир"}
{"url": "https://www.blitz.bg/svyat/video-za-umno-kuche-i-razseyana-stopanka-s-nad-8-miliona-gledaniya-za-3-dni_news606875.html", "text": "Интернет потребителите бяха умилени от видео за куче, което по изумителен начин спаси господарката си, която не можеше да влезе в дома си. \"И така, аз се заключих сама и знаех, че никой няма да се прибере в къщи в продължение на няколко часа. Недостатъчно ще е да кажа, че имам най-страхотното куче в света \", написа Кейлин Мари към видеото, публикувано във Facebook.  Видеозаписът показва как кучето остава вътре в къщата зад стъклената врата. Да се отвори вратата пречел дървен прът. Домакинята започнала да показва пръта с палец на кучето и умното куче започнало да се опитва да махне препятствието с лапите си.  Минали няколко секунди, а след това ликуващата стопанка се оказала в къщата като викала възторжено: \"Ти си моето добро момче\".  Щастливото куче с парчето дърво между зъбите си радостно маха опашката си, горд от своята находчивост.  Видеоклипът има над 8 милиона показвания, а потребителите на социални мрежи вече са оставили около 150 хиляди коментара под поста на Кейлин. Превод и редакция: БЛИЦ     ", "date": "2018.06.14", "title": "ВИДЕО за умно куче и разсеяна стопанка с над 8 милиона гледания за 3 дни"}
{"url": "https://www.blitz.bg/lyubopitno/kakvo-se-sluchi-na-nay-golyamata-seks-orgiya-v-sveta-razvikhrila-se-v-las-vegas_news606879.html", "text": "За да участва в събитието се регистрираха 1200 души, но участваха далеч по-малко. Стотици хора дойдоха за оргията, която бе организирана на конференцията Sin City 8 в Лас Вегас. Но дори и този брой се оказа недостатъчен, за да постави нов рекорд по масовост, съобщава Las Vegas Weekly.  Така че, 1200 души планираха да вземат участие в събитието, но се появиха само 375. Оргия с 500 участници се смята за рекордна. Тя е станала през 2006 г. в Япония.  За участие в оргията бяха определени правила, които трябваше да бъдат изпълнени. Участниците дойдоха по двойки и те можеха да правят секс заедно или по-масово с взаимно съгласие. За дошлите сами бе обещано да се направи изключение. На тях им беше предложен входен билет за $ 25, а на двойките - за $ 200. На участниците им бе казано, че ще получат безплатни презервативи, помощни материали, хавлиени кърпи и играчки за секс.  Организаторите не изключват, че промяната на първоначално съобщеното място на събитието може да е една от причините за неуспешния опит за рекорд. Става въпрос за това, че отначало оргията е била планирана да се състои в хотел Embassy Suites. Ръководството на хотела обаче било против нея. Тогава тя била прехвърлена в Музея на еротичната наслада, но часове преди събитието организаторите били изхвърлени от там. В резултат на това, оргията се състояла в секс клуб Зелена врата (Green Door).  Нов опит за рекорд е планиран за следващата година. Превод и редакция: БЛИЦ", "date": "2018.06.14", "title": "Какво се случи на най-голямата секс оргия в света, развихрила се в Лас Вегас"}
{"url": "https://www.blitz.bg/kriminalni/mzh-zaklal-sprugata-si-dokato-spyala-s-detsata-i-izpratil-na-priyatelite-si-snimka-s-neyniya-trup-snimki_news606877.html", "text": "Ужасяващ случай потресе американския щат Масачузетс. 37-годишният Кристофър Фратантонио извършил жестоко престъпление, за което е осъден на доживотен затвор. Кристофър Фратантонио се хвърлил върху спящата си жена и няколко пъти нанесъл удари на бедната жена с кухненски нож. След това направил две снимки с телефона си и ги изпратил на приятелите си. В съобщението си той попитал дали те ще могат да се погригат за шестгодишната дъщеря и двагодишния му син. В същото време, самите деца са били вкъщи по време на престъплението. Според прокурорите, синът е попаднал на една от снимките, а ножът все още стърчал от гърлото на жената, когато пристигнала полицията.  \"Той позволи на децата си да видят как разкъсва тялото на майка им с ръцете си\", казва Иън Маклати, брат на Мери  Жертвата, 35-годишната Мария Фратантонио е педагог. Майка й, Джоан Килбърн, казва, че Кристофър непрекъснато тероризирал дъщеря й, криел парите и проследявал всяка нейна стъпка. С грижата за децата сега ще се заемат Джоан и съпругът й.  \"Семейството и аз никога няма да се възстановим от загубата, сърцето ми се разкъсва всеки ден. Дъщеря ми беше нежна, грижовна и внимателна майка и отличен учител \", споделя Джоан.  Въпреки всичко, адвокатът на Фратантонио настоявал, че клиентът му има психически проблеми. Кристофър страдал от продължителен пост-травматичен стрес, тъй като бил сексуално малтретиран като дете. И също така претърпял две сътресения на мозъка и няколко пристъпа на депресия. Освен това, по неговите думи, престъпникът заявил, че нямал намерение да убие никого.  \"Аз дори не съм смятал да го направя. Не исках да го направя, бих предпочел да се самоубия\", казва Кристофър Фратантонио.  Независимо от претенциите на защитата, Кристофър Фратантонио е признат за виновен за убийство от първа степен във Върховния съд на окръг Барнстейбъл. Мъжът беше осъден на доживотен затвор без право на предсрочно освобождаване.  Превод и редакция: БЛИЦ ", "date": "2018.06.14", "title": "Мъж заклал съпругата си, докато спяла с децата, и изпратил на приятелите си снимка с нейния труп (СНИМКИ)"}
{"url": "https://www.blitz.bg/lyubopitno/nauka-i-tekhnologii/v-sashch-izobretikha-sistema-za-nablyudenie-na-khorata-prez-steni-video_news606874.html", "text": "Инженерите в Масачузетския технологичен институт са разработили система за разпознаване на движенията с помощта на радио сигнали през стени. Учените са започнали работата си през 2013 г. и до момента са разработили програма RF-Pose, способна да използва невронната мрежа, за да разпознае положението на крайниците на човека и позата му през стената. RF-Pose излъчва радиовълни през всякакви препятствия и превръща отраженията в 3D модел. Невронната мрежа позволява да се покаже динамичното движение на фигурата на човек. Програмата е способна да се учи с помощта на снимки, които изобразяват различни варианти на движения и пози (например отваряне на врати, ставане, ходене).  Както разказа ръководителят на проекта Дина Катаби, RF-Pose може да се използва за анализ на поведението на хората с болестта на Паркинсон, множествената склероза и мускулната дистрофия. Също така, технологията може да се използва за създаване на системи за сигурност в домове за възрастни хора или спасителни операции.  Специалисти от Масачузетския технологичен институт ще представят изобретението на Конференцията за компютърно зрение и разпознаване на устройства в Съединените щати. Превод и редакция: БЛИЦ     ", "date": "2018.06.14", "title": "в САЩ изобретиха система за наблюдение на хората през стени (ВИДЕО)"}
{"url": "https://www.blitz.bg/politika/karakachanov-spodeli-poveritelna-informatsiya-vv-vrzka-s-katastrofata-na-mi-17-i-otgovori-ostro-na-mareshki_news606904.html", "text": "\"Черната кутия в момента се разчита, има предварителни данни. Всяко едно изказано мнение към момента няма меродавност. Версиите са две основни - повреда на опашния винт и пилотска грешка\". Това заяви в ефира на bTV вицепремиерът и министър на отбраната Красимир Каракачанов във връзка с трагедията с двамата пилоти, загинали след катастрофа с хеликоптер на летище Пловдив. \"От черната кутия и от други данни, които събират правещите разследващите ще с е установи коя е причината. Между две и три секунди е било падането на хеликоптера. Пилотите не са имали никакво време. В едно такова време ти не можеш да реагираш и едва ли първата ти мисъл е да започнеш да говориш нещо\", добави Каракачанов.  \"Разговарях с оцелелия борден инженер Алексей Каменов, той е в комуникация, няма сериозни травми. Той си спомня някои неща, но разпит към момента не е провеждан. Има травма на гърдите, на глезена и една аркада на челото.  Неговият спомен е много бегъл. Неговият късмет е, че е бил в задната част. Това е техникът на хеликоптера, а той се е ударил с предната част. Неговият спомен е, че хеликоптерът се е завъртял\", разкри още вицепремиерът.  \"Хеликоптерът е бил на ремонт 2016-та година, а след това има 500 летателни часа. Той е имал ресурс да лети. Преди този фатален полет е изпълнил още три задачи през деня.   Ще кажа нещо, което нямам право. 245 пилоти имаме, но много малко летят. И техника има, но тя не е отремонтирана, защото през годините нещата са правени на парче. По-малко от половината летят, но нямам право да казвам точно колко\", заяви министърът на отбраната.  \"Въпросното лице Веселин Марешки бърка хеликоптер със самолет. Един човек, който си прави евтин пиар със смъртта на двама пилоти. Той не плюе по други министри. Плюе по Валери Симеонов и по мен.  Ако не бях министър щях да употребя дума, която е грозна. В подобни джендърски вечеринки няма да участвам. Този човек говори глупости. Изпълнява поръчка, има няколко адресанти, едният са онези фирми, които ги отразях и не ги допускам да играят посредници по ремонта на българаската техника, вторият е на приятелски начала. Марешки, човек с една камара дела, да ми говори за морал. Само го вижте на снимка, той ли ще ми говори за морал\", разбесня се Каракачанов по повод острата реакция на лидера на \"Воля\" Веселин Марешки.    ", "date": "2018.06.14", "title": "Каракачанов сподели поверителна информация във връзка с катастрофата на Ми-17 и отговори остро на Марешки"}
{"url": "https://www.blitz.bg/kriminalni/razyarena-tlpa-linchuva-brutalno-dvama-mzhe-pogreshno-obvineni-v-otvlichane-na-detsa-snimkivideo-18_news606881.html", "text": "Жителите на индийския щат Асам линчували мъже, които били обвинени в отвличане на деца заради много разпространено в мрежата видео. Нилотпал Дас и Абиджит Нат се опитали да разберат от местните жители как да стигнат до пътя, но те ги взели за престъпници и ги пребили до смърт, съобщава \"Дейли мейл\". Видеоклипът за отвличането на деца от мотоциклетисти бе разпространен в WhatsApp. Жителите на индийското село помислили Нилопал и Абиджит за героите на видеото и започнали да ги бият. На кадрите може да се чуе как мъжете умоляват да не ги убиват и отричат своята вина относно такова престъпление, но нападателите игнорират думите им.  Пристигналите на мястото полицаи спешно изпратили пострадалите в болница, но те починали по пътя. По обвинение в убийството на мъжете бяха арестувани 16 местни жители. Това не е първият случай на линчуване на невинни хора поради видеоклипове в WhatsApp - през миналия месец още шестима души са убити по същия начин.  Видеоклипът, заради който са били убити Нилопала Дас и Абиджит Ната, е изрязана социална реклама от Пакистан за отвличането на деца. По този начин мъжете бяха убити за неизвършено от тях престъпление. Превод и редакция: БЛИЦ     ", "date": "2018.06.14", "title": "Разярена тълпа линчува брутално двама мъже, погрешно обвинени в отвличане на деца (СНИМКИ/ВИДЕО 18+)"}
{"url": "https://www.blitz.bg/obshtestvo/zam-vtreshniyat-ministr-balabanov-se-sreshchna-s-vazhni-figuri-ot-sashch_news606947.html", "text": "Зам.вътрешният министър Стефан Балабанов участва в поредица от важни срещи по време на международната конференция по сигурност и борба с тероризма, която се провежда в Ерусалим, научи БЛИЦ. Заместникът на Валентин Радев е разговарял по време на важния форум с министъра на обществената безопасност Гилад Ардан.  Отделно Балабанов е провел разговор и с държавния секретар по сигурността на САЩ .", "date": "2018.06.14", "title": "Зам.-вътрешният министър Балабанов се срещна с важни фигури от САЩ"}
{"url": "https://www.blitz.bg/intsidenti/stikhii/zemetresenie-razlyulya-khrvatiya_news606878.html", "text": "Регистрирано е земетресение с магнитуд 3.2 на територията на Хърватия, съобщава страницата на Европейския средиземноморски сеизмологичен център Земетресението е станало на 16 километра северно от град Славонски брод на границата с Босна и Херцеговина и е второ в рамките на 24 часа. Трусът е станал в 0:49 местно време (1:49 българско време) на 2 километра дълбочина .  Земетресението е усетено в района на града, както и в съседния град Брод в Босна и Херцеговина.  Не се съобщава за пострадали и нанесени материални щети.  Източник: \"Фокус\" ", "date": "2018.06.14", "title": "Земетресение разлюля Хърватия"}
{"url": "https://www.blitz.bg/intsidenti/dva-malki-samoleta-se-sblskakha-v-sashch-snimki_news606880.html", "text": "Два малки самолета се сблъскаха в небето над американския щат Аляска, съобщава телевизионния канал KTVA като се позовава на местните власти. Съобщава се, че един от пострадалите самолети е извършил аварийно кацане в град Анкоридж. Спасителите отбелязват, че на машината е повредено шасито.  Части от втория самолет са били открити близо до река Суситна. Същевременно, все още няма информация за пострадали при инцидента. Броят на хората, които са били в двата самолета, все още се изяснява. Превод и редакция: БЛИЦ", "date": "2018.06.14", "title": "Два малки самолета се сблъскаха в САЩ (СНИМКИ)"}
{"url": "https://www.blitz.bg/ikonomika/investirat-11-mlrd-liri-za-razshiryavane-na-osmoto-po-golemina-letishche-v-evropa_news606868.html", "text": "Летище Гетуик обяви, че са предвидили 1.1 милиарда лири за разширяване на съоръженията си през следващите пет години, за да се приспособи към нарастващия брой на пътниците, информира БГНЕС. Гетуик е осмото по големина летище в Европа. От декември 2009 г. до края на новата 5-годишна програма, която трябва да приключи през 2023 г. общата стойност на инвестициите ще бъде 3.14 млрд. лири.  Авиопортът обслужва повече от 288 дестинации в 74 страни, като през него минават над 45 милиона пасажери на година. Очаква се броят на пътниците, преминаващи през Гетуик да стигне до 53 милиона през 2023 г.  Разширението включва нови съоръжения за вътрешните линии, включително и нова багажна лента в Южния терминал, преустройство на хотелската част и разширяване на салон заминаващи на Северния терминал, където ще се построят нови ресторанти.  ", "date": "2018.06.14", "title": "Инвестират 1,1 млрд. лири за разширяване на осмото по големина летище в Европа"}
{"url": "https://www.blitz.bg/ikonomika/blondinka-zapochna-ot-nulata-a-sega-pritezhava-biznes-za-1-miliard-dolara-snimki_news606887.html", "text": "Бременна в последните месеци и с ограничени финансови средства, Кендра Скот знае, че трябва да намери начин да печели повече пари. Докато очаква раждането на първото си дете в дома си в Остин, щата Тексас, тя започва да скицира бижута. Това се случва през далечната 2002-а, когато 28-годишната към онзи момент Скот има само 500 долара спестявания, с които се опитва да започне собствен бизнес. След като се ражда синът й, Кендра решава, че ще се оппита да продаде обеците и други неща, които създава по скиците си. Създава това, което е основата на първата й колекция, поставя бебето в слин и образците от бижутата - в метална кутия за чай.  После обикаля из бутиците на Остин като се опитва да продаде бижутата си. Разпродават се още на първия ден. От този ден нататък Кендра има свой бизнес.  Сега едноименната компания на Скот, която в момента е на 44 години - Kendra Scott - е с пазарна капитализация над 1 млрд. долара, а личното й състояние е около 500 млн. долара. Тя е в класацията на Forbes за най-богати самореализирали се жени в САЩ за 2017-а - на 36-то място и над звезди като Тейлър Суифт и Бионсе.  Скот е родена и израснала в Средния Запад - Уисконсин. Следва в университета в Тексас, но напуска само след година и в крайна сметка заживява в Остин. После създава и ръководи бизнес в продължение на две години като прави комфортни шапки за жени, преминаващи през химиотерапия. Вдъхновението за Кендра идва от покойният й пастрок, а част от приходите й отиват за местни болници, които се борят с болестта.  Идеята за стартъпа за бижута се заражда, след като по нейни думи осъзнава, че има голяма ниша на пазара - повечето бижута са или много скъпи, или крайно евтини (и грозни). По средата няма почти нищо.  Така че нейният план е да създаде качествени бижута със скъпоценни камъни, които тя и други жени с удоволствие ще носят, но на по-достъпна цена. Според нея всяка жена, независимо какви са финансите й, иска да се чувства уверена и красива.  Първоначално Кендра продава само на едро като зарежда само други магазини, вместо да отвори свой собствен. Kendra Scott се разраства бавно, но стабилно.  Скот казва, че й помага и постепенното назначаване на добри специалисти, с чиято помощ тя развива и разширява базирания в Оситн бизнес. Все пак тя среща и някои предизвикателства, особено в личния си живот - първият й брак приключва малко след раждането на второто й дете. Въпреки това се фокусира върху изграждането на екип от талантливи хора, които да помагат с развитието на бизнеса. Седем от първите служите - все жени - още работят с нея и до ден-днешен.  През 2010-а компанията прави преход и към търговия на дребно като отваря първия си магазин в Остин. Според Скот това е повратен момент за бизнеса и тя е твърдо решена бижутата й да се различават от традиционните.  Елитните бижутерийни магазини са известни с това, че са твърде формални и респектиращи с кадифените си мебели и затворените стъклени витрини. Кендра иска да създаде изживяване, което е топло, приветливо и най-вече - забавно.  В резултат на това клиентите в магазините на Kendra Scott са насърчавани да вземат в ръце и изпробват бижутата - нещо, немислимо при други марки бижута. Пазаруващите сами могат да създадат бижута за себе си като съчетават различни скъпоценни камъни и метал, различни обеци, огърлици, гривни и пръстени. Сега компанията има 80 магазина за търговия на дребно в САЩ и уебсайт, който доставя по цял свят. Освен това нейните бижута се продават и в някои специализирани магазини в Европа.  Фирмата има около 2000 служители, 96% от които са жени. Въпреки че сега зад нея стоят инвестиционни компании, Скот остава мажоритарен собственик.  Кендра се оказва като еднорог в бранша. Тя не робува на трендове и жъне успехи, докато другите изпитват все повече затруднения. Основната причина за успеха е, че дизайнерката е наистина себереализирала се жена - млада майка, положила много усилия, за да стигне там, където е сега.  Освен това Скот е мила и любезна и това се отразява и в отношенията в компанията и в магазините. Създава усещане за общност, което се харесва на клиентите. Няма я страховитата сянка на зловещия лидер, а само приятелска обстановка.  По отношение на самите бижута Кендра успява да предложи на клиентите точно каквото желаят и то на приемлива цена. Марката й предлага бижута с персонално усещане и силно излъчване, но на цена, която се възприема добре от клиентите. Освен това компанията участва в редица благотворителни инициативи. Миналата година Kendra Scott дарява 5 млн. долара плюс хиляди бижута на благотворителни организации, предимно посветени на помощта на жени и деца.  Един от примерите за филантропията на компанията е програмата Kendra Cares, в която пациенти в педиатрични болници могат да създават бижута Kendra Scott безплатно за самите себе си или за родител или попечител.  Служителите на Kendra Scott също така са извършили над 2000 часа доброволчески труд и магазините на фирмата в САЩ са били домакини на над 10 000 събития за набиране на средства за благотворителни каузи.  Скот казва, че фирмата е твърдо решена да продължи с тези благотворителни инициативи, защото тя базира бизнеса на три фундамента -  семейство, мода и филантропия, които са насока за всичко, което правят.  В насоката на \"семейството\" компанията предлага щедър отпуск по майчинство за работещи почасово и на пълен работен ден, финансово подпомагане за осиновяване и борба със случаи на безплодие, плюс фонд за подпомагане на семейства в кризисни периоди. Персоналът може да води бебета и малки деца на работното си място.  \"Бижутата и модата може да изглеждат като повърхностна индустрия, но аз ги възприемам повече като възможност да сторя добро за общността\", казва Скот, която е повторно омъжена и вече има три деца.  Източник: webcafe.bg ", "date": "2018.06.14", "title": "Блондинка започна от нулата, а сега притежава бизнес за 1 милиард долара (СНИМКИ)"}
{"url": "https://www.blitz.bg/ikonomika/tereza-mey-preodolya-i-poslednite-prepyatstviya-po-proektozakona-za-brekzit_news606876.html", "text": "Британският премиер Тереза Мей преодоля и последните препятствия в Камарата на общините по проектозакона за Брекзит, след като депутатите отхвърлиха и останалите поправки, внесени по-рано в Камарата на лордовете, включително тази за оставане в митническия съюз. Тереза Мей обаче стигна до победата след големи отстъпки пред определени кръгове в нейната Консервативна партия и след въздържане от гласуване на мнозинството от лейбъристките депутати. Тереза Мей все още има шанс да реализира плановете си за Брекзит, макар че авторитетът й сериозно пострада след двата дни на дебати и гласуване в долната камара на паламента, отбелязват политическите наблюдатели.  Късно снощи депутатите подкрепиха позицията на правителството за напускане на митническия съюз като отхвърлиха поправката за оставане в него под някаква форма. Убедителното гласуване срещу поправката стана след като по искане на лидера на опозиционната Лейбъристка партия Джеръми Корбин голяма част от неговите депутати се въздържаха от гласуване.   90 лейбъристи обаче не послушаха лидера си и гласуваха - 75 „за“ поправката и 15 „против“. Министри от кабинета в сянка подадоха оставки в несъгласие с политиката на лидера. Това бе най-големия бунт в Лейбъристката партия срещу Джеръми Корбин. Трима бунтовници от Консервативната партия също гласуваха „за“ поправката, но това далеч не бе достатъчно и тя бе отхвърлена с мнозинство от 201 гласа. ", "date": "2018.06.14", "title": "Тереза Мей преодоля и последните препятствия по проектозакона за Брекзит"}
{"url": "https://www.blitz.bg/ikonomika/kitayski-biznesmeni-s-golyam-udar-u-nas-vdigat-na-kraka-tsyal-otrasl_news607025.html", "text": "Πpoизвoдитeлят нa poзoвo мacлo и ĸoзмeтични пpoдyĸти \"Бългapcĸa poзa\" oбяви в чeтвъpтъĸ, чe e в пpoцec нa дoгoвapянe нa 5-гoдишнo cпopaзyмeниe c ĸитaйcĸa ĸopпopaция. Oт фиpмaтa нe пocoчвaт ĸoe e aзиaтcĸoтo дpyжecтвo, нo пoтвъpждaвaт, чe интepecът e зa eĸcпopт нa мacлo и ĸoзмeтиĸa нa cтoйнocт oт 40 милиoнa лeвa в дългocpoчeн плaн, пишe caйтът ЅееNеwѕ, цитиран от Мъни бг. Oчaĸвaниятa ca cпopaзyмeниeтo дa бъдe пoдпиcaнo в нaчaлoтo нa cлeдвaщия мeceц.  Πpoизвoдитeлят e бaзиpaн в Kapлoвo, ĸaтo зaпoчвa пpoизвoдcтвoтo cи oщe пpeз 1948 гoдинa. Kъм мoмeнтa пpoдyĸти нa фиpмaтa ce изнacят в нaд 20 дъpжaви нa 4 ĸoнтинeнтa.  Зa пocлeднитe пeт гoдини пъĸ \"Бългapcĸa poзa\" e дocтaвилa poзoвo мacлo, ĸoeтo e билo влoжeнo в нaд 11 милиoнa пapфюми нa гoлeми мapĸи в индycтpиятa. ", "date": "2018.06.14", "title": "Китайски бизнесмени с голям удар у нас, вдигат на крака цял отрасъл!"}
{"url": "https://www.blitz.bg/obshtestvo/antirekord-zagubi-za-60-mlrd-evro-ot-prodazhba-na-falshivi-stoki_news606993.html", "text": "Ежегодните загуби в целия ЕС заради фалшифициране в 13 основни икономически отрасъла възлизат на 60 милиарда евро. Това стана ясно от съобщение на Патентно ведомство, публикувано в социалната мрежа на институцията. Нови изследвания на Службата на Европейския съюз за интелектуална собственост (EUIPO) разкриват, че 60 милиарда евро се губят всяка година от фалшифициране в 13 икономически отрасъла  През последните 5 години EUIPO следи икономическите загуби от фалшифицирането в отрасли, за които е известно, че са уязвими по отношение на нарушения на правата на интелектуална собственост (ПИС).  Последните данни показват, че преките годишни загуби в тези отрасли в резултат на наличието на фалшиви продукти на пазара възлизат на 60 милиарда евро, което се равнява на 7,5 % от продажбите в тях.  Натрупаните загуби са в размер на 116 евро на гражданин на ЕС на година.  Тъй като законните производители произвеждат по-малко, отколкото биха произвеждали при липсата на фалшифицирани продукти и заради това наемат по-малко работници, в тези отрасли се губят директно 434 000  работни места.  Оценката от доклада сочи, че поради наличието на фалшифициране 13-те отрасъла в България губят 19,8 % от директни продажби годишно. Това се равнява приблизително на 552 милиона евро (1,1 милиарда лева) или 77 евро (150 лева) на български гражданин на година.  Изследваните 13 отрасъла са: козметика и лична хигиена, облекло, обувни изделия и принадлежности, спортни стоки, играчки и игри, бижутерия и часовници, ръчни чанти и багаж, музикални записи, спиртни напитки и вина, фармацевтични продукти, пестициди, смартфони, батерии и гуми.  Тези данни са част от цикъл изследвания, които EUIPO провежда през последните 5 години и за пръв път те се публикуват в единен доклад. В публикувания днес обобщаващ доклад са събрани изследвания за приноса на интелектуалната собственост в икономиката на ЕС и разходите за международната търговия вследствие на фалшифицирането и пиратството. В него се обобщават и предприетите действията на национални, регионални и международни органи за борба с нарушенията на правата на интелектуална собственост.  Изпълнителният директор на EUIPO António Campinos, заяви: \"За пръв път през последните пет години докладите и изследванията ни са основа за изграждането на цялостна представа за икономическото въздействие на фалшифицирането и пиратството върху икономиката и разкриването на работни места в ЕС и освен това предоставят сведения за начините за нарушаване на правата на интелектуална собственост. С изследванията си показваме и положителния принос на интелектуалната собственост върху заетостта и растежа.  Стремежът при работата ни е авторите на политики и гражданите да не се съмняват в стойността на интелектуалната собственост и вредите в резултат на нарушаването ѝ.\" ", "date": "2018.06.14", "title": "Антирекорд! Загуби за 60 млрд. евро от продажба на фалшиви стоки"}
{"url": "https://www.blitz.bg/obshtestvo/katadzhiite-go-zaksakha-drusat-gi-s-golemi-globi-zaradi-maskirani-kameri-i-pravopisni-greshki_news606914.html", "text": "Около 30 катаджии отнасят наказания всеки месец за грубо отношение към водачи, нарушения на правилата за движение и правописни грешки в актова. Това разкриха служители на Пътна полиция пред \"Телеграф\". Само в София на всеки 30 дни се образуват поне едно или две разследвания срещу униформени, за които са били подадени сигнали. Така на месец - при наличието на 28 областни дирекции, започват разследвания срещу около 30 ченгета.  Оплаквания срещу тях в по-голямата си част са за това, ч се държат грубо с водачите при катастрофа или проверка на пътя. Често има сигнали и че са засечени в нарушения на правилата за движение като говорене по телефона без хендсфри, паркиране на забранено или минаване на червено.  \"Проверките продължават поне месец. Водач казва например, че съм взел 20 лева подкуп и стартират разпити и гледане на записи от камерите в патрулките. Оказва се, че това не се е случило, но все пак намират някакво нарушение - че допускам правописни или пунктуационни грешки при съставяне на акт, например. И ми лепват наказание. Започне ли проверка, невъзможно е да не се намери някакъв гаф\", сподели опита си пъте н полицай с дългогодишен опит от столицата.   Санкциите започват от писмено предупреждение и порицание и преминават в удържане от заплатата. Случи ли се това, униформеният се лишава от около 100 лева на месец в продължение на половин година. Каквото и наказание да има служител на реда, това го лишава от право да получава бонус, който по принцип се полага на всяко тримесечие.  Униформените могат да бъдат спипани и чрез постове в социалната мрежа. Например след публикация в група са били погнати катаджии, които са маскирали новата си камера, наричана от водачите разговорно \"тринога\" с листа от бъз, и засичаха нарушители край Луковит. ", "date": "2018.06.14", "title": "Катаджиите го закъсаха! Друсат ги с големи глоби заради маскирани камери и правописни грешки"}
{"url": "https://www.blitz.bg/kriminalni/nakazanie/ukrainskiyat-tiradzhiya-koyto-predizvika-smrtonosnata-kasapnitsa-na-rishkiya-prokhod-se-izpravya-pred-sda-snimka_news607001.html", "text": "Украинският тираджия, който седна зад волана мъртвопиян и предизвика страшната касапница на Ришкия проход, току-що бе доведен в Окръжния съд на Бургас, където след минути започва гледането на мярката му за неотклонение, предава Флагман бг. Прокуратурата ще настоява Игор Туховский да остане зад решетките, тъй като при зверската катастрофа един човек загина на място, а други седем бяха ранени.  Припомняме, че инцидентът стана на 11-ти юни на главния път Карнобат-Шумен, няколко километра след отбивката за село Камчия. Шофьорът на товарния автомобил загубил управление над возилото, навлязъл в насрещното движение и буквално се качил върху микробуса, в който пътували две семейства от Турция. На място загина 40-годишният шофьор Ниязи.  Малко по-късно е установено, че тираджията е карал с 2,81 промила алкохол в кръвта.  ", "date": "2018.06.14", "title": "Украинският тираджия, който предизвика смъртоносната касапница на Ришкия проход, се изправя пред съда (СНИМКА)"}
{"url": "https://www.blitz.bg/kriminalni/tova-li-e-pokhititelyat-na-sina-na-ventsi-stefanov_news606927.html", "text": "Специалнините служби отново разследват едно от най-големите и мистериозни престъпления на прехода. Ченгетата са извадили от фризера папките по делото за отвличането на сина на футболния бос Венцислав Стефанов, съобщава \"Уикенд\", като се позовава на източници от МВР. Причината е друго престъпление - кокошарско и от битов характер.  .  На 5 юни, тази година, са задържани П.И. на 41 години от град Сливен, криминално проявен за кражби, грабеж, палеж и изнудване, С.Ш. на 39 години от град София, криминално проявен за кражба и грабеж и П.В. на 40 години от село Зимница, криминално проявен за грабеж.   Както БЛИЦ писа първи, мъжът с инициали С.Ш. е небезизвестният Славейко Шишков, който е син на починалия Светльо Шишков, който пък беше собственик на една от най-големите фирми за бойлери в страната.   Шишков явно е пропаднал, а всичко от предишния му имидж на голям играч е останало назад в миналото - щом се е докарал дотам да участва в домови кражби. Арестът му обаче може да доведе до разплитането на случая с отвличането на Димитър Стефанов.  Още преди 14-години в ГДБОП сериозно са работили по версията, че преките автори на покушението на момчето са Георги Георгиев - Жоро Пъпката, Славейко Шишков и Йордан Цонков - Джиджи. С днешна дата е жив само Шишков. Ченгетата очакват той да проговори за поръчителите на жестокото престъпление срещу Венци Стефанов. ", "date": "2018.06.14", "title": "Това ли е похитителят на сина на Венци Стефанов?"}
{"url": "https://www.blitz.bg/obshtestvo/prvata-dama-desi-radeva-s-raztrsvashchi-dumi-za-tragichno-zaginalite-piloti-ot-khelikoptera_news606968.html", "text": "Първата дама на България - Десислава Радева, написа разтърсващи думи за трагично загиналите пилоти Пламен Пантилеев и Стоян Неделчев. Припомняме, че на 11-и юни военен хеликоптер Ми-17 се разби в непосредствена близост до летище Пловдив.  \"Ми-17. Едно филмче, което направихме заедно с Maria Handjieva, Ognyan Stefanov и Vladimir Vladimirov, когато гореше Рила. Не пилотираха капитаните Пантелеев и Неделчев. Което не ги прави по-малко способни. Напротив! 24 -та Авиационна база-Крумово има можещи и отдадени на професията си военнослужещи, които гасят пожари, спасяват при наводнения и обилни снеговалежи. Чест прави на НС, че днес отдадоха минута мълчание в памет на двамата загинали. Това можеха да бъдат други двама, които припознават за свой дълг да поддържат способностите, за да изпълняват клетвата пред Родината.  Чест, достойнство, дълг - думи, пълни със смисъл за воините на България! За щастие. Но докога?!  Погребението ще е в петък. В Пловдив.  Момчета, почивайте в мир!  Вие изпълнихте дълга си! Амин!     ", "date": "2018.06.14", "title": "Първата дама Деси Радева с разтърсващи думи за трагично загиналите пилоти от хеликоптера"}
{"url": "https://www.blitz.bg/obshtestvo/tsetso-mustaka-gotov-za-zatvora_news607036.html", "text": "Цели 4 часа заблудилите се да гледат водевила „България пита, Цветан Василев отговаря“, излъчван на живо по ютуб канал в интернет, очакваха някакви кой знае какви нови чутовни разкрития на мустакатия аферист. Но вместо това отново станаха свидетели на преповтаряне на мантрите на бившия собственик на КТБ. Че Василев живее в свой измислен свят, в който той е най-важният човек във Вселената, отдавна е известно на всички. Днес обаче медицинската диагноза на банкера-беглец за пореден път му изигра лоша шега.    След като първо си разказа житието-битието, къде е учил-недоучил и как бил спасил ЦКБ през 1996г. да не фалира (?!), Василев разкри една дълго пазена тайна – как всъщност лично той е придобил КТБ през 2000г. срещу 6 милиона евро. Само че през 2000г. КТБ формално не е била купена от Василев, а от 11 офшорни фирми, привидно несвързани помежду си, които придобиват (предвид законовата забрана) всяка една под 10% от капитала на малката тогава банка, продадени им от Булбанк. Василев и фирмата му „Бромак“ официално се появяват като собственици едва на по-късен етап.  Признанието сега на Цветан Василев, че по времето на Иван Костов, лично е стоял зад 11-те фирми, е особено ценно, предвид стартиралото срещу него дело в Специализирания наказателен съд и подробно описания от прокуратурата „модел КТБ“.  По-нататък Василев директно си призна и за кухите фирми, чрез които е източил милиарди от КТБ, без никакви обезпечения, в които номинални собственици по неговите думи наистина са били личните му охранители, шофьори и секретарки. Габровският измамник призна и за това, че лично е контролирал крайните активи, закупени с парите на вложителите в банката, и в това се изразявал иновативният му „модел“. Удобно пропусна обаче да спомене, че тези активи не са заложени като обезпечение в банката, а късането по този начин на връзката между отпуснатите кредити и работещите активи (чрез множество кухи фирми посредници), впоследствие му позволи да се разпореди със същите като със свои собствени.   Правещият се на журналист ютуб-блогър Георги Станков, не пропусна в 4 часовото мрънкане по няколко пъти да зададе на Василев едни и същи въпроси, предварително подготвени, но странно защо  не го попита така ли са работели и другите банки – по начин, нямащ нищо общо с банковата дейност, нито пък го попита как така, след като по думите на Василев крайните активи са били под контрола на КТБ, след фалита на банката те се оказаха под личното му разпореждане? И как само няколко месеца след подставянето на банката под специален надзор, Василев ги хариза за 1 евро на подставеното лице на Константин Малофеев – Пиер Луврие, вместо да ги върне на Фонда за гарантиране на влоговете?   Да, наистина иновативен модел – крадеш парите на вложителите, купуваш си предприятия и после се разпореждаш с тях като собственик. Или по-скоро, както каза професор Стив Ханке, бащата на валутния борд, всяко сравнение на КТБ с нормална банка би било обида.", "date": "2018.06.14", "title": "Цецо Мустака готов за затвора"}
{"url": "https://www.blitz.bg/obshtestvo/stolitsa/bremenna-mayka-s-malko-dete-sedna-na-kafe-v-parka-zaimov-i-gltna-neshcho-mnogo-gnusno_news607069.html", "text": "Бременна майка с малко дете преживя нещо изключително неприятно, докато се разхождаше с бебето си в столичния парк \"Заимов\". Това разказва самата тя във Фейсбук. \"Внимавайте какво ви сервират!!! Бременна с малко дете, сядаме в тази жега да се разхладим със свежо фрешче в парка \"Заимов\". Отпивам глътка, нещо шава в устата ми, плюя- две живи щипалки.... Няма такъв гнус!!! А сервитьорката ми смени сламката .... К'во толкова!\"  Майката се възмущава, че никой в заведението не се впечатлил и не се извинил, но й таксували и фреша с хлебарките.       ", "date": "2018.06.14", "title": "Бременна майка с малко дете седна на кафе в парка \"Заимов\" и глътна нещо много гнусно"}
{"url": "https://www.blitz.bg/obshtestvo/otmenikha-limitite-za-lchelechenie-glasuva-i-ostavkata-na-kamen-plochev_news606997.html", "text": "Здравната комисия отмени лимитите за лъчелечение, наложени от НЗОК, предаде bTV. Скандалът избухна вчера, след като здравната каса въведе ограничения, които засягат всички центрове за лъчетерапия у нас. Сутринта председателят на БЛС коментира, че лимитите не са съгласувани с тях и ще реагират остро, ако дори на един пациент бъде отказано лечение.  По време на заседанието си здравната комисия гласува и оставката на управителя на НЗОК проф. Камен Плочев.  По закон предсрочното прекратяване на мандата на управителя на НЗОК става единствено с решение на Народното събрание. ", "date": "2018.06.14", "title": "Отмениха лимитите за лъчелечение, гласува и оставката на Камен Плочев"}
{"url": "https://www.blitz.bg/obshtestvo/evrobarometr-s-mnogo-dobra-ikonomicheska-novina-za-blgariya_news607033.html", "text": "Мнозинството от европейците смятат, че икономическото положение е добро и те са оптимистично настроени за бъдещето. Доверието в Съюза расте, а подкрепата за Икономическия и паричен съюз е на най-високото си равнище. Това показва най-новото проучване на Евробарометър, публикувано днес, цитирано от БГНЕС.Все повече и повече граждани чувстват, че са се възползвали от възлови политики на ЕС, а когато става дума за търговия, две трети от европейците се произнасят за силен ЕС. И накрая, по-голямата част от европейците имат положителна представа за ЕС, а процентът на мислещите, че мнението им има значение, е достигнал най-високото си равнище от 2004 г. насам. Това са някои от основните резултати от последното проучване „Стандартен Евробарометър“, проведено между 17 и 28 март.  Европейските граждани продължават да имат положително мнение за състоянието на европейската икономика (50 %, + 2 процентни пункта от есента на 2017 г. спрямо 37 %, -2 с отрицателно становище) — това е най-високият резултат от 2007 г. насам. В 25 държави членки мнозинството от анкетираните твърдят, че състоянието на европейската икономика е добро (в сравнение с 23 държави членки през есента на 2017 г.). От есента на 2017 г. положителните мнения се увеличиха в 21 държави членки. За първи път от пролетта на 2007 г. положителните мнения относно състоянието на националната икономика (49 %) са повече от отрицателните мнения (47 %). От есента на 2017 г. положителната представа за текущото състояние на националната икономика се е увеличила в 18 държави членки, сред които начело е Португалия (43 %), следвана от Ирландия (79%), Финландия (77 %) и Литва (38 %). Представите се различават между държавите членки. Например в Нидерландия и Люксембург 93 % от анкетираните считат положението на националната си икономика за добро, докато в Гърция само 2 % споделят това мнение. Подкрепата за Икономическия и паричен съюз и еврото продължава да е на рекордно високо равнище, като три четвърти от анкетираните (74 %) в еврозоната подкрепят единната валута на ЕС. Доверието в ЕС нарасна до 42 % и е на най-високото си равнище от есента на 2010 г. насам. В 15 държави членки мнозинството от анкетираните имат доверие в ЕС. Доверието е най-голямо в Литва (66 %), Португалия и Дания (57 % и в двете) и в Люксембург и България (56 % в двете). От есента на 2017 г., доверието в ЕС е нараснало в 19 държави, по-специално в Португалия (57 %) и Словения (44 %), докато в шест държави то намалява, по-специално в Белгия (47 %), Унгария (44 %) и Словакия (44 %). 40 % от европейците имат положителна представа за ЕС (37 % неутрална и едва 21 % отрицателна). Такъв е случаят в 15 държави членки, като най-голям е процентът в Ирландия (64 %), България и Португалия (по 56 %) и Люксембург (54 %). Доверието в ЕС е по-силно от доверието в националните правителства или парламенти. 42 % от европейците имат доверие в Европейския съюз, докато 34 % имат доверие в своите национални парламенти и правителства. Мнозинството от европейците са оптимистично настроени към бъдещето на ЕС (58 %). Такъв е случаят във всички държави членки с изключение на две: Гърция (където въпреки увеличението на оптимизма с 5 процентни пункта, 53 % са „песимисти“, а 42 % „оптимисти“) и Обединеното кралство (48 % спрямо 43 %). Оптимизмът е най-силен в Ирландия (84 %), Португалия (71 %), Люксембург (71 %), Малта, Литва и Дания (и трите с + 70 %). В долния край на скалата са Франция (48 %), Кипър и Италия (54 % и в двете). „Свободното движение на хора, стоки и услуги в рамките на ЕС“ и „мирът между държавите — членки на ЕС“ , се възприемат като двата най-положителни резултата на ЕС от съответно 58 % и 54 % от европейците. И накрая, 70 % от европейците се чувстват граждани на ЕС. За първи път от пролетта на 2010 г., това мнение се споделя от мнозинство във всички държави членки. Имиграцията представлява главното предизвикателство, пред което ЕС е изправен понастоящем (38 %). Тероризмът е на второ място (29 %), като все още изпреварва икономическото положение (18 %), състоянието на публичните финанси на държавите членки (17 %) и безработицата (14 %). На национално равнище, основните опасения остават безработицата (25 %, без промяна), здравеопазването и социалната сигурност (23 %) и имиграцията (21 %). Здравеопазването и социалната сигурност достигат нова връхна точка и вече заемат второ по важност място за първи път от пролетта на 2007 г. В сравнение с 2014 г. повече граждани считат, че са се възползвали от възловите инициативи на Съюза, като например липсата или ограничения граничен контрол, когато пътуват в чужбина (53 %), по-евтините разговори по мобилни телефони в друга държава от ЕС (48 %), укрепването на правата на потребителите при покупката на продукти или услуги в друга държава от ЕС (37 %) или подобряването на правата на пътниците във въздушния транспорт (34 %). Накрая, налице е силна подкрепа за приоритетите, които комисията си е поставила. В полза на свободното движение се произнасят 82 % от анкетираните, а за обща политика в областта на отбраната и сигурността — 75 % (без промяна). За първи път от гражданите бе поискано мнение относно търговската политика на ЕС, като мнозинство от 71 % изразяват своята подкрепа.", "date": "2018.06.14", "title": "Евробарометър с много добра икономическа новина за България!"}
{"url": "https://www.blitz.bg/layfstayl/za-damite/istinski-biseri-tova-sa-nay-nelepite-zhenski-repliki-po-vreme-na-svetovno-po-futbol_news606925.html", "text": "В следващите редове ще откриете някои от най-големите женски бисери по време на световно първенство. Убедени сме, че всяка дама, която не е много на \"ти\" с футбола е употребявала поне една от тях. Няма да се бавим повече, ето ги:  1.Кои са нашите?  2.Дай само за секунда да погледна какво дават по другия канал.  3.А, Франция ли играе?… Мило, кога ще ме заведеш във Франция?  4.Тоя с флагчето играе най-слабо. Топката минава до него, а той не я рита.  5.Валери Божинов играе ли? Пък Стефчето разправя, че била спала с него, тъпата кокошка.  6.Тоя защо свири? Съдия ли е? А за какво ще ги съди? Ще вкара ли някой в затвора?  7.Тоя с костюма защо им крещи? Ядосва ги.  8.Мило, какво е засада?  9.Този ли е Кристиано Роналдо?… Е, много е сладичък. blitz.bg/sport  ", "date": "2018.06.14", "title": "Истински бисери! Това са най-нелепите женски реплики по време на Световно по футбол!"}
{"url": "https://www.blitz.bg/intsidenti/katastrofi/strashno-avtomele-na-bul-geshov-v-sofiya-ima-seriozno-postradali-video_news607063.html", "text": "Тежка верижна катастрофа на столичния бул. \"Иван Гешов\". На място са изпратени линейка и пожарна.По последна информация при инцидента са се ударили четири автомобила. Пострадали са четирима души. Две линейки са изпратени към мястото на катастрофата, заявиха от Спешна помощ, цитирани от БНР.   Заради тежкия инцидент преминаването по големия булевард е затруднено.", "date": "2018.06.14", "title": "Страшно автомеле на бул. \"Гешов\" в София, има сериозно пострадали (ВИДЕО)"}
{"url": "https://www.blitz.bg/intsidenti/stikhii/silen-dzhd-se-izsipa-nad-razgrad-i-gradt-zaprilicha-na-venetsiya_news607049.html", "text": "Силнен дъжд валя в следобедните часове в Разград. Няма големи щети, съобщиха от областната администрация.Получени са седем сигнала за последствия от природното явление, като те са свързани най-вече с наводнени приземни етажи. Наводнени са две заведения в центъра на града, както и склад на Кооперативния пазар и мазе на ул. \"28 януари\".  В блок на жк \"Освобождение\" е аварирала водопроводна система на първи етаж. Подадени са сигнали и за две паднали дървета - едното върху кола пред блок 25 в жк \"Орел\", а другото на пътя към село Просторно.", "date": "2018.06.14", "title": "Силен дъжд се изсипа над Разград и градът заприлича на Венеция"}
{"url": "https://www.blitz.bg/analizi-i-komentari/payakt-idva-za-3-minuti-lineykata-za-43-slagachite-na-boyko-abonatite-na-btv-i-nyakoi-drugi-absurdi_news606920.html", "text": "Едва ли има друга държава в света, в която паяците да пристигат на 3-ата минута, за да вдигнат неправилно паркиран автомобил, а линейките на 43-ата минута от обаждането. Абсурд, достоен за Гинес! Двама български пилоти загинаха, а пилотът на държавата се опитва да извлича PR от смъртта им.  А докато телата на офицерите Пламен Пантилеев и Стоян Неделчев още са топли, гибелни хора тровят ефира!  Довчерашните слагачи на Бойко се превъртяха около оста си с любезното съдействие на Венелин Петков, по-известен с наградата си Златния скункс.  Венелин може да е станал за резил, след като bTV пропусна да отрази кървавите атентати в Париж, защото... новинарските емисии били на запис. Но няма как да пропусне да предостави студиото на уж всички гледни точки на Татяна Дончева, Христо Иванов, Радан Кънев и генерал Атанасов. Нищо че изборният рейтинг на злощастното каре се побира точно в 1%.  До вчера Татяна Дончева жадно впиваше устни в Бойко, а докато беше правосъден министър Христо Иванов пълзеше на колене в кабинета му.    Днес, обаче двамата и колегите им от карето го играят опозиция и щедро изливат помия срещу държавата. Същата тази държава, която им осигури джакпот от депутатски и министерски постове и ги направи богати.  Издънките от карето така и не казват с какво те допринесоха за просперитета на държавата по времето, в което се кипреха във властта. Но и няма как слугите на Венелин Петков да пресекат ехидните им усмивки с неудобни въпроси.  Българският народ, обаче е умен! Колкото и да го подценяват няколко хлебарки, самопровъзгласилите се за политици. Ивайло КРАЧУНОВ", "date": "2018.06.14", "title": "Паякът идва за 3 минути, линейката за 43! Слагачите на Бойко! Абонатите на bTV и някои други абсурди..."}
{"url": "https://www.blitz.bg/obshtestvo/2000-avtobusa-spirat-da-se-dvizhat-dnes-za-chas-i-polovina-zaradi-protest-na-prevozvachite_news606889.html", "text": "Автобусните превозвачи излизат на протест. Очаква се около 2000 автобуса в цялата страна да спрат днес за час и половина. Причината е законопроект за създаване на автомобилна камара, информира Нова телевизия. Според текстовете тази камара ще предлага кои фирми да бъдат лицензирани и кои - не.  Част от превозвачите виждат лобизъм и корупция в законопроекта, но за други това е начин да се спазват правилата от всички.   ", "date": "2018.06.14", "title": "2000 автобуса спират да се движат днес за час и половина заради протест на превозвачите"}
{"url": "https://www.blitz.bg/layfstayl/skorost/tankove-machkakha-koli-v-germaniya-video_news607085.html", "text": "YouTube-каналът AiirSource Military публикува видео от ежегодното танково състезание Strong Europe Tank Challenge в баварския град Графенвьор в началото на месеца. Правилата на един от етапите в съревнованието изискват преодоляване на препятствия, сред които и автомобили.В клипа са показани изпълненията на отборите на САЩ, Великобритания и Полша, които мерят сили съответно с танкове Abrams M1A2, Challenger II и Leopard 2A5.  В тазгодишното състезание Strong Europe Tank Challenge са взели участие също Германия, Швеция, Австрия, Франция и Украйна. Победители в крайното класиране са станали немските танкисти, които са набрали 1 450 от 1 500 възможни точки", "date": "2018.06.14", "title": "Танкове мачкаха коли в Германия (ВИДЕО)"}
{"url": "https://www.blitz.bg/stsena/seksi-krasavitsa-ot-britansko-rialiti-shou-se-pokaza-chisto-gola-snimki-18_news606883.html", "text": "Меган Хенсън, участничка от британското риалити шоу \"Островът на любовта\" (Love Island) предизвика учестяване на пулса и втренчени погледи след като бяха публикувани кадри от нейна провокативна фотосесия, направена преди да влезе в предаването на ITV, пише \"Мирър\". 24-годишната англичанка, която преди това се е изявявала като секретарка и стриптизьорка, се появява в черно-бяла фотография напълно гола.  Меган гледа съблазнително към камерата като се е облегнала изкусително върху бял кожен стол, без каквато и да е дреха, която да прикрие поне малко извивките на тялото й.  Говорейки преди да влезе в риалито, Мегън предсказа, че ще бъде огромен хит сред момчетата.  \"Мисля, че първото очевидно нещо, което привлича, е моята визия\", каза тя.  \"Имам големи гърди и голямо дупе, много съм истинска\", добави тя. Превод и редакция: БЛИЦ    ", "date": "2018.06.14", "title": "Секси красавица от британско риалити шоу се показа чисто гола (СНИМКИ 18+)"}
