{"url": "https://www.blitz.bg/svyat/severna-koreya-obyavi-uslovie-pri-koeto-shche-se-otkazhe-ot-tseliya-si-yadren-arsenal_news584091.html", "text": "Северна Корея е готова да се откаже от ядрените си оръжия, ако управлението на лидера Ким Чен-ун бъде гарантирано, съобщават световни агенции, позовавайки се на Сеул. Представители от делегацията на Южна Корея, която бе на двудневна визита в КНДР, потвърдиха, че Пхенян е обявил, че няма причина да притежава ядрени оръжия, ако сигурността на държавата бъде гарантирана.\"Северна Корея ясно изрази намерението си за ядрено разоръжаване на Корейския полуостров, и ако няма военна заплаха, и сигурността на севернокорейския режим бъде гарантирана, те разясниха, че няма причина да притежават ядрени оръжия\", обявиха от прессекретариата на държавния глава на Южна Корея.  КНДР е открита за провеждане на преговори за ядрено разоръжаване на Корейския полуостров. Страната също така е изразила готовност за откровени разговори със САЩ по казуса. Тоталитарната държава е обещала да не използва ядрени оръжия срещу Южна Корея. Пхенян ще прекрати ракетните и ядрени изпитания, както и други провокации, по време на преговорите. Северна Корея се съгласи да прекрати ядрените и ракетни изпитания, докато се водят преговори. Обещава да не използва ядрени или конвенционални оръжия срещу Южна Корея, допълниха от Синия дом. Южна Корея и Северна Корея са се договорили да проведат среща в края на април. Разговорите ще се проведат в граничното селище Панмунджом в демилитаризираната зона - на 53 километра северно от Сеул. На тях ще участват лидерите и на двете държави. Подобни срещи между лидерите на двете държави бяха проведени през 2000 и 2007 г. в Пхенян. Представител на Сеул разкри още, че двете държави са се съгласили да открият \"гореща линия\" между лидерите, за да се позволят по-тесни консултации и намаляване на напрежението на полуостров. Ким Чен-ун и Мун Дже-ин ще проведат първия си телефонен разговор преди третата среща на върха в края на април. \"Югът и Северът се съгласиха да открият \"гореща линия\" между лидерите, за да се позволят по-тесни консултации и намаляване на военното напрежение, също така се съгласиха да проведат първия си телефонен разговор преди третата среща на върха\", подчертават от Синия дом. Северна Корея е изразила надежда въпросът за съвместните военни учения между Южна Корея и САЩ да бъде разрешен щом ситуацията на Корейския полуостров се стабилизира. Южна Корея ще предаде на САЩ посланието на КНДР.", "date": "2018.03.06", "title": "Северна Корея обяви условие, при което ще се откаже от целия си ядрен арсенал!"}
{"url": "https://www.blitz.bg/politika/maya-manolova-posochi-nay-golemite-problemi-na-sdelkata-s-chez_news583946.html", "text": "Разбира се, че има проблем за потребителите в резултат на сделката с ЧЕЗ. Най-вече заради това, че основното между потребителите и доставчиците е доверието. По начина, по който се извършва сделката, е сринато доверието в техния доставчик. Утре всеки един проблем с надписана сметка или авария, може да се излее в много сериозно недоволство именно заради липсата на доверие. Това каза в ефира на bTV Мая Манолова, коментирайки сделката с активите на ЧЕЗ. \"Сделката беше извършена непрозрачно. Не е ясно откъде идват капиталите. Не е ясно, дали купувачът има достатъчно опит, за да управлява това дружество. Информация за сделката се събира от чужди държави, от службите. Няма яснота кредитите, получени за сделката, по какъв начин ще бъдат връщани\", посочи още проблеми Манолова.  Омбудсманът припомни, че още в първия ден в официалната си позиция тя е обявила две неща много важни неща: контролните органи да си свършат работата, а също и, че са необходими законодателни промени.  \"Единственият орган, който трябва да се произнесе по тази сделка, е заел обичайната си поза на страничен наблюдател. Това е КЕВР. Аз твърдят, че КЕВР са заели пасивна позиция и не се възползват от дадените им от закона правомощия. КЕВР има право да се произнесе по сделки, които биха застрашили снабдяването в резултат на свръх задлъжнялост на дружеството\", обясни Манолова.  По думите ѝ, активите на ЧЕЗ ще бъдат придобити само с 20% готови пари, а останалите пари ще бъдат осигурени чрез заеми от международни кредитни институции. \"Основният въпрос е как ще бъдат връщани тези кредити и ще доведат ли до свръхзадлъжнялост на дружеството.  Данните за приходи и разходи доста се разминават. Належащо е държавата да си върне възможностите за контрол върху тези сделки\", поясни Манолова.  Омбудсманът изрази необходимост, че в закона за енергетиката трябва да има положения, на базата на които държавата да може да наддава за активите на ЕРП-тата наравно с другите потенциални купувачи.    ", "date": "2018.03.06", "title": "Мая Манолова посочи най-големите проблеми на сделката с ЧЕЗ"}
{"url": "https://www.blitz.bg/ikonomika/ministr-angelkova-razkaza-kak-shche-se-promeni-turizma-po-moreto-u-nas-tazi-godina_news583983.html", "text": "Николина Ангелкова е министър на туризма във второто и третото правителство на Бойко Борисов. Родена е на 30 ноември 1979 г. в Крумовград. Завършва Бизнес училището на Харвард по програма за ръководни кадри „Развитие на лидерски умения“. Специализирала е още финансово управление на структурните фондове на ЕС, европейско право и регионална политика и структурни фондове в Института по публична администрация в Маастрихт и в Регионалния институт за административна реформа в Нант, Франция.- Г-жо Ангелкова, след няколко месеца започва подготовка за летния сезон. Каква ще е промяната това лято в курортите, Слънчев бряг ще има нова визия, но шумът, останалите курорти, общественият ред?  - Успешната подготовка на всеки летен сезон се дължи на първо място на прекратената недалновидна практика, която преди предвиждаше да се  рекламира туристическият сезон в паралел с неговото протичане. През предходния мандат на кабинета \"Борисов\", следвайки продуктивните тенденции в областта на туристическото маркетиране, сменихме начина на работа - подготовката на новия сезон започва още след приключване на стария. Така  успяхме да постигнем рекордните резултати от 2016 г., които надградихме през 2017 г.  Устойчивият ръст на чуждестранни туристи и приходи, които съответно са нараснали със 7,6 на сто, достигайки над 8,882 млн. и 9,3%- 6,895 млрд. лв., са най-обективният показател, че работим в правилна посока. Действаме последователно чрез устойчиви решения за казусите в националните ни курорти, които играят своята имиджова роля за българския туризъм. Това е част от цялостната политика за ребрандирането на страната в посока целогодишна туристическа дестинация с богато културно-историческо наследство и, привличаща по-висок клас туристи. Затова и предприехме стъпки за статута на националните курорти. По отношение на обществения ред, работим в синхрон и пълна координация с отговорните институции на централно ниво, както и с местните власти. - Вярвате ли, че обликът на Слънчев бряг в началото на идващия сезон ще е различен от този през миналата година?  - Да, вярвам, защото полагаме сериозни усилия това наистина да е така. Очаквам тази година обликът на курорта, поне на територията на „Слънчев бряг“ АД, значително да се подобри. Предвиждаме уличната търговия в „Слънчев бряг-зона изток“ да бъде преустановена още това лято. Категорично няма да има „разхождащи се“ щендери. Така ще се избегне изнасянето на стоки по щандове, нарушаването на свободното преминаване на туристи и автомобили по улиците и тротоарите. Обликът на курорта ще се подобри, което ще повиши и качеството на туристическия продукт, така очакваме оценката и цялостното преживяване на гостите да се подобри. - Къде виждате мястото на предложената като идея улица за забавления, така че да не пречат на обикновените туристи?  - Слънчев бряг е известен с възможностите за забавления, които предлага, и има туристи, които търсят точно това. Добре е да се намери балансирано решение и начин да отговорим на нуждите на тези посетители, но и на гостите, които искат пълноценен отдих. Има различни начини за намиране на компромисно решение, което да удовлетвори всички нужди. Важно е да има дискусия по темата и всички заинтересовани страни да могат да изложат аргументи и предложения, а след това да се избере най-доброто за всички. - Кажете за Закона за туризма. Какви са промените и освен Слънчев бряг, как ще се отразят те на останалите курорти?  - Промени в първия Закон за изменение и допълнение на Закона за туризма бяха приети на първо четене в Народното събрание. Те предвиждат намаляване на административната тежест за бизнеса, като ще отпаднат 19 вида документа, които досега трябваше да бъдат представяни на хартиен носител. Друга част от измененията са свързани с транспониране на евродирективата за пакетните пътувания. С развиването и прилагането на нормативната база се изяснява и модернизира обхватът на защитата на туристите чрез изменение на действащите разпоредби на ЕС за защита на потребителите.  Предвиждат се и промени в нормативната база, които ще засегнат националните курорти. Работи се по законодателни изменения, с които ще се определи статутът им, но все още не са финализирани. Те ще бъдат включени към следващи промени на Закона на туризма.  - Кажете за концесиите на плажовете. Как вървят? Колко плажа ще са без концесионер, разбира се, каквито данни има към момента?  - Министерството на туризма прави всичко, което е в правомощията и задълженията му относно своевременното провеждане на процедури за отдаване за стопанисване.  Търговете за концесиониране стартират с решение на Министерски съвет по предложение на Министерството на туризма, като до края на годината ще се провеждат по реда на Закона за устройството на Черноморското крайбрежие (ЗУЧК), а от 2019 г. ще се процедират по Закона за концесиите.  Тази година изтичат 6 концесионни договора. Те са за морските плажове „Албена“, „Ривиера“, „Слънчев ден“, „Св. св. Константин и Елена - голям плаж“, „Св. св. Константин и Елена - юг“, Царево - централен“ . През 2018 г.  изтича и договор за наем на плаж  „Приморско - централен“. През 2019 година концесионните договори, които ще приключат, са 17. Те са за плажовете: „Батовски плаж\", „Кранево-север\", „Кранево - юг\", „Златни пясъци\", „Кабакум - север\", „Кабакум - Русалка\", „Св. св. Константин и Елена – север“, „Св. св. Константин и Елена - малък плаж“, „Буните\", „Шкорпиловци-централен“, „Робинзон“, „Поморие-изток“, „Созопол – централен“, „Созопол – Харманите“, „Приморско-север“, „Китен-Атлиман“, „Силистар“. Прекратен е договорът за „Бяла-централен, 5-а част“. Важно е максимално бързо да стартират всички тези процедури, които вече са подготвени от нас в Министерството на туризма.   Но е важно да се отбележи, че ивиците, за които няма определен концесионер или наемател, също ще бъдат обезопасени. Областните управители, в чиято територия попадат, трябва да осигурят водното спасяване и почистването през 2018 г., докато действа ЗУЧК. - И много важно как ще бъде разрешен проблемът със скъпите шалтета и евтините чадъри и шезлонги? Имаше такива проблеми на \"Нестинарка\", сега при процедурите беше предотвратена такава схема с бургаския северен плаж.  - Поставянето на таван на цените на плажните принадлежности беше важен акцент в работата на министерството. За това при разработването на новите концесионни процедури, по които сега се отдават ивиците, заложихме стойността на чадърите и шезлонги да бъде минимална. По този начин на редица морски плажове цените са заложени в договорите за целия период на договора и не могат да се увеличават. А дали се спазват поетите ангажименти и това лято ще следя стриктно. Предвиждам през лятото контролът на концесионерите и наемателите да бъде засилен, като ще направя редица инспекции. Преди старта на сезона ще имаме и съвместни проверки заедно с другите контролни органи. - Именно Северният бургаски плаж - лицето на града, през лятото беше в безобразно състояние миналия сезон - мръсен, с руини от останки на недействащи заведения и както никога досега, превзет от роми. Ще има ли по-добър контрол това лято?  - Не съм съвсем съгласна с вас за изключително лошото състояние на плажа през миналия сезон. За първа година този плаж беше почистен и имаше достатъчен брой спасители. Държавата е длъжна да осигури достъп до плажа на всички граждани, без значение от техния произход.  Има още няколко месеца до активния летен сезон, въпреки това вече работим по-активно за подготовката му. През миналата седмица проведох няколко работни срещи с кметове на морски общини. При срещите си дискутираме какви конкретни мерки трябва да бъдат набелязани, за да имаме успешен и спокоен летен сезон. Разчистването на крайбрежната линия, премахването на строителни отпадъци и поддържането на чиста плажна ивица са водещи фактори за положителните резултати, които очакваме през сезона. Планираме и преди началото на активния сезон  работни срещи, в които да се включат местната власт и всички контролни органи, които следят за спазването на реда по крайбрежието. Ще направим всичко, което е в правомощията на Министерството на туризма, за да гарантираме спокойна почивка на посетителите и успешен туристически сезон.  - Предвиждат ли се нови правила спрямо концесионерите – по-строги санкции, коректна и ясна уредба, която да не позволява своеволия?  - И сега има строги правила за неспазване на законовите разпоредби. Много е важно да има строг контрол и при нарушаване на правилата да има нужните рестрикции. За това и тази година предвиждаме засилен контрол на дейността на концесионерите и наемателите на морските плажове. Ще бъдем безкомпромисни при откриване на нарушения, само така ще може да гарантираме спокойното протичане на сезона. Във всички нови договори, подписани от Министерството на туризма, са предвидени много строги правила. - Какъв е интересът и  кога по Българското Черноморие ще стъпи верига като \"Хилтън\"?  - В последните години качеството на туристическия продукт непрекъснато се подобрява. Това показват и данните от приходите от международен туризъм у нас. През миналата година постъпленията са близо 6,9 млрд. лв. и нарастват с 9,3%. Положителен и показателен е фактът, че увеличението в приходите изпреварва ръста на посещенията на чуждестранни туристи, който за миналата година е 7,6 на сто. Това за експертите е сигнал, че у нас идват повече висококатегорийни туристи. Друг фактор, който показва повишаването на качеството на услугата е, че месеци преди началото на лятото голяма част от петзвездните хотели вече са резервирани. Това показва, че се отдалечаваме от твърденията, че България е нискобюджетна дестинация, предлагаща най-евтините почивки. Очакваме по-голямото търсене на хотели 5-звезди, както и добрите условия за инвестиции у нас да привличат все повече вложители. Това е и важен фокус в работата на министерството, така ще се подобри туристическата услуга, което ще окаже положително влияние на дългосрочното развитие на сектора.    Вече се строят нови 5-звездни хотели по Черноморието - в курортите „Златни пясъци“ и „Свети Влас“, които се изграждат в сътрудничество с TUI. Това е доказателство, че България е интересна и предпочитана страна за инвестиции, при това за висококатегорийни обекти.   - Да очакваме ли сериозен наплив на френски туристи, след като бъде подписан договорът с туроператора TUI? И не само колко туристи имат интерес да посетят България?  - Министерството на туризма усилено работи за рекламирането на България и привличането на все повече чуждестранни посетители. Участваме в най-големите международни изложения и подхождаме индивидуално спрямо нуждите на всеки пазар при промоцирането на страната. Именно с по-иновативни маркетингови подходи успяхме да си върнем френските туристи.  През миналата година резултатите са изключително положителни. Франция отчита сериозни ръстове от 19,5 на сто, като посетителите, пристигнали от там, надхвърлят 196 хил. Така страната се нарежда на 13-о място сред водещите държави за входящи туристи. Само през летния сезон от юни до септември френските туристи са 148 хил. и са се увеличили с 16,6%. Подготовката за идващото лято започна още през миналата година, като проведох работни срещи с ръководителите на водещи, световни туроператори като TUI, „Некерман“, „Томас Кук“, „Дер Туристик“. Очакваме тази година да надградим постиженията от миналото лято, както по отношение на френските туристи, така и общо за чуждестранните посещения у нас. А през летния сезон 2017 г. чуждестранните туристи в България са повече от 5,300 млн., като техният брой е с 5,7% повече спрямо периода юни – септември 2016 г. Източник: Флагман бг", "date": "2018.03.06", "title": "Министър Ангелкова разказа как ще се промени туризма по морето у нас тази година"}
{"url": "https://www.blitz.bg/politika/fotoreportazh-v-blits-bsp-vnese-signal-v-prokuraturata-za-privatizatsiyata-na-chez_news584032.html", "text": "БСП внесе сигнал до главния прокурор Сотир Цацаров, с която настоява за проверка на приватизацията на ЧЕЗ. Малко преди 14 часа червени депутати пристигнаха пред сградата на Съдебната палата, за да внесат сигнала си.   \"Внасяме три молби към главния прокурор. На първо място, настояваме да се извърши проверка на произхода на средствата, с които „Инерком България“ кандидатства за закупуването на ЧЕЗ. Второ, събрали сме цялата документация за начина, по който е приватизиран ЧЕЗ на два етапа – през 2004 г. и през 2012 г. По отношение на продажбата през 2012 г. на 33 % от правителството на Борисов, ние питаме прокуратурата дали всичко това е било направено законосъобразно, тъй като считаме, че има нарушени стратегически документи на страната при осъществяването на тази продажба“, съобщи пред журналисти депутатът Крум Зарков.     „На трето място, питаме прокуратурата какво се е случило с образувано досъдебно производство през 2013 г. срещу неизвестен извършител, длъжностно лице на „ЧЕЗ Разпределение България“, срещу което е било образувано това производство, че не е положило достатъчно грижи за ръководенето, управлението и стопанисването на имуществото, от което са последвали големи щети. Питаме прокуратурата какви са резултатите с това производство. Това са трите сигнала, които пускаме днес“, обясни Зарков.  Малко по-късно от пресцентъра на партията съобщиха, че ще участват в националния протест срещу сделката с електроразпределителното дружество, който ще се проведе утре пред Министерски съвет. Снимки: Георги КОЛЕВ, БЛИЦ", "date": "2018.03.06", "title": "Фоторепортаж в БЛИЦ: БСП внесе сигнал в прокуратурата за приватизацията на ЧЕЗ"}
{"url": "https://www.blitz.bg/politika/gerb-izvnredno-ot-parlamenta-borisov-beshe-prav-nyakoy-iska-da-svali-pravitelstvoto-i-vsichko-zapochva-utre-video_news584071.html", "text": "\"Най-наглото поведение на хора от опозицията, които искат да яхнат проблема с ЧЕЗ е да вменят вини. Те не кореспондират с истината. Нещата са ескалирали и искат да внушат, че ще има повишаване цената на тока\". Това каза на извънреден брифинг в парламента депутатът от ПГ ГЕРБ Валентин Николов. \"С изненада разбирам, че утре ще се организира протест. Борисов бе прав, че някой иска да свали правителството. Това всичкото е режисирано. Започваме да си задаваме въпроси и започваме да си припомняме близкото минало. Г-н Владимир Путин в надзора на ЧЕЗ и Г-н Валери Жаблянов, който е свързан с продажбата на „Енерго-про”, допълни той.", "date": "2018.03.06", "title": "ГЕРБ извънредно от парламента: Борисов беше прав! Някой иска да свали правителството и всичко започва утре (ВИДЕО)"}
{"url": "https://www.blitz.bg/stsena/rekordno-malko-zriteli-sa-gledali-tseremoniyata-za-nagradite-oskar-2018_news584073.html", "text": "Церемонията за наградите Оскар тази година е привлякла интереса на рекордно нисък брой телевизионни зрители в САЩ - 26,5 милиона, с което за първи път те са под 30 милиона. Обикновено вечерта на Оскарите е най-гледаното телевизионно шоу след футболното първенство за суперкупата, но не и тази година, когато церемонията за откриването на зимната олимпиада миналия месец са гледали 27,8 милиона зрители. Телевизионната аудитория като цяло намалява, а рейтингът на вечерта на Оскарите се свързва с успеха на номинираните филми - \"Формата на водата\", който получи Оскар за най-добър филм, изглежда не е много популярен, отбелязва АП.  Рейтинговата фирма Нилсен съобщи, че тази година телевизионната аудитория на Оскарите е спаднала с 20 процента в сравнение с 2017 г., когато водещ на церемонията пак беше Джими Кимъл. Нилсен следи телевизионните аудитории от 1974 г.    ", "date": "2018.03.06", "title": "Рекордно малко зрители са гледали церемонията за наградите Оскар 2018"}
{"url": "https://www.blitz.bg/layfstayl/goreshcho-razkritie-tozi-zvezden-aktor-ot-pod-prikritie-izmestva-niki-knchev-ot-stani-bogat_news583778.html", "text": "Владо Пенев е потенциалният водещ на шоуто „Стани богат“, в което правилният отговор на последния 15-и въпрос може да донесе на играча награда от 200 000 лева, твърди \"Таблоид\", без да се позовава на конкретен източник.Куизът скоро ще се завърти в ефира на БНТ. В момента текат преговори между продуцента  Нико Тупарев , който държи лиценза за предаването, и генералния директор на националната телевизия  Коко Каменаров  за преместването на формата, до момента вървял в ефира на Нова.  Цели 13 години – от 2001 до 2014-а, образователното шоу се излъчваше в ефира на Нова с  несменяем водещ Ники Кънчев. Журналистът обаче се изтърка доста и сега трескаво търси негов достоен заместник . Сред най-спряганите имена е любимецът на публиката Владо Пенев. Стартът на световноизвестната игра е част от новата програмна схема на обществената телевизия, чиято цел е да се вдигне рейтингът. Каналът вече обяви и конкурс за нови предавания. След като емблематичният водещ на българския „Стани богат“ Ники Кънчев е резервиран за Нова ТВ и „Биг Брадър“, то се налага на продуцентите да търсят друго лице, което пък е свързано по някакъв начин с БНТ. На този критерий отговаря най-вече  актьорът Владо Пенев , който освен че участва в няколко успешни сериала на държавната медия – например „Под прикритие“, е бил водещ и на няколко нейни предавания. През последните няколко месеца Владо е свалил 20 килограма и вече е в топ форма за нови начинания. Други обсъждани имена като водещи са това на  Александър Сано, Тончо Токмакчие, Камен Воденичаров и Драгомир Драганов (Драго Чая) .", "date": "2018.03.06", "title": "Горещо разкритие: Този звезден актьор от \"Под прикритие\" измества Ники Кънчев от \"Стани богат\"?"}
{"url": "https://www.blitz.bg/layfstayl/shoubiznes/d-r-ognyanova-ot-otkradnat-zhivot-razkri-lyubopitni-podrobnosti-za-lichniya-si-zhivot_news584031.html", "text": "„Нося много от доктор Огнянова. Имаме общо в отношението си към децата“, сподели В \"На Кафе\"актрисата Диана Димитрова, която създава детски книжки и рисува картини. Едно от любимите лица в най-успешния български медицински сериал допълни, че ще има много нови и интересни събития както в петия сезон, така и за лекарката, която още в първите епизоди на „Откраднат живот: Критична точка“ се оказа привлечена от братята Ковачеви.  Актрисата припомни любопитен факт – феновете са я виждали в отделението още преди появата на д-р Огнянова. Тогава тя е била сестра Мая – с „различна прическа и различен характер“. По време на гостуването й бяха излъчени ексклузивни кадри от фотосесия в болницата, в която зрителите ще видят чаровната лекарка и като модел. Какво ще предизвика новото амплоа на д-р Огнянова – феновете ще разберат в предстоящите епизоди на хитовата продукция.  Тази седмица двама от любимите герои в „Откраднат живот“ –  Наталия и Калин , ще се завърнат в МБАЛ „Св. Кирил“. Появата им ще предизвика емоции в колегите им, които все още се борят с новите условия в болницата. Ваня ще се опита да застане за пореден път между доцент Мазов и д-р Хинова. Какво ще се случи с най-известната болница в България и какви решения в своя професионален и личен живот ще вземат лекарите? – ще научите в епизодите от вторник до петък. ", "date": "2018.03.06", "title": "Д-р Огнянова от \"Откраднат живот\" разкри любопитни подробности за личния си живот"}
{"url": "https://www.blitz.bg/layfstayl/shoubiznes/goreshcho-v-blits-malkata-dzhulka-podludi-mzhete-pipa-se-po-snimki-18_news584114.html", "text": "Сексапилната Джулиана Гани за пореден път намери начин как да разтупти мъжките сърца, видя БЛИЦ. Плеймейтката се пусна по бельо в социалните мрежи. На снимките се вижда, че Малката Джулка се глези с лазерна епилация.  Оскъдното облекло на звездата от \"ВИП Брадър\" не оставя много на въображението.  Феновете на русото изкушение се надяват, че фотосите са просто поза и тя не се снима, докато устройството работи, защото лъчите му са много опасни и процедурата се прави само със специални очила.    ", "date": "2018.03.06", "title": "Горещо в БЛИЦ! Малката Джулка подлуди мъжете, пипа се по... (СНИМКИ 18+)"}
{"url": "https://www.blitz.bg/foto/shche-plachete-neuteshimo-malko-momchentse-znaeshe-che-shche-umre-skoro-i-zarcha-na-roditelite-si-snimki_news584020.html", "text": "За всеки човек най-важното нещо в живота му е неговото семейство. В името на семейството всички са способни на много и се надяват, че от другата страна ще им бъде отговорено със същото отношение. Все пак подкрепата на близък човек винаги е приятна и много важна.Това важи с пълна сила в най-тежките моменти в живота на едно семейство, макар и умиращото пред очите ти дете, е доста по-лошо \"от лош момент\". За съжаление, родителите на Джек Робинсън трябваше да се сблъска именно с този кошмар в реалния живот.     Четиригодишното момченце е било диагностицирано с неподлежащ на операция тумор в мозъка, който можел да го убие във всеки един момент.  Малкото момченце, разбирайки, че умира, съставило списък с нещата, които би искало да направи преди смъртта.      То поискало да се срещне със своите кумири: музикантът Гари Барлоу и актьорът Мат Смит. Последният е известен като актьорът, изиграл едно от превъплъщенията на Доктор Кой. Мъжете заедно изпели на момчето главната песен от сериала.   Най-голямата молба на момчето обаче родителите могли да изпълнят едва след смъртта му. Джек ги помолил да му организират погребението в стил \"Междузвездни войни\".   \"Джек беше уникално момче, той успяваше да ни събере всички заедно. Трябваше задължително да му организираме точно такова unikalno погребение. Яркият слънчев лъч, който ни освети, бе със сигурност Джек, който ни гледаше от небето. Винаги ще те обичам, синко\", сподели баща му.  Фенове на \"Междузвездни войни\" разбрали за последното желание на Джек и дошли в костюми на герои от сагата, за да го изпратят в последния му път.  Не може да се опише с думи какво са чувствали родителите, съпровождайки детето си до гробището. Дали, знаейки, че са направили последните му минути живот най-щастливите в краткия му живот, на тях им е станало по-леко? Едва ли? Колко много мъка има по този свят.  Превод и редакция: БЛИЦ  ", "date": "2018.03.06", "title": "Ще плачете неутешимо! Малко момченце знаеше, че ще умре скоро и заръча на родителите си… (СНИМКИ)"}
{"url": "https://www.blitz.bg/politika/borisov-se-zae-lichno-s-kilometrichnite-opashki-na-gkpp-ruse_news584035.html", "text": "Министър-председателят Бойко Борисов поиска бърза намеса от страна на Румъния, за да бъде решен проблемът с образуването на опашки от тирове на ГКПП-Русе. Това стана по време на телефонен разговор с румънския премиер Виорика Дънчила. Тя пое ангажимент пред българския премиер още днес лично да провери системата за вход и изход в страната, както и възможността за подобряване на организацията и състоянието на цялата инфраструктура, касаеща трафика от румънска страна и да предприеме незабавни действия за облекчаване на трафика през граничния пункт, съобщиха от пресцентъра на Министерски съвет.   Двамата обсъдиха и развитието и изграждането на транспортните инфраструктурни проекти в региона, сред които коридорите № 4 и № 9, пристанищната свързаност, Дунавската стратегия, като подчертаха, че тези проекти ще доведат до повече инвестиции, преки бизнес контакти и повече работни места в държавите от тази част на континента. Борисов и Дънчила бяха единодушни, че реализацията на всички регионални проекти са изключително важни и ще бъдат полезни не само за балканските страни, но и за всички държави-членки на ЕС.    Премиерът Данчила покани българския министър-председател в Румъния за провеждане на съвместно правителствено заседание, като датата за провеждането му вече е в процес на обсъждане. Бяха отбелязани и положителните резултати от проведените до момента четиристранни срещи на високо ниво между България, Румъния, Сърбия и Гърция, като румънският министър-председател подчерта, че следващата среща в този формат, чиито ред на домакинство е на Румъния, вече е в процес на организация.  Виорика Дънчила поздрави българския министър-председател за успешното водене на председателството на Съвета на ЕС, като отличи приоритетната тема за приобщаване на страните от Западните Балкани.    ", "date": "2018.03.06", "title": "Борисов се зае лично с километричните опашки на ГКПП-Русе"}
{"url": "https://www.blitz.bg/layfstayl/svetski/porno-snimki-na-dshcheryata-na-nay-tituluvaniya-ruski-tenisist-evgeni-kafelnikov-iztekokha-v-mrezhata-18_news584029.html", "text": "Съвсем до скоро дъщерята на известния тенисист Евгени Кафелников се лекуваше от наркотична зависимост. А през тези дни в мрежата се появиха еротични снимки на 19-годишната Алеся. Кадрите се появиха в телеграм канала \"Супер\".Освен това, момичето подгря слухове, че ще се събере отново с рапъра Pharaoh с обща снимка. По-рано тя даде подробно интервю за изданието Tatler, в което разказа за отношенията й с артиста и тежката им раздяла.", "date": "2018.03.06", "title": "Порно СНИМКИ на дъщерята на най-титулувания руски тенисист Евгени Кафелников изтекоха в мрежата (18+)"}
{"url": "https://www.blitz.bg/svyat/severna-koreya-zamrazyava-yadrenata-si-programa-po-vreme-na-pregovorite-ss-sashch_news584036.html", "text": "Представители на Ким Чен Ун потвърдиха желанието си освобождаване на Корейския полуостров от ядрени оръжия. Най-малкото, така интерпретираха в Сеул резултатите от приключилите преговори със Севера, съобщават световните медии. Властите на Северна Корея изразиха готовност да проведат преговори със САЩ и временно да преустановят изпитанията на ракетните и ядрените си въоръжения. Това съобщава администрацията на южнокорейския президент след края на преговорите в Пхенян.    „Севернокорейската страна ясно потвърди стремежа си към освобождаване на Корейския полуостров от ядрени оръжия, ако бъде гарантирана сигурността на режима, а военните заплахи прекратени“, заяви съветникът на президента на Южна Корея по въпросите на сигурността Чун Юй Ен.  Трябва да се отбележи, че южнокорейска делегация посети Пхенян на 5 и 6 март. По данни на местните медии, в преговорите е участвал лично Ким Чен Ун.  В хода на визитата са били обсъдени организацията на среща между представители на високо равнище на двете Кореи, а също и перспективите на преговорите между Пхенян и Вашингтон с цел освобождаване на Корейския полуостров от ядрени оръжия.  Докладът за резултатите от визитата е представен на президента на Южна Корея Мун Чже Ин.    ", "date": "2018.03.06", "title": "Северна Корея замразява ядрената си програма по време на преговорите със САЩ"}
{"url": "https://www.blitz.bg/layfstayl/khoroskop/tezi-3-zodii-sa-kralete-na-manipulatsiyata_news584054.html", "text": "Хората се отличаваме не само по външни белези, но и по личностни характеристики. Някои имат силна харизма, особено докато говорят, други са романтици, а има и такива, за които казваме, че са добри манипулатори. Зодиакалният знак, под който сме родените оказва влияние върху нашия характер, комуникационни умения. Вижте кои са 3-те най-манипулативни зодии. Зодия Скорпион  Скорпионът е може би най-манипулативният знак в целия зодиак. Представителите на зодия са хитри същества, чието неочаквано убождане може да бъде смъртоносно. Това е силата, която имат Скорпионите.  Те имат вътрешна амбиция, която поддържат в себе си и прекарват много време в наблюдение на заобикалящата ги среда. Имат скрити намерения и могат да разпознаят и най-слабите страни, да знаят какво искате да чуете.  Това, което ги прави уникални, е че могат да изглеждат перфектно в тъмнината, забелязвайки важни подробности. Но този контрол имат не само върху постигането на собствените си цели, но и когато защитават хората, които обичат. Зодия Рак  Манипулацията на родените под този зодиакален знак произлиза от тяхното дълбоко, неизследвано море от емоции. Тези води невинаги са спокойни. Ракът се чувства като изгубен в тях, без да е сигурен, че е обичан и ще манипулира хората, докато не получи любов или неща, които смята, че са му необходими.  Но Раците невинаги заявяват директно какво искат, а са склонни да играят драматични роли, с които да събудят съжаление в другите. Манипулацията е техният любим начин за направляване на емоциите и действията на другите хора.  Въпреки че в повечето случаи манипулирането им се получава, не са малко и тези, които неглижират артистичността на Рака, подминавайки опитите им за контрол. Зодия Близнаци  Всички сме чували за двойствената природа на Близнаците. Те имат повече от едно лице и слагат това, което е подходящо за съответната ситуация. Родените под тази зодия са адаптивни и могат да проявят гъвкавост към почти всяка среда.  Също така са много добри оратори и знаят как да използват силата на думите, за да спечелят доверието на околните. Толкова са добри, че могат да ви убедят в горещ летен ден да си купите топъл, не студен чай.  Дълбоко в себе си искат да направят нещата интересни, да опознаят света, хората. Техните манипулации никога не са опасни, освен ако целите им не са такива. ", "date": "2018.03.06", "title": "Тези 3 зодии са кралете на манипулацията"}
{"url": "https://www.blitz.bg/svyat/eksperti-po-ezika-na-tyaloto-obyasnikha-zashcho-megan-nervnichi-v-prisstvieto-na-keyt-snimki_news583975.html", "text": "Журналистите не могат да се въздържат от сравнения между Меган Маркъл и Кейт Мидълтън. Тук няма нищо за чудене: херцогинята на Кембридж успя да спечели милиони сърца по целия свят, почитателите ѝ дори не могат и да си представят по-идеална жена за принц Уилям, Маркъл все още такъв успех няма.Наскоро Кейт и Меган отново се появиха заедно пред обществото, но този път те бяха оценени от експерти по езика на тялото. Специалистите веднага забелязаха, че двете жени не се чувстват много комфортно в компанията една на друга пред обществото.     Великолепната четворка в състав от херцозите на Кембридж, принц Хари и Меган участва във форума Royal Foundation. Целта на мероприятието е да се представят инициативите на благотворителния им фон, към който Маркъл ще се присъедини след сватбата.     На пръв поглед изглежда, че американската актриса се държи много спокойно. Благодарение на професионалните ѝ навици тя винаги се справя със ситуацията. Но въпреки това, за нея е доста трудно да се конкурира с Кейт - любимката на обществото.   Психолозите твърдят, че Меган е свикнала с постоянното внимание от страна на пресата, но с това, че тя винаги се намира в сянката на съпругата на принц Уилям, - не. Маркъл постоянно жестикулира и нервничи.   Според експертите, Меган се е държала леко самоуверено - това е издала нейната брадичка. Тя всячески се е опитвала да привлече вниманието на камерите към себе си, демонстрирайки своя статут.   Докато всичките жестове на херцогинята на Кембридж са говорили за това, че тя се чувства напълно комфортно. На нея не ѝ е необходимо да привлича внимание, и без това към нея са насочени всички погледи.   И двете жени постоянно са накланяли главите си по посока на своите избраници, а това означава, че на тях им е по-комфортно да са със своите мъже, а не в компанията една на друга.    Всеки път, когато Кейт взимаше думата, лицето на Меган ставаше видимо по-сериозно. Според психолозите, това е признак за това, че тя много уважава бъдещата си роднина и е готова да се вслуша в казаното от нея.   Ако в миналото отношенията между двете жени са били хладни, то сега ситуацията малко се е променила. Кейт кара тежко бременността и, а Меган я подкрепя: \"Меган се старае да помага на Кейт. Тя често ходи на гости при бременната херцогиня, те заедно пият чай. Меган разказва на жената на Уилям за здравословното хранене. Тя чете много по тази тема и ѝ дава полезни съвети, в които Кейт се вслушва\".  Британските журналисти обаче смятат, че херцогинята просто се ръководи от принципа \"държи приятелите си близко, а враговете още по-близко\". Превод и редакция: БЛИЦ", "date": "2018.03.06", "title": "Експерти по езика на тялото обясниха защо Меган нервничи в присъствието на Кейт (СНИМКИ)"}
{"url": "https://www.blitz.bg/svyat/mayka-napi-16-godishnata-si-dshcherya-i-ya-zaklyuchi-pri-nepoznat-koyto-iznasili-zhestoko-momicheto-snimki_news583795.html", "text": "Млада австралийка твърди, че майка й е организирала изнасилването й, когато е била на 16-годишна възраст, съобщава News.com.au. По думите на Пита Бътлър, един уикенд двете с майка й се отправили на „момичешко пътешествие”. По време на пътуването родителката я напила и я заключила в хотелска стая, в която я чакал мъж.  Въпреки оказаната от нея съпротива и факта, че майка й пушела зад вратата, той я изнасилил жестоко.  Пита 10 години пазила тайната и не казвала на никого за случилото се, защото не вярвала, че някой ще й повярва. Решила да проговори за изживения ужас, след като самата тя станала родител и накарала майка си да признае всичко в телефонен разговор, който записала на диктофон.  Майката на Пита е привлечена към наказателна отговорност и осъдена на 4 години затвор. Изнасилвачът обаче не е открит. Превод: БЛИЦ    ", "date": "2018.03.06", "title": "Майка напи 16-годишната си дъщеря и я заключи при непознат, който изнасили жестоко момичето (СНИМКИ)"}
{"url": "https://www.blitz.bg/lyubopitno/shche-bde-li-uspeshno-deteto-vi-ss-sigurno-ako-pritezhava-tezi-3-cherti_news584064.html", "text": "Ако вашето дете има интерес към училището, ако е ученик с чувство за отговорност и има добри умения за четене и писане, това е достатъчно, за да се предскаже успехът му като възрастен 50 години по-късно, откри ново изследване. Изводите са наистина забележителни, защото дори 50 години след напускане на училището тези три фактора могат да предскажат дали някой ще има престижна работа или не.А ако сте добър ученик това може да предскаже и дали ще получавате големи суми като възнаграждение или печалба от бизнес по-късно в живота си, пише обекти.бг.  Водещата авторка на изследването, д-р Марион Шпенглер, обяснява, че “Изследователите на образованието, политическите учени и икономистите имат засилен интерес към способностите и чертите на децата, които родителите и учителите възпитават у тях, за да постигнат успех в живота. Нашето изследване откри, че определени специфични поведения и черти по време на училище и особено в гимназията имат дългосрочен ефект върху живота на децата като възрастни”.  Изследването е използвало данни от 346 660 гимназисти в САЩ, като първите данни са били събрани през 1960 година. 81 912 от учениците са били проследявани в продължение на 11 години, а 1952 от тях са били проследени 50 години по-късно. Учените са отчели всякакви релевантни фактори като коефициент на интелигентност, личностни характеристики и социално-икономическия статус на семейството. “Определени характеристики на учениците и на поведението им в училище се оказаха възнаградени в училище и са довели до по-високи учебни и социални резултати. Те, от своя страна, се оказаха статистически свързани с по-високия професионален престиж, завоюван като възрастни, и с по-високия доход”. Изследването обръща особено внимание на това, че в дадени ключови периоди от живота на детето и подрастващите някои поведения имат дългосрочни последици за целия живот на индивида.", "date": "2018.03.06", "title": "Ще бъде ли успешно детето ви? Със сигурно, ако притежава тези 3 черти"}
{"url": "https://www.blitz.bg/svyat/bashcha-beshe-khvanat-da-pravi-seks-s-dshcherya-si-no-samo-vednzh_news584038.html", "text": "Баща и неговата дъщеря бяха арестувани в югоизточния американски щат Флорида, след като бяха спипани да правят секс в двора на къщата си, съобщи „Ню Йорк поуст“. Двамата са направили самопризнания.39-годишният Джъстин Бън и 19-годишната му дъщеря Тейлър Бън са признали за сексуалния контакт, но са посочили, че става въпрос за единичен случай. Съдът ще им повдигне обвинения за кръвосмешение.  Съдията по делото е наредил двамата да стоят далеч един от друг. Мъжът е бил пуснат под гаранция от $5000. Разследването по случая продължава. В полицейския доклад е посочено, че двамата са били спипани в мисионерска поза. През миналия месец 42-годишен мъж от Вирджиния беше арестуван и осъден заради сексуален контакт с 20-годишната си биологична дъщеря.", "date": "2018.03.06", "title": "Баща беше хванат да прави секс с дъщеря си, но само веднъж"}
{"url": "https://www.blitz.bg/svyat/bashcha-otseche-ss-satr-rkata-na-sina-si-za-da-go-spasi-ot-pornoto_news584004.html", "text": "Полицията в индийския град Хайдарабад задържа мъж, който отрязал ръката на 19-годишния си син през китката. Според местните органи на реда, 45-годишният родител направил детето си инвалид, след като разбрал, че момчето прекарва твърде много време в гледане на порно. По информация на агенция IANS, главата на семейството сметнал, че хобито на сина му не само се отразявало зле върху професионалните му постижения, но и върху физическото му самочувствие.  Индиецът отрязал ръката на сина си с помощта на месарски сатър.    В момента главата на семейството е в ареста. Повдигнато му е обвинение в опит за убийство.   Превод и редакция: БЛИЦ    ", "date": "2018.03.06", "title": "Баща отсече със сатър ръката на сина си, за да го спаси от порното"}
{"url": "https://www.blitz.bg/layfstayl/skorost/legendarno-istinskiyat-benz-ne-umira-dori-obrasl-s-brshlyan-pali-ot-raz-snimki_news583980.html", "text": "Schöne Sterne (\"Красиви звезди\") е най-големият фестивал на почитателите на Mercedes-Benz в Европа. Миналогодишното издание на събора е привлякло 11 000 фенове на марката в Хатинген, Северен Рейн-Вестфалия, както и някои от най-добрите частни \"бенцове\" на Стария континент, пише Факти бг.Един от най-любопитните участници в събитието обаче не е била някоя лъскава красавица, а откопана неизвестно откъде дизелова 123-ка. Въпреки вида си обраслият с бръшлян седан е пристигнал на собствен ход на събора. Ентусиастите, решили да дефилират с изгнилата антика, твърдят, че колата е запалила от половин оборот. Двигателят работел идеално и пристигнали на Schöne Sterne без никакви технически спънки. Единствената подготовка за пътуването до фестивала била смяната на маслото. Собственикът на изстрадалия 300 D смята да го реставрира, за да се появи с него и на тазгодишното издание на Schöne Sterne, което ще се проведе отново в Хатинген на 25 и 26 август.", "date": "2018.03.06", "title": "Легендарно! Истинският Benz не умира, дори обрасъл с бръшлян пали от раз! (СНИМКИ)"}
{"url": "https://www.blitz.bg/layfstayl/shoubiznes/dimitr-rachkov-bi-shuta-na-zueka-zameni-go-s-aktor-ot-shouto-na-slavi_news583981.html", "text": "Един от емблематичните тв тандеми – Зуека и Рачков, се раздели. Спокойно, само за кратко. Актьорът Димитър Рачков неочаквано смени партньора си, с когото ходеше по участия, с колегата си Краси Радков, пише hotarena.net. Двамата обикалят заедно по участия и дори приемат оферти в социалните мрежи за гостуване и съвместни представления. Смешниците, които и в живота са добри приятели, случайно се засекли на частно парти и започнали да си разказват вицове и да си допълват приказките. Срещата се превърнала в хит, а хората се превивали от смях на изпълненията им.  Малко след края на шоуто, Рачков и Радков седнали на по бира и решили, че могат да се пускат и друг път заедно по участия. Въпреки че работят в конкурентни предавания и телевизии, двамата се сработили много добре. Те дори се пошегували, че ще открият своя фирма, която да кръстят „Двете мечки”, по примера на Карамазов, Вергов и Захари Бахаров и тяхната „Трите мечки”.  Решили обаче, че идеята наистина си заслужава и когато работата им намалее, ще си създадат наистина такова сдружение.  Най-потърпевш заради новото дуо изглежда Зуека. Доскоро той ходеше с Рачков навсякъде по участия и печелеше добри пари. Не е ясно и как новият дует ще се хареса на Слави Трифонов.  Дългият не гледа с добро на самоинициативите на подчинените си и иска да държи всичко под контрол.    ", "date": "2018.03.06", "title": "Димитър Рачков би шута на Зуека, замени го с актьор от \"Шоуто на Слави\""}
{"url": "https://www.blitz.bg/svyat/partiyata-na-vuchich-specheli-belgrad_news583998.html", "text": "Управляващата Сръбска прогресивна партия на президента Александър Вучич спечели безспорна победа над опозицията в изборите за общински съвет в Белград с 45% от гласовете. Те осигуряват 64 места в 110-местния столичен градски съвет, сочат окончателните резултати, оповестени от Градската избирателна комисия.Втора са класира листата, водена от бившия кмет Драган Джилас, с близо 19%, което е равно на 26 места. Трета сила на изборите е листата на бившия състезател по водна топка и кмет на община Нови Белград Александър Шапич с 9% или 11 места.  Коалицията начело със Социалистическата партия на външния министър Ивица Дачич и Единна Сърбия на Драган Маркович Палма е спечелила 6,13 процента от гласовете и девет места. Останалите 20 партии и коалиции, участвали в изборите, не успяха да преминат изборния праг от 5 процента. По данни, оповестени от председателя на комисията Зоран Лукич, Сръбска прогресивна партия е победила в 15 от 17 белградски общини и е отстъпила в два елитни централни района - Стари град и Врачар, на либералния блок прозападни партии, издигнали кандидатурата на бившия кмет Драган Джилас. Така партията на Вучич спечели в столичния градски съвет мнозинството, необходимо за избирането на кмет на столицата. Името му ще стане известно след 50 дни, съобщи президентът на Сърбия. Избирателната активност е била малко над 50%, пишат медиите в западната ни съседка.", "date": "2018.03.06", "title": "Партията на Вучич спечели Белград"}
{"url": "https://www.blitz.bg/lyubopitno/mozhe-da-poznaete-kolko-inteligentni-ste-po-ochite-eto-kak_news584008.html", "text": "Хората с по-големи зеници имат по-висока интелигентност, а разликата се вижда с невъоръжено око. По-големите зеници са свързани както с по-висока флуидна интелигентност*, така и по-голям капацитет на работната памет, твърдят учени.Както е известно, зеницата се разширява в отговор на промените в светлината. Психолозите са открили, че тя реагира и на мозъчната активност: колкото по-бързо работи мозъкът, толкова повече се разширяват зениците, пише obekti.bg, позовавайки се на PsyBlog.  Още през 60-те години на XX век психолозите установяват, че размерът на зеницата отразява повече от количеството светлина, постъпваща в очите, пишат авторите на изследването, публикувано в научното списание ﻿Cognitive Psychology. Той разкрива много за вътрешните умствени процеси. Например, при задача за запаметяване, размерът на зениците точно проследява промените в натоварването на паметта. Те се разширяват с всеки нов елемент, съхраняван в паметта, и се свиват след припомнянето на всеки елемент впоследствие. В изследването си учените са измерили базовия размер на зеницата на 40 души. Като коефициент на интелигентност половината са били в горната четвъртина от общото разпределение, а другата половина - в долната четвъртина. Изходният размер на зеницата се измерва, когато човек седи спокойно, без да прави нищо особено. “Показахме, че съществуват големи разлки в размера на зениците, дори видими с невъоръжено око, между хората с високи и ниски когнитивна способности, ангажирани с познавателна задача, и тези разлики не могат да бъдат обяснени с разликите в умственото усилие”, пишат авторите. *  е способността да се решават проблеми, да се мисли логично и да се идентифицират модели в определена съвкупност от информация. Тя се различава от т.нар. “кристализирана интелигентност”, която е свързана с използването на вече усвоени умения, знания и опит. Много учени оспорват концепцията за съществуването на “базова” интелигентност и говорят за множество различни видове интелигентност. Класическите тестове за интелигентност отразяват само малка част от тях (логическа, математическа, езикова) и трудно могат да се приемат за обективен критерий. (Бел. ред.)", "date": "2018.03.06", "title": "Може да познаете колко интелигентни сте по очите! Ето как"}
{"url": "https://www.blitz.bg/layfstayl/skorost/novoto-volvo-xc40-e-avtomobil-na-godinata-v-evropa_news584000.html", "text": "Новото Volvo XC40 е големият победител в европейския конкурс \"Автомобил на годината 2018\", в навечерието на Международното автомобилно изложение в Женева. Това е първата голяма награда за Volvo Cars в престижния конкурс. \"Тази награда идва точно навреме за нас\", заяви Хакан Самюелсън, президент и главен изпълнителен директор на Volvo Cars. \"За първи път в историята си Volvo предлага три SUV модела. ХС40 ще бъде основен двигател за бъдещия ни растеж, осигурявайки ни стабилно място в най-бързо растящия сегмент на компактните SUV автомобили.\"  Първото място за ХС40 означава, че цялата SUV гама на Volvo е печелила престижното отличие \"Автомобил на годината\", в Америка или Европа. През последните две години както най-големият SUV ХС90, така и средноразмерният ХС60, спечелиха титлата \"Автомобил на годината\" в Северна Америка в категорията SUV. Отличието \"Автомобил на годината 2018\" в Европа не е първото за ХС40, след като беше обявен и за \"Автомобил на годината 2018\" от престижното британско издание What Car?  ХС40 задава нови стандарти в сегмента от гледна точка на дизайн, свързаност и системи за безопасност. Тази комбинация се оказа изключително привлекателна за клиентите. Доказват го и първите поръчки на автомобила в Европа и САЩ, които надхвърлят 20 000 броя.  ХС40 е първият автомобил, изграден на новата платформа на Volvo CMA (Compact Modular Vehicle Architecture), която ще бъде в основата на всички бъдещи модели от серията 40, включително изцяло електрифицираните. Системите за безопасност и подпомагане на водача в новото Volvo XC40 включват функция за полуавтономно шофиране Pilot Assist, система за градска безопасност City Safety, система против напускане на пътното платно Run Off Road Protection and Mitigation, система за предупреждаване за опасност при маневриране назад с функция за прилагане на спирачките Cross Traffic Alert и 360-градусова камера за улесняване на паркирането.  ХС40 също предлага интелигентни интериорни решения за още по-функционално съхранение на вещите отстрани на вратите и под седалките, включително специално място за индуктивно зареждане на мобилни телефони, сгъваема закачалка за пликове с покупки и подвижен кош за отпадъци в централната козола. През 2017 г. шведската компания обяви стратегията си за електрификация на всеки нов Volvo модел от 2019 г. и в тази връзка на по-късен етап ХС40 ще се предлага както с хибриден, така и с изцяло електрически двигател.  \"Ние имаме ясна стратегия за растеж, както и ангажимент за лидерство в сферата на автомобилната безопасност, свързаност и електрификация\", допълни Хакан Самюелсън. \"ХС40 отразява тази стратегия и съдейки по обратната връзка от нашите клиенти и от журито на конкурса \"Автомобил на годината\", ние сме на прав път\".       ", "date": "2018.03.06", "title": "Новото Volvo XC40 е \"Автомобил на годината\" в Европа"}
{"url": "https://www.blitz.bg/svyat/video-pokaza-orgiya-na-oligarkh-i-svetnik-na-poroshenko-v-ski-stolitsata-na-evropa_news583972.html", "text": "В интернет се появи клип, на който се вижда как украинският олигарх и съветник на президента Петро Порошенко Юрий Косюк си почива в ресторанта La Mangeoire в ски столицата на Европа – курорта Куршевел. Видеото е публикувано в групата „Евромайдан“ във Фейсбук. На записа се вижда как келнерите на фона на химна на Украйна изнасят 50 бутилки от шампанското Dom Pérignon, чиято цена е 1 200 долара всяка. Клипът е съпроводен от коментара „Покорихме Куршевел, да покорим и Сейшелите“.    От пресслужбата на агрохолдинга „Мироновский хлебопродукт“, чийто шеф е Косюк, потвърдиха, че той е бил на купона по случай рожден ден на свой приятел. При това оттам уточниха, че съветникът на президента не е организатор на мероприятието, съобщава украинското издание „Вести“.    Косюк е един от четиримата най-богати хора в Украйна. Миналата година състоянието му бе оценено на 1.1 милиарда долара. Предприемачът е собственик на групата компании „Мироновский хлебопродукт“, която като цяло се занимава с производството на охладено пилешко месо с марката „Наша ряба“(Нашата кокошчица).    ", "date": "2018.03.06", "title": "ВИДЕО показа оргия на олигарх и съветник на Порошенко в ски столицата на Европа"}
{"url": "https://www.blitz.bg/svyat/germanskite-sluzhbi-grmyat-teroristichna-zaplakha-za-svetovnoto-prvenstvo-po-futbol-v-rusiya_news583937.html", "text": "Световното първенство по футбол в Русия изглежда привлича интереса не само на феновете на спорта, но и на поддръжници на близкоизточната радикална групировка „Ислямска държава“, коментира германският национален ежедневник Die Welt. Според медиен доклад Федералната криминална служба на Германия е отправила предупреждения за опасностите от ислямистки тероризъм по време на провеждането на Мондиал 2018 в Русия. Оценката на службата се базира на анализ на съществуващите ислямистки структури на територията на Руската федерация и на факта, че в редиците на джихадистите се бият голям брой руски бойци. В „Ислямска държава“ световното първенство в Русия се обсъжда още от октомври миналата година. Екстремистите вече отправиха заплахи и в средствата за масова информация, припомнят от редакцията. ", "date": "2018.03.06", "title": "Германските служби гърмят: Терористична заплаха за Световното първенство по футбол в Русия"}
{"url": "https://www.blitz.bg/politika/vnshno-iska-obyasnenie-ot-konsula-ni-v-odrin-zaradi-otbelyazvaneto-na-natsionalniya-praznik_news583929.html", "text": "Министерството на външните работи поиска обяснение от генералния консул в Одрин Васил Вълчев относно решението му да отмени празничната културна програма на 3 март. Това съобщиха от пресцентъра на МВнР. Във връзка с медийни публикации относно отбелязването на Националния празник 3 март в Одрин, Министерството на външните работи заяви, че не е съгласувало речта на генералния консул Васил Вълчев и отмяната на участието на танцовия състав. От там припомнят, че в посолството ни в Анкара беше проведен прием на 1 март с представителство на най- високо ниво от приемащата държава начело с вицепремиера Фикри Ъшък.  В Генералното консулство в Истанбул на 2 март близо 600 души уважиха тържествата по случай националния ни празник, които завършиха с голямо хоро. МВнР изиска обяснения от генералния консул Васил Вълчев, като той е аргументирал решението си така: „В памет на загиналите на 1 март турски войници в операция „Маслинова клонка”, на 3 и 4 март в Република Турция са били отменени всички културни прояви, а в джамиите са отслужени заупокойни литургии, затова съгласно дипломатическия протокол реших да призова за минута мълчание и да отменя културната програма. По отношение на боевете на Шипка призовах единствено за почитане на паметта на загиналите наши сънародници.”  Всички обстоятелства ще бъдат изяснени в следващите дни в тясна комуникация с Вълчев, отбелязват от МВнР. ", "date": "2018.03.06", "title": "Външно иска обяснение от консула ни в Одрин заради отбелязването на националния празник"}
{"url": "https://www.blitz.bg/layfstayl/skorost/poyavi-se-ekskluzivno-video-ot-nevizhdaniya-uzhas-na-magistralata-solun-atina_news583936.html", "text": "В мрежата се появи видео, запечатало екшъна, който сътвори гръцки джигит по магистралата Атина-Солун. Припомняме, че полицията се впусна в бясно преследване на шофьор, който близо 180 км. летеше в платното за насрещно движение на аутобана с бясна скорост. Въпреки опитите да го спрат, той се измъквал като преминавал и през пунктовете за ТОЛ-такси, чупейки бариерите. На всичко отгоре, хвърлял предмети по полицейските коли от прозореца си.   Накрая, властите му направили блокада с ТИР и полицейски коли и нарушителят се ударил в тях.  Безотговорният водач е настанен в болница. Все още не е ясна причината за  бясното му шофиране.          ", "date": "2018.03.06", "title": "Появи се ЕКСКЛУЗИВНО ВИДЕО от невиждания ужас на магистралата Солун-Атина"}
{"url": "https://www.blitz.bg/layfstayl/shoubiznes/500-000-gledat-staray-se-da-si-prvi-na-alisiya-za-chasove_news583835.html", "text": "„Старай се да си първи“ е най-новата песен на Алисия. Буквално за часове най-новият музикален проект на фолк дивата събра над половин милион прегледа в YouTube и вече e под номер 1 в клиповете, които набират популярност. Песента й е специален жест от фолк звездата за всички нейни почитателки. „Това е най-женският месец от годината. Искаше ми се да направя нещо специално и лично за жените. Радвам се, че премиерата на „Старай се да си първи“ съвпадна и с моя рожден ден. Всяка година получавам страхотни пожелания и подаръци за моя празник и исках тази година да направя същото за моите почитатели“ – сподели тя.  Звездата на \"Ара мюзик\" пусна новото си видео навръх своя рожден ден, който е на 1 март. „ Благодарна съм, че имам всичко, за което съм мечтала и се надявам само да мога да го задържа задълго “, допълни тя в своя профил в социалната мрежа.  Във видеото на песента певицата сменя няколко визии, като споделя, че сама се е погрижила за тях. „Реших този път да заложа на себе си за стайлинга. Разбира се, зад мен стои голям екип.  Надявам се и песента, и клипът към нея да харесат на моите почитатели“ – допълни актуалната изпълнителка.      ", "date": "2018.03.06", "title": "500 000 гледат „Старай се да си първи“ на Алисия за часове"}
{"url": "https://www.blitz.bg/layfstayl/shoubiznes/astrologt-ivelina-pencheva-predupredi-che-dneshniyat-den-e-svrzan-s-krgovratt-na_news583923.html", "text": "21-ят слънчев ден е свързан с Учението и Учителя, с вечния и безкраен кръговрат на природата. Денят е много мощен, но в същото време и интересен. Можете да се сблъскате с неизвестни сили, пише астрологът Ивелина Пенчева в хороскопа за bulgaria.utre.bg. „Добре е да се занимавате с енергийно лечение. Това е ден за възстановяване на справедливостта, за борба за истината, за подаване на молба в съда. Запазете пълна яснота на мислите си! Препоръчва се колективна работа, сключване на важни сделки. Подходящо е за започване на нещо ново, особено което има дълготрайни перспективи. Могат да се появят хора, свързани с вас кармично“, добавя астрологът.  „Бъдете предани на своя дълг, верни на принципите си, честни в отношенията си, изпълнявайте своите обещания, не говорете прекалено много! Вслушвайте се в дадените съвети днес! Денят е добър за сватби и преминаване на нова работа. Излизайте навън на разходка и сред хората! При залез слънце е най-добре да разпускате“, съветва Ивелина Пенчева.  „Добре е да се обхождат големи пространства. Денят носи силна енергия. Благоприятно е да се раздава милостиня, но да се взема не се препоръчва“, добавя тя.  „Не се препоръчват операции. Не трябва да стоите в къщи в уединение. Не пътувайте на далеко и сами, за да не ви застигнат неприятности! Ако имате компания - може. Опасно е да проявите нежелание и неумение да платите на доброто с добро“, предупреждава астрологът.  „Може да се яде тежка храна, месо, гъби и кореноплодни. Препоръчват се тъмносини и червено кафяви цветове. Откажете се от светлосиния и пъстрите цветове“, съветва Ивелина Пенчева.  Според нея пророчески са тези сънища, които лесно се запомнят. Всички сънища имат отношение не лично към вас, а към вашето обкръжение, добавя тя. ", "date": "2018.03.06", "title": "Астрологът Ивелина Пенчева предупреди, че днешният ден е свързан с кръговратът на..."}
{"url": "https://www.blitz.bg/layfstayl/ptuvane/razchistvat-svlachishcheto-po-ptya-za-samokov_news583934.html", "text": "Днес се очаква да започне разчистването на свлачището, което затвори пътя София - Самоков. Тонове скали и земна маса се стовариха върху пътното платно на няколко километра от Кокаляне. От вчера свлачището е под наблюдение. По-големите камъни вече са премахнати от платното. Чакат се на място да пристигнат екипи от геодезисти и алпинисти, както и специализирана техника, която да премахне скалната маса от платното. Камъните са се свлекли в тъмната част на деня и като по чудо няма пострадали. Причината за аварията е обилното снеготопене и валежи от дъжд. Предвижда се пътят да остане затворен до днес на обед. Движението се пренасочва през обходните маршрути през Бистрица, през магистрала \"Тракия\" и Ихтиман и през АМ \"Струма\" и Дупница.  ", "date": "2018.03.06", "title": "Разчистват свлачището по пътя за Самоков"}
{"url": "https://www.blitz.bg/stsena/zabavni-i-neskoposani-momenti-ot-oskar-ite-koito-si-struva-da-se-vidyat-snimki_news583965.html", "text": "Дойде денят, който холивудските звезди и заклетите киномани чакат цяла година. Юбилейната 90-а церемония по връчването на най-престижните награди в киното се състоя на 4 март. Церемонията не само ни даде нови притежатели на престижната премия, но и някои забавни моменти от мястото на събитието.Вижте най-смешните епизоди от церемонията по връчването на наградите \"Оскар\".   Да се стои на червения килим? Това е банално за Андреа Рей.    Ема Стоун реши да мине без рокля. Защо? В Лос Анджелис в момента е топло.    Мерил Стрийп мина и без микрофон.   Дженифър Лоурънс очевидно много се е радвала на случващото се. Ансел Елгорт скачаше от радост. Междувременно Гиермо дел Торо дойде с плашещ телохранител.   Бърз джет за най-кратката реч. Даян Уорън и Хелън Мирън предават пламенен поздрав на хейтърите.   \"Не смей! Снимат ни...\" Всеки мъж иска да бъде гледан така, както Дженифър гледа към чашата с вино.  ", "date": "2018.03.06", "title": "Забавни и нескопосани моменти от „Оскар“-ите, които си струва да се видят (СНИМКИ)"}
{"url": "https://www.blitz.bg/dnes-cherpiat/dnes-praznuvat-khorata-s-nay-krasivite-imena_news583885.html", "text": "На днешната дата - 6 март, църквата почита мъченическата смърт на четиридесет и двама християни военачалници, приели смъртта през 840 година в град Амория, когато бил завзет от мохамеданите. В началото на IX век, градът бил непрекъснато нападан и обсаждан от арабски племена, които вече изповядвали исляма. Историята се запазила от времето на византийския император Теофил (829-842 г.).  Християните се защищавали яростно и врагът тъкмо се готвел да отстъпи, когато предател показал на противниците уязвимата страна на крепостната градска стена, градът бил превзет и опожарен. По-голямата част от жителите и войниците, които защищавали града, били избити или отведени в робство. За възмездие победителят заповядал да бъдат затворени в тъмницата главните военачалници - 42 души. В този ден църквата почита паметта на всички смели мъже, добри войници и верни служители на Христа.  Имен ден празнуват всички, които носят името Красимир, Красимира и производните им.   Красимир значи \"който краси света\". Според етнолозите името Красимир възниква през Възраждането като свободен превод на гръцкото Козма. Красимира пък е женската форма на Красимир.  Още когато кръщават децата си с тези хубави имена, родителите ги орисват да бъдат красиви и мирни, да радват дома им и да украсяват живота им.    ", "date": "2018.03.06", "title": "Днес празнуват хората с най-красивите имена"}
{"url": "https://www.blitz.bg/svyat/ruskata-kim-kardashiyan-vzrivi-mrezhata-napravi-si-goreshcha-fotosesiya-na-plazha-v-mayami-osven-dupeto-izvadi-i-bombite-si-snimki-18_news583866.html", "text": "Руската Ким Кардашиян по нищо не отстъпва на американската. Даже напротив. Напоследък ни радва много по-често с прелестите си отколкото американската риалити звезда. Този път Анастасия Квитко разходи секси тялото из горещите плажове на Маями. Тя топна задницата си в пясъка и взриви мрежата с гореща фотосесия, на която показа и пищните си гърди: ", "date": "2018.03.06", "title": "Руската Ким Кардашиян взриви мрежата! Направи си гореща фотосесия на плажа в Маями, освен дупето извади и бомбите си (СНИМКИ 18+)"}
{"url": "https://www.blitz.bg/lyubopitno/nauka-i-tekhnologii/mitichnoto-amerikansko-superorzhie-tr-3b-astra-be-zasneto-na-video_news583977.html", "text": "Уфолозите твърдят, че легендарният американски самолет \"TR-3B Astra\" е попаднал в обектива на камерата на видеорегистратор. На клип може да се види загадъчен триъгълен обект с три светлини, който лети в тъмното небе, пише Езорейтер.Известно е, че записът е направен на 26 януари миналата година, около 17:30 часа, но мястото, където е заснето митичното супероръжие, остава загадка. По думите на уфолозите, анонимен източник им е изпратил само видеофайла, без да дава каквито и да е обяснения. Въпреки това, специалистите са доста радостни от въпросната находка.    Информация за \"TR-3B Astra\" в интернет има в изобилие. Но при това тя е доста противоречива. Смята се, че този свръхсекретен самолет работи с ядрено гориво и няма равен в света. Той може да лети на нечувани хиперзвукови скорости, може да излиза в Космоса и да е невидим за всякакви радари. Има и предположения, че технологиите за създаването на въздушния кораб са заимствани от американците от извънземните, които са се разбили при инцидента в Розуел.   Някои експерти твърдят, че от 1990 година насам в САЩ са произведени 24 такива самолета. Цената на всеки надвишава 1 милиард долара. Въпреки това, че има доста снимки и клипове с \"TR-3B Astra\", американските военни продължават и в момента да признават за неговото съществуване.   Противниците на фантастичния самолет твърдят, че след скорошното изявление на руския президент Владимир Путин за най-новите оръжия на Русия, властите в САЩ биха демонстрирали своите постижения, вместо да отправят само празни заплахи и да прехвърлят войски в Европа.   Възможно е зад НЛО-то, все пак, да не стоят американците.  Превод и редакция: БЛИЦ  ", "date": "2018.03.06", "title": "Митичното американско супероръжие „TR-3B Astra“ бе заснето на ВИДЕО"}
{"url": "https://www.blitz.bg/layfstayl/shoubiznes/57-godishnata-irina-florin-se-sbleche-chisto-gola-nadyana-korona-i-se-izfuka-na-gala-snimka_news583971.html", "text": "Певицата Ирина Флорин цъфна при Гала, за да поговори за себе си и да покаже каква нова предизвикателна фотосесия е направила за списание. Изпълнителката на \"Цвят лилав\" говореше с русата водеща, докато на плазмата зад тях се показваха различни кадри от последните й професионални снимки за хартиено издание.  На корицата му Флорин ще грее чисто гола. На главата си тя има корона, а на ръцете й са сложени червени боксови ръкавици, които прикриват най-интимните й части.  Въпреки че е на 57 певицата показва убийствено хубаво и стегнато тяло, на което всяка една жена би завидяла, а всеки мъж не би пропуснал да огледа от глава до пети.    ", "date": "2018.03.06", "title": "57-годишната Ирина Флорин се съблече чисто гола, надяна корона и се изфука на Гала (СНИМКА)"}
{"url": "https://www.blitz.bg/layfstayl/shoubiznes/ne-ostavyat-bebeto-na-fiki-namira-snimka_news583925.html", "text": "Братът на Фики се радва безкрайно много на племенника си Тони. Бебето е постоянно обгрижвано и получава дори прекалено голямо внимание. Емра Стораро пусна снимка с малчугана, на който се радва безкрайно много.   \"Не пуска!!! (щастлив чичо). \" Това е написал над кадър, на който малкият Тони стиска пръста на Емра. Текстът е придружен и от няколко емотиконки - сърчица. Харесванията са стотици, а поздрави и мили думи валят като коментари под снимката.          ", "date": "2018.03.06", "title": "Не оставят бебето на Фики намира (СНИМКА)"}
{"url": "https://www.blitz.bg/lyubopitno/velosipedist-vozi-yuda-na-grba-si-i-gospod-go-nakaza-video_news583962.html", "text": "В социалните мрежи популярност набира видео, което потвърждава поговорката \"Надявай се на Бог, но и сам не греши\": мексикански велосипедист със статуя на Юда на гърба губи концентрация за няколко секунди и веднага се блъска в спрял пред него автомобил.Особен колорит на видеото придава безгрижната музика, която велосипедистът слуша, докато се движи. Интересно е също, че при католиците юда се смята за покровител на отчаяните хора и безнадеждните каузи.    Във Фейсбук забавният клип е публикуван от Ефраин Перес от Мексико, но не е известно, дали той е неговият автор. Само за дни клипът е гледан от над 6 милиона потребители.  Превод и редакция: БЛИЦ", "date": "2018.03.06", "title": "Велосипедист вози Юда на гърба си и Господ го наказа (ВИДЕО)"}
{"url": "https://www.blitz.bg/svyat/pentagont-prizna-che-chast-ot-kyurdite-napusnali-fronta-kray-efrat_news583911.html", "text": "Част от бойците на Сирийските демократични сили (СДС) прекратили участието си в операциите против ИД, която провежда коалицията начело със САЩ в долината на река Ефрат, потвърдил Едриан Ренкин-Хелоуей от пресслужбата на Пентагона за ria.ru. По-рано в медиите се появиха съобщения, че част от бойците на СДС, основно кюрдски отряди, се предислоцирали в района на град Африн за неговата защита от турската армия, която провежда там операция.     „Всякакви военни действия, които не са конкретно насочени към разгрома на ИД, не получават и няма да получат подкрепа от коалицията. Макар коалицията да е нанесла значителни щети на ИД, предстои да се направи още много за освобождаването на удържаните от ИД райони, за да можем да предотвратим ново появяване на ИД” – заявил Едриан Ренкин-Хелоуей.  / БЛИЦ    ", "date": "2018.03.06", "title": "Пентагонът призна, че част от кюрдите напуснали фронта край Ефрат"}
{"url": "https://www.blitz.bg/svyat/publikuvakha-plniya-posleden-razgovor-mezhdu-pilotite-na-razbiliya-se-an-148-snimkivideo_news584002.html", "text": "Телевизионният канал \"79\" публикува разговора между пилотите на разбилия се в Раменски район на Подмосковието самолет на \"Саратовски авиолинии\" Ан-148. Командирът на машината (КВС) и вторият пилот (ВП) в последната минута от своя живот са псували и са се опитвали да прекратят падането на самолета.КВС : Нагоре   ВП : Сега-сега КВС : А ти . ВП : Някаква глупост! КВС : Не, аз така разбрах, искал си (не договаря). А ти - наопаки - надолу.  ВП : Добре-добре, след това ще говориш. Имам предвид всичко останало. Така, всичко е под контрол!  КВС : Това е, това е, добре ВП : Така, скоростта е нормализирана.  При това скоростта въобще не е нормализирана.  Дейности по дешифрирането на самописците.  АВТОМАТИЧНИЯТ ИНФОРМАТОР : Нормализирайте скоростта, нормализирайте скоростта.  ВП : Оп-оп-оп… 390! 78.ru съобщава, че според експертите именно в този момент вторият пилот е направил съдбоносна грешка.   КВС : Защо надолу? Къде надолу? Защо даваш надолу? Защо надолу? Къде?! АВТОМАТИЧНИЯТ ИНФОРМАТОР : Нормализирайте скоростта, нормализирайте скоростта.   ВП : Как защо, защото добро *** (нецензурирана дума), 200 скорост, *** (нецензурана дума, жена с леко поведение)!   КВС : Височината! Височината! Височината!  АВТОМАТИЧНИЯТ ИНФОРМАТОР :  КВС : Нагоре! АВТОМАТИЧНИЯТ ИНФОРМАТОР :  КВС :    Край на записа.   Междудържавния авиационен комитет назова основната причина за трагедията - заледяване на датчиците за скорост, което е дезинформирало пилотите и те са направили редица грешки. По данни на комитета, пилотите са забравили да включат нагревателите на датчиците. Следственият комитет на Русия съобщи, че материалите на МАК са включени в делото.  На борда на разбилия се самолет се намираха 71 души (65 пътници и 6-членен екипаж). Взривът е бил толкова силен, че останки от машината и телата на хората бяха разхвърляни върху огромна територия. На мястото на катастрофата бяха събрани над 11 000 фрагмента от тела на загиналите.    ", "date": "2018.03.06", "title": "Публикуваха пълния последен разговор между пилотите на разбилия се Ан-148 (СНИМКИ/ВИДЕО)"}
{"url": "https://www.blitz.bg/lyubopitno/nauka-i-tekhnologii/skandalno-podgotvya-li-feysbuk-spetsialni-uslugi-za-pedofilite-i-zashcho-puska-prouchvane-za-tyakh_news584011.html", "text": "В социалната мрежа се появи интимно допитване. Потребителите в мрежата предположиха, че то е съставено от педофили.Колумнистът на The Guardian Джонатан Хейнес разказа в Туитър, че е видял с очите си странно допитване във Фейсбук. Системата го е помолила да отговори, дали той смята за приемлива интимната кореспонденция между възрастен мъж и 14-годишно момиче, пише The Next Web.    \"Попитаха ме... И аз си помислих: \"Хм, изглежда сега разбирам какво прави Фейсбук най-добрата социална мрежа в света. А сега без шеги - да звъня ли в полицията?\".   Фейсбук е предложил на журналиста да участва в проучването с името: \"Размишлявайки за идеалния свят, в който вие управлявате Фейсбук, бихте ли разрешили на възрастен мъж да моли 14-годишно момиче да му праща секс снимки?\". Хейнес се изненадал от въпроса, но отговорите го шокирали още повече: \"Одобрявам и нямам нищо против да виждам\", \"Одобрявам, но не искам да виждам\", \"Не одобрявам и не искам да виждам\".      След това социалната мрежа предложила той да участва в подобно проучване, в което отново имало зрял мъж и момиче тийнейджърка. Възмутеният журналист разказа за това в Туитър. В коментарите към поста обаче представителят на социалната мрежа Гай Розен му дава отговор. По думите на Розен, Фейсбук иска да разбере мнението на потребителите по различни въпроси, но даденото допитване е било напълно неприемливо.   \"Провеждаме допитвания, за да разберем как обществото се отнася към нашите правила. Но конкретно това допитване е напълно неприемливо. Редовно си сътрудничим с органите на властта при решаването на проблемите с педофилията. При това допитването бе грешка\", пише той. По-късно социалната мрежа разпространи чрез изданието The Guardian съобщение, в което обясни инцидента. Представител на Фейсбук заяви, че допитването вече е премахнато, а социалната мрежа се обявява категорично против виртуалното интимничене между възрастни хора и деца. Социалната мрежа успокоява потребителите, че няма намерението да отменя ограниченията за това и в бъдеще ще продължи да се бори с педофилията.  Превод и редакция: БЛИЦ", "date": "2018.03.06", "title": "Скандално! Подготвя ли Фейсбук специални услуги за педофилите и защо пуска проучване за тях?"}
{"url": "https://www.blitz.bg/lyubopitno/beautie-nikolina-angelkova-se-naredi-sred-nay-dobre-oblechenite-zvezdi-na-oskar-ite-snimka_news584021.html", "text": "Ирландски сайт нареди министъра на туризма Николина Ангелкова сред най-добре облечените звезди на церемонията по раздаване на наградите „Оскар”. Онлайн изданието beaut.ie класира десетте знаменитости с най-хубави тоалети на бляскавата церемония, която се проведе преди дни в \"Долби тиътър\" в Лос Анджелис. Ангелкова не попада в Топ 10, но кадър, на който позира с актрисата Джизела Маренго, е намерила място в галерията от събитието.  Припомняме, че самата Ангелкова публикува в профила си във Фейсбук няколко снимки от церемонията. “За мен е голяма чест да съм тук на юбилейната 90-а церемония по връчване на \"Оскар\"-ите. Това бе най-забележителното събитие за целия филмов свят. Ще продължим да промотираме България чрез силата и влиянието на киноиндустрията, киното има милиони фенове и много ни помага. Вярвам, че това ще доведе до успех. Изключително много благодаря на всички мои приятели-актьори, които лично ме поканиха. Веднага след церемонията поздравих трима от носителите на \"Оскар\" Frank Stiefel, Gary A. Rizzo и Mark Weingarten.”, написа министър  Ангелкова във Фейсбук.    ", "date": "2018.03.06", "title": "beaut.ie: Николина Ангелкова се нареди сред най-добре облечените звезди на \"Оскар\"-ите (СНИМКА)"}
{"url": "https://www.blitz.bg/obshtestvo/kultura/zapochnakha-snimkite-na-nay-noviya-blgarski-film-doza-shchastie-snimki_news584052.html", "text": "„Търсенето на щастие е взело повече жертви, отколкото можете да си представите.“ – така звучи една от първите сцени в първия снимачен ден на „Доза Щастие“. Дебютният за Яна Титова пълнометражен филм се очаква да излезе по екраните в страната в края на 2019-а година, но още с анонса си предизвика вълнение, не само заради невероятния актьорски състав, отзовал се на поканата на Яна и NO BLINK Studios, но и заради каузата – “Искаме да направим красив и вдъхновяващ филм, способен да предаде послание на надежда, че спасение има. Но и в същото време да информираме, и родителите, и подрастващите, за последиците от пристрастяването към различните зависимости.\", заявява режисьорът на филма.    Действието се развива през 90-те години, когато наркотиците започват да стават широко достъпни в България, а историята представя битката на Весела със зависимостта в продължение на осем години. Под влиянието на своя любовник и с помощта на бившия си съпруг, главната героиня накрая намира сили в дъщеря си. В двамата мъже ще се превъплътят талантливите актьори Димитър Николов, познат от  „Безкрайната градина“ и „Христо“, и Александър Алексиев, любим на публиката от „Възвишение“ и „Откраднат живот“. Интересен факт е, че основната роля е поверена на актрисата Валентина Каролева, която е завършила актьорско майсторство в Лондон и всъщност е дъщеря на Весела Тотева в реалния живот.     Зад камерата застава един от най-добрите и опитни оператори в България, Мартин Балкански, снимал редица български и международни продукции като главен или асистент оператор, сред които „Откраднат живот“. „Тилт“, „Кецове“. Сценарият е дело на Яна Титова.  Очаква се снимките да продължат до края на пролетта, а завършеният филм да се появи по родните киносалони през зимата на 2019 година.    ", "date": "2018.03.06", "title": "Започнаха снимките на най-новия български филм „Доза Щастие“ (СНИМКИ)"}
{"url": "https://www.blitz.bg/analizi-i-komentari/atlantico-putin-se-opitva-da-vrne-v-sveta-ponyatieto-strategichesko-ravnovesie_news583915.html", "text": "Изказването на Владимир Путин пред Федералното събрание на 1 март е важно събитие, което обяснява в какво положение се намира сега Русия. Това твърди френското издание Atlantico.fr в обширната публикация „La réélection imminente de Vladimir Poutine et le retour à l’équilibre des puissances”. Според автора на статията, пишещ под псевдонима Benjamin Disraëli (Бенджамин Дизраели е бележит британски държавник от ХІХ в.), руският президент за пореден път се опитва да върне в света стратегическото равновесие. В своето послание Путин напомня за демографските проблеми на Русия, възникнали заради гигантските загуби във Втората световна война и в периода след краха на СССР. Мнимият Дизраели отбелязва, че демографската слабост се явява сериозно ограничение и руският лидер трябва да се „адаптира” към нея: не случайно за кампанията против терористите в Сирия бе предвидено минимално присъствие на руски войски в зоната на конфликта, а самият Путин постоянно подчертава своя стремеж към мир, макар западните медии да поставят под съмнение неговата искреност.     Според автора на статията, на първо място за Путин е повишаването на жизненото равнище на населението и модернизацията, включително челни отрасли на науката.   – се казва в публикацията.     Журналистите запомнили речта на Путин не с икономическите прогнози и обещаните реформи, колкото със съобщенията за новите оръжия, констатира „Дизраели”:   Авторът на публикацията напомня за действията на Запада, разклатили стратегическото равновесие в света – разширението на НАТО на Изток и за излизането на САЩ от договора за ПРО.     Още през 2007 г. Владимир Путин хвърля предизвикателства към „имперските видения на САЩ” в своята знаменита Мюнхенска реч.  „ се казва в статията.     Понятието равновесие за „Бенжамин Дизраели” е основополагащо:      Авторът на статията нарича международния мир „висше благо” и призовава към изграждане на нови конструктивни отношения с Москва. Според него, именно така, а не под външен натиск, Русия по-бързо ще извърши преход от „бонапартистки режим” към „голистка демокрация”.       ", "date": "2018.03.06", "title": "Atlantico: Путин се опитва да върне в света понятието стратегическо равновесие"}
{"url": "https://www.blitz.bg/svyat/foreign-policy-britanski-politolog-moli-proshka-za-izmislenata-ot-nego-doktrina-gerasimov_news584014.html", "text": "Сега често говорят относно заплахата за Запада от така наречената „Доктрина Герасимов”, наречена на името на руския генерал Валерий Герасимов, на когото приписват нейното създаване. Тази доктрина обаче не съществува, пише във Foreign Policy (Външна политика) Марк Галеоти в публикацията I’m Sorry for Creating the ‘Gerasimov Doctrine’. Британският политолог Марк Галеоти, който е автор на публикацията, признава, че терминът фактически няма никакви реални основания. Той го е измислил след като получил превода на статията на Герасимов, която отначало се появила в руското издание „Военно-промышленный курьер”.     В своята статия генерал Герасимов разсъждавал как пропагандната и подривната дейност могат да доведат до там, че „напълно благополучна държава за броени месеци и дори за дни може да се превърне в арена на ожесточена въоръжена борба, да стане жертва на чуждестранна интервенция, да се потопи в паяжината на хаоса, на хуманитарната катастрофа и гражданската война”.     Галеоти публикувал превода на статията в своя блог, снабдявайки го с коментари. Галеоти признава, че в стремежа си да привлече читатели, му измислил привлекателното заглавие „Доктрината Герасимов”, без да предполага, че хората могат да възприемат думите на Герасимов като реален проект за военни действия против Запада.     Скоро след „анексията” на Крим, военните действия в Донбас и руската пропаганда, статията на Герасимов, игнорирана преди, вече е възприемана като „най-новия проект за способите за водене на война”.     Галеоти обаче не е съгласен с такава формулировка. Според него, Герасимов разсъждавал само за това как Кремъл възприема събитията от „арабската пролет” и „цветните революции”, насочени против промосковските режими в съседните държави, както и за събитията в Украйна. Герасимов се опитал да разработи стратегия за борба с подобни събития.     Политологът е убеден, че Русия няма единна доктрина по проблема: няма организационен принцип или единен орган, който да провежда подобна операция.     За Русия не може да става и дума да води война с НАТО, която представлява коалиция от богати страни, докато икономиката на Русия е сравнима с канадската, с незавършена и скъпо струваща модернизация на армията.     На такава страна, според Галеоти, не й остава нищо друго освен да прибегне до това, което Джордж Кенън нарича „политическа война”, а именно до „използване на всички средства, с които разполага държавата, с изключение на военните, за постигане на своите национални цели”.     По такъв начин, „ако подривната дейност не е прелюдия към война, а е самата война, това променя нашето разбиране за заплаха и за нашия най-добър отговор за нея” – пише Галеоти. Според него, без да забравя за военните средства за сдържане, САЩ трябва да се концентрират към действия на контраразузнаването, осигуряване на медийна грамотност, борба с корупцията и отстраняване на разделението в американското общество, създавано от Русия.     За да сложи край на сегашното противопоставяне с Русия или да се бори с руската „политическа война”, САЩ трябва да разберат стоящата зад нея мотивация. Невярното възприемане на Русия ще доведе страната до неразбиране на заплахата и грешки в разработения отговор за нея.     „Доктрината Герасимов” никога нищо не е означавала и не означава сега. Дошло е време да вървим напред” – цитира Foreign Policy призива на Галеоти.    Публикацията е подготвена от Ганчо КАМЕНАРСКИ    ", "date": "2018.03.06", "title": "Foreign Policy: Британски политолог моли прошка за измислената от него „доктрина Герасимов”"}
{"url": "https://www.blitz.bg/lyubopitno/zabravete-tezi-4-uroka-ot-detstvoto-veche-nyama-da-sa-vi-polezni_news584053.html", "text": "Нашите родители са и наши първи модели за подражание в живота. Разбира се, те винаги ни мислят доброто, но не всичко, на което ни научават като деца, може да ни бъде от полза в света на възрастните. Ето и кои техни съвети често се оказват безполезни:1. Да избирате обкръжението си внимателно   Много често нашите родители ни учат да общуваме и да се сприятеляваме с определен типаж хора – да имат сходен на нашия произход, да са интелигентни, да не са посредствени, да са от добри, здрави семейства, да са с по-спокоен темперамент, за да не ни въвличат в неприятности и т. н. Всъщност така те, без да го осъзнават, ни вменяват предразсъдъци. Истината е, че човек с възрастта разбира, че може да има разнообразни приятели, като най-важното условие е, те да му бъдат лоялни. 2. Да бъдем предпазливи и да не поемаме рискове Почти всички родители треперят нещо лошо да не се случи на децата им и без да искат им вменяват различни страхове още в детска възраст. В желанието си да предпазят своя наследник от всякакви беди, грешни решения и лоши влияния, нашите майки и бащи ни слагат ограничения, които в живота на възрастните понякога ни спъват – точно когато трябва да действаме смело, ние не смеем да рискуваме. Повечето родители мечтаят да видят порасналото си дете задомено и изпитват ужас от идеята, че синът или дъщеря им може да не създадат семейство и да не им осигурят внуци. Разбира се, създаването на семейство е една от основните ценности за повечето хора, но не и за всички. Истината е, че нещастният брак може да съсипе живота на човек. В същото време човек може да се чувства щастлив и доволен от живота си и без непременно да е създал семейство. Той може да се радва на успешна кариера, на почитатели, на добри приятели и близки роднини, които също така да изпълват живота му. 4. Родителите винаги са прави Не всичко, на което ни учат родителите е винаги правилно, макар те да претендират, че е така. Те със сигурност ще се опитат да ни дадат възможно най-добрите житейски съвети, но ние все пак трябва да можем да вземаме свои собствени решения. Дори и понякога те да се различават коренно от „идеалния“, според майка ни и баща ни, сценарий.", "date": "2018.03.06", "title": "Забравете тези 4 урока от детството, вече няма да са ви полезни!"}
{"url": "https://www.blitz.bg/stsena/enrike-iglesias-nakara-fenkite-si-da-zaplachat-ot-umilenie-s-tova-sladko-video_news584062.html", "text": "Енрике Иглесиас обсипа дъщеря си Луси с целувки в клип, който самият той сподели в неделя в Instagram. 42-годишният певец е написал под видеото: „Не мога да се наситя на моето слънчице“. Докато обсипва сладкото бебе с целувки, Енрике му казва нежно колко много го обича.Иглесиас и дългогодишната му половинка Анна Курникова се сдобиха с близнаците Луси и Никълъс на 16 декември 2017 г. в Маями.  Изпълнителят на хита „Bailando“ е дал възможност на феновете си да зърнат тъмноокото очарователно бебе отблизо. Майката на Енрике – Изабел Прейзлер, през януари каза в интервю за испанското списание Hola!, че синът ѝ е „изключително щастлив“, че е станал баща на близнаците, които били „перфектни, красиви и се развивали феноменално добре“. Иглесиас и бившата руска тенисистка Курникова са заедно от 2001 г., като се запознаха по време на снимките на видеоклипа към песента му Escape. Двамата криеха до последно бременността на Анна.", "date": "2018.03.06", "title": "Енрике Иглесиас накара фенките си да заплачат от умиление с това сладко ВИДЕО"}
{"url": "https://www.blitz.bg/svyat/velikobritaniya-gotova-za-udar-sreshchu-rusiya_news584107.html", "text": "Великобритания е готова да нанесе ответен удар, ако се докаже, че руските власти стоят зад заболяването на бивш руски агент в страната, съобщи Reuters. Външният министър на Великобритания Борис Джонсън отправи остри думи срещу Русия след инцидента. Той дори заяви, че националният отбор на Англия може да бойкотира световното първенство по футбол в страната.В южните части на Англия бяха открити в безсъзнание бившият шеф на руското разузнаване Сергей Скрипал и дъщеря му Юлия. Те са били изложени на неизвестно вещество. В момента се водят проучвания за това какво е било веществото.  „Не знаем какво точно се е случило в Слосбъри. Това обаче може да е някое от поредицата руски престъпления. Опасявам се, че в момента Крмъл представлява зловредна сила. Великобритания като една от големите сили в света, се опитва да се противопостави на това влияние.  Ако се появят доказателства за руска роля в този случай, британското правителство ще даде адекватен отговор. Очакваме мнението на експерти. Не искаме да прибързваме със своите мнения“, заяви Джонсън. Преди години в Лондон беше отровен бившият руски разузнавач Александър Литвиненко. От Русия отхвърлиха роля в инцидента със Скрипал и обвиниха британските власти в настройване на общественото мнение.", "date": "2018.03.06", "title": "Великобритания готова за удар срещу Русия"}
{"url": "https://www.blitz.bg/svyat/trmp-ima-nadezhda-za-severna-koreya_news584117.html", "text": "Президентът на САЩ Доналд Тръмп призна, че е възможен прогрес по преговорите със Северна Корея, съобщи CNN. През последните дни се проведоха широки преговори между Северна Корея и Южна Корея. От Сеул обявиха, че от Пхенян са готови да преговарят с Вашингтон за евентуално прекратяване на ядрената си програма.„Възможно е да има постигнат напредък в преговорите със Северна Корея. За първи път виждам да се полагат сериозни усилия от всички страни. Надеждата може и да е измамна. САЩ са готови да продължат във всяка посока“, заяви Тръмп в Twitter.  В момента се водят преговори за среща на върха между Северна Корея и Южна Корея. Тя ще е първата от десетилетие. Възможно е да се проведе в края на следващия месец.", "date": "2018.03.06", "title": "Тръмп: Има надежда за Северна Корея"}
{"url": "https://www.blitz.bg/obshtestvo/katya-ne-vidya-svetlina-v-tunela-i-se-naglta-s-khapcheta-pred-ochite-na-5-godishnoto-si-dete_news583976.html", "text": "Лекари от Велико Търново спасиха живота на 30-годишна майка от Павликени. Катя Р. опитала да сложи край на живота си със силни медикаменти на 4 март в дома си. Без предсмъртно писмо и без видима причина младата жена поела сериозно количество таблетки пред очите на 5-годишното си дете и изпаднала в несвяст. През това време близки я открили и се обадили на тел. 112 за помощ.  В жилището веднага пристигнала Спешна помощ и полиция, а след това жената била откарана в областната болница, където часове наред се борили за живота й, пише \"Борба\".  Причините за фаталния избор, който Катя не успяла да осъществи, са в процес на изясняване, уточниха от ОД на МВР във Велико Търново.    ", "date": "2018.03.06", "title": "Катя не видя светлина в тунела и се нагълта с хапчета пред очите на 5-годишното си дете"}
{"url": "https://www.blitz.bg/intsidenti/katastrofi/zrelishchni-kadri-pokazvat-zloveshch-sblsk-mezhdu-kola-i-reys-vv-varna_news583991.html", "text": "Двама души са пострадали при сблъсък на автобус от градския транспорт и лек автомобил във Варна. Както БЛИЦ съобщи, инцидентът стана около 20:30 часа на бул. „Сливница“. Пострадали са кондукторката и пътник от колата. Те са били отведени в болница за преглед.  По първоначална информация автобусът е правил ляв завой и е отнел предимството на лекия автомобил.  Версията обаче все още се уточнява. ", "date": "2018.03.06", "title": "ЗРЕЛИЩНИ КАДРИ показват зловещ сблъсък между кола и рейс във Варна"}
{"url": "https://www.blitz.bg/obshtestvo/stolitsa/4-koli-izgoryakha-v-dianabad-noshches_news584025.html", "text": "4 коли горяха в столицата, като всички те са с различни щети. Малко след полунощ в квартал \"Дианабад\" в София избухва пожар. Гори един автомобил, а огънят от него обхваща още 3 коли, съобщава bgonair.bg.  Според хората не става дума за умишлен палеж.  Причините за инцидента се изясняват.", "date": "2018.03.06", "title": "4 коли изгоряха в \"Дианабад\" нощес"}
{"url": "https://www.blitz.bg/intsidenti/stana-yasno-koya-e-mladata-zhena-koyato-se-ozova-v-bolnitsa-zaedno-s-bivshiya-ruski-shpionin-sergey-skripal_news584039.html", "text": "33-годишната жена, постъпила в болницата заедно с бившия руски шпионин Сергей Скрипал след отравяне с непознато вещество, е неговата дъщеря Юлия, пристигнала на посещение от Москва, съобщава БНР, позовавайки се на Би Би Си. Жената в болницата в град Солзбъри е Юлия Скрипал. Тя живее в Русия, но е пристигнала във Великобритания, за да види баща си.  Това не е първото ѝ посещение във Великобритания. Когато през 2012 година майка ѝ Людмила, съпруга на Сергей Скрипал, умира от рак в дома им в Солзбъри, Юлия пак е била в страната. Миналата година в Санкт Петербург е починал синът на Скрипал на 43 години.  Междувременно бе съобщено, че двама от полицаите, които са участвали в оказването на първа помощ на припадналите Сергей и Юлия Скрипал също са постъпили в болница, но вече са изписани. В публичното пространство витаят много конспиративни теории и се правят аналогии с отравянето на Александър Литвиненко с радиоактивен полоний, но властите засега не бързат с изводите.  Инцидентът със Сергей Скрипал ще бъде обсъден в парламента по-късно днес.", "date": "2018.03.06", "title": "Стана ясно коя е младата жена, която се озова в болница заедно с бившия руски шпионин Сергей Скрипал"}
{"url": "https://www.blitz.bg/intsidenti/katastrofi/dzhip-i-uchilishchen-reys-se-udarikha-kray-varna-ima-zaginali_news584041.html", "text": "Двама души загинаха при тежка катастрофа на пътя Варна-Добрич. Джип и училищен автобус са се сблъскали около 14 часа днес между селата Любен Каравелово и Зорница, съобщава Петел, позовавайки се на пресслужбата на ОД МВР-Варна. От полицията уточняват, че в автобуса не са превозвани деца, той е бил празен.  На място има полицейски екипи, изясняват се причините и обстоятелствата, довели до инцидента.  Временно е ограничено движението в горепосочения пътен участък.", "date": "2018.03.06", "title": "Джип и училищен рейс се удариха край Варна, има загинали"}
{"url": "https://www.blitz.bg/obshtestvo/strakh-loze-pazi-izdigat-pyaschni-digi-do-ezeroto-vaya-snimki_news584099.html", "text": "Високите температури и дъждовното време в Бургас повишиха и нивото на водите във водоемите. Въпреки че към момента пряка опасност за населението няма, край езеро Вая днес започна превантивно изграждане на пясъчни диги, пише Канал 3.Вая се намира непосредствено до основния път към южното Черноморие, а на места вследствие на интензивното топене на снега пътят бе залят. Поставени са около 1000 торби с пясък. Към момента водите в езерото са в предупредителното, а не критично равнище. Следят се нивата на водите и в язовири и реки. Засега няма водоеми, застрашаващи населението. По-рано днес директорът на Главна дирекция \"Надзор на язовирните стени и съоръженията\" Кирил Войнов съобщи, че към момента на територията на България няма проблем с язовирите и по поречието на реките.", "date": "2018.03.06", "title": "Страх лозе пази: Издигат пясъчни диги до езерото Вая (СНИМКИ)"}
{"url": "https://www.blitz.bg/obshtestvo/ogromna-tragediya-raztrsi-speshnoto-na-blagoevgrad-nikoy-ne-iska-da-povyarva-che-matey-pulev-veche-go-nyama_news583967.html", "text": "Огромна трагедия разтърси спешно отделение в Благоевград тази нощ. 51-годишният шофьор на линейка Матей Пулев издъхна внезапно. Пулев бил на работа, когато се почувствал зле, веднага е откаран в реанимация, където въпреки опитите на лекарите да се преборят за живота му, по-късно той издъхнал, съобщава  .  Внезапната смърт на колегата им потресе лекари и медицински персонал. ", "date": "2018.03.06", "title": "Огромна трагедия разтърси Спешното на Благоевград, никой не иска да повярва, че Матей Пулев вече го няма"}
{"url": "https://www.blitz.bg/politika/gotvyat-se-provokatsii-na-protesta-pred-ministerski-svet_news584103.html", "text": "БСП стяга автобуси с хора за протеста пред Министерски съвет, който ще се проведе утре, научи БЛИЦ. Червените са организирали \"мащабна екскурзия\" за жители на Монтана, Лом, Берковица, Медковец и т.н.  Подозира се, че организирането извозване на хора е свързано с провокативни действия срещу правителството.  Социалистите са готови дори да платят храната и престоя на жителите, за да освиркват кабинета и да нагнетяват напрежение.", "date": "2018.03.06", "title": "Готвят се провокации на протеста пред Министерски съвет"}
{"url": "https://www.blitz.bg/politika/prvo-v-blits-stana-yasno-kak-shche-bde-izteglena-istanbulskata-konventsiya_news584109.html", "text": "Стана ясно как ще бъде изтеглена прословутата Истанбулска конвенция, научи БЛИЦ. Решението ще се състои в две точки:  1. Отмяна на решението от 3 януари  2. Изтегляне на предложението за ратификация от НС  Премиерът Бойко Борисов се вслуша в гражданското общество и разпореди конвенцията да не бъде дебатирана в парламента.  Дебатите около Истанбулската конвенция предизвикаха и много разнопосочни остри реакции в обществото. С това решение правителството със сигурност ще потуши голяма част от напрежението, което се нагнетяваше. ", "date": "2018.03.06", "title": "Първо в БЛИЦ! Стана ясно как ще бъде изтеглена Истанбулската конвенция!"}
{"url": "https://www.blitz.bg/obshtestvo/prvo-v-blits-vanya-chervenkova-izrigna-sled-skandala-s-ubiystvoto-v-plovdiv-problem-ne-bil-samo-zhoro-plkha-a-i-mishkite-koito-snimki_news584055.html", "text": "Бизнесдамата Ваня Червенкова се включи в публичната защита на пловдивския лекар д-р Иван Димитров, който е обвинен в убийството на крадеца Жоро Джевизов - Жоро Плъха.Припомняме, че протести в подкрепа на Димитров се състояха в четири града в България.  Както е известно, Плъха, заедно със свой съучастник нахлу в дома на лекаря, за да краде, след което е бил прострелян.  Eто какво написа гневно ексцентричната Червенкова в социалната мрежа \"Инстаграм\". ", "date": "2018.03.06", "title": "Първо в БЛИЦ! Ваня Червенкова изригна след скандала с убийството в Пловдив, проблем не бил само Жоро Плъха, а и мишките, които... (СНИМКИ)"}
{"url": "https://www.blitz.bg/politika/tezi-sedmitsa-stava-yasno-koy-shche-smeni-temenuzhka-petkova-v-ministerstvoto_news583927.html", "text": "Тази седмица се очаква да бъде обявена номинацията за министър на енергетиката, след като Теменужка Петкова депозира оставката си заради сделката за продажбата на активите на ЧЕЗ у нас.Първоначално беше обявено, че това ще се случи миналата седмица, но впоследствие коалиционните партньори се събраха при премиера Бойко Борисов и се разбраха решението да бъде отложено за тази седмица.  Целта беше първо ще мине съвместното заседание на енергийната комисия и комисията за контрол на службите, за да се изчистят всички неясноти около сделката за енергодружеството. Много от колегите на Петкова заявиха, че оставката ѝ е прибързана.", "date": "2018.03.06", "title": "Тези седмица става ясно кой ще смени Теменужка Петкова в министерството"}
{"url": "https://www.blitz.bg/kriminalni/prestplenie/udarikha-cheyndzh-byuro-v-pazardzhik-svikha-krupna-suma_news584074.html", "text": "Пореден обир на чейндж-бюро в Пазарджик е извършен през изминалата нощ, пише \"Пазарджишка Марица\". Взломено и обрано е обменното бюро на Георги Шарков от село Црънча, намиращо се на бул. \"България\" в частта между кръстовището с \"Мария Луиза\" и кръговото на Марица.По предварителни данни крадците са се сдобили със сума около 160 000 в лева и различни валути. Сигнал за обира е подала продавачка от съседен магазин, която сутринта е видяла, че вратата на обменното бюро зее. Това се е случило малко след 9 часа, съобщи говорителят на ОДМВР Мирослав Стоянов. На мястото веднага са били изпратени екипи.  Криминалистите са направили щателен оглед на местопрестъплението. Не се знае дали са намерили улики и веществени доказателства, както и дактилоскопски следи. Проверяват се и разположените наблизо камери. Крадците са проникнали в обменното бюро, след като са заглушили със специално устройство СОТ-а на ангажираната с охраната на обекта частна фирма, научихме от свои източници. След като са деактивирали СОТ-а, обирджиите вече са действали необезпокоявани. Взломили са две врати и са разрязали с ъглошлайф металния шкаф, в който са се съхранявали парите. Преди повече от година, на 20 февруари 2017 година, трима маскирани обраха чейндж-бюро на бул. \"България\" в непосредствена близост до Математическата гимназия.", "date": "2018.03.06", "title": "Удариха чейндж бюро в Пазарджик, свиха крупна сума"}
{"url": "https://www.blitz.bg/politika/izslushvat-kandidatite-za-shef-na-noviya-antikoruptsionen-organ_news583931.html", "text": "Депутатите изслушват двамата кандидати за шеф на новия антикорупционен орган. Народните представители от ресорната комисия в парламента ще чуят аргументите на досегашния шеф на Комисията за отнемане на незаконно придобито имущество Пламен Георгиев, който е номинация на ГЕРБ и Николай Николов – кандидата на БСП. Ръководителят на новата комисия сам ще избере и назначи останалите членове. Шефът на антикорупционния орган ще бъде с мандат от шест години, само с една година по-малко от мандата на главния прокурор и председателите на върховните съдилища. ", "date": "2018.03.06", "title": "Изслушват кандидатите за шеф на новия антикорупционен орган"}
{"url": "https://www.blitz.bg/politika/vmro-se-zadeystva-sled-sluchaya-s-zhoro-plkha-i-predlaga-tekstove-za-neizbezhnata-otbrana-v-nk_news583993.html", "text": "Готови сме с нови текстове за неизбежната отбрана в Наказателния кодекс и ще ги предложим на партньорите ни в коалиция „Обединени патриоти“. Това се посочва в позицията на заместник-председателя на ВМРО – Българско национално движение и заместник-председател на ПГ „Обединени патриоти“ Искрен Веселинов, публикувана във фейсбук. Припомняме, че ВМРО – БНД от години се бори за разширяване на текста неизбежна отбрана. Това е приоритет и на другите две партии от коалицията. Ето защо нарочните промени в НК са заложени и в програмата на \"Обединени патриоти\" за 44-тото НС. Случаят с д-р Димитров, който уби Жоро Плъха в опит да защити собствеността си, е просто поредният пример, че моментът да се настоява за твърдост е настъпил.  Патриотите от ВМРО работят с експерти в областта на наказателното право и имат готови текстове, които при съгласие от страна на  коалиционните партньори в ОП могат да бъдат внесени още днес.  Ето и пълния текст на позицията на Веселинов:  „Случаят с доктор Иван Димитров от Пловдив, убил циганин, проникнал в имота му и нападнал го с нож, е само поредният, който поставя въпроса за пределите на неизбежната отбрана. ВМРО, а по-късно и другите формации, които днес сме Обединени патриоти, от години предлагаме това. Не говорим само за нападение в дома ти или за нападение, заплашващо живота ти – нима, ако нападението застрашава да те осакати (например пребиват те с колове) е по-добре. Или, ако банда маргинали опитват да изнасилят момиче...  Въпросът с промени в Наказателния кодекс стоеше в програмата ни за тази парламентарна сесия. Гледаме на него не като на хрумка, предизвикана от инцидент, а като сериозен законодателен процес. Основен е за нас, патриотите, заради ширещата се циганска престъпност. Явно страхът от закона не спира тези хора, дано поне страхът за живота им има възпиращо въздействие. Знам, че не бива да се връщаме към правото на Дивия запад, а да се намери нужният баланс и справедливост, което е много трудно.  Имаме обаче текстовете, изготвени от експерт, които днес ще предложа на парламентарната ни група“.    ", "date": "2018.03.06", "title": "ВМРО се задейства след случая с Жоро Плъха и предлага текстове за неизбежната отбрана в НК"}
{"url": "https://www.blitz.bg/obshtestvo/fotoreportazh-v-blits-parlamentt-izslushva-kandidatite-za-shef-na-noviya-antikoruptsionen-organ_news584005.html", "text": "В Комисията за борба с корупцията, конфликт на интереси и парламентарна етика започна изслушването на двамата кандидати за председател на новия антикорупционен орган. За поста се борят Пламен Георгиев, чиято кандидатура бе издигната от ГЕРБ, и Николай Николов, издигнат от БСП. \"Кандидатурата на г-н Пламен Георгиев обедини нас и колегите от Обединени патриоти\", подчерта Данаил Кирилов при представянето на номинацията на шефа на КОНПИ Пламен Георгиев. \"Ние сме единни в това, че Пламен Георгиев заслужава нашето доверие и той ще го оправдае с ефективна работа“, допълни Кирилов.   По думите на депутата от ГЕРБ Красимир Велчев  Георгиев се ползва с авторитет сред своите колеги. „Предложеният кандидат е добре подготвен юрист. Доказал е, че е развил умения и способности. Той е търпелив и открит за изслушване за възприемане на различни гледни точки. В личен план той притежава изконни човешки ценности като честност, почтеност и трудолюбие“, заяви той.  \"Ще използвам целия си административен опит, за да направя антикорупционния орган ефективно функциониращ\", заяви кандидатът за председател на Комисията за противодействие на корупцията и за отнемане на незаконно придобитото имущество Пламен Георгиев Димитров по време на изслушването си в парламента. Той благодари на депутатите, които са го номинирали.  „Твърдото ми убеждение е, че този нов антикорупционен орган има възможност ефективно да се бори с корупцията. Далеч съм от мисълта, че борбата с корупцията ще бъде лесна, това е една сложна задача. Със своята дейност доказах, че когато има желание и воля, резултати може да се постигнат. Концентрацията на повече правомощия води до множество организационни и правни казуси. Аз виждам в това предизвикателство“, заяви Георгиев.  По думите му, с новия закон са се дали ясни нормативни правила за противодействие на корупцията. „Ако получа вашето доверие, ще използвам целия си административен опит, за да направя този орган функциониращ ефективно. Ще спазвам и приемственост. Планирам да се правят периодично на шест месеца или година анализи на цялото прието законодателство“, каза още Пламен Георгиев.  Социалистът Крум Зарков представи кандидатурата на Николай Иванов и посочи, че теоретичната му подготовка е впечатляваща. „Д-р Николов е автор на единствената цялостна монография по темата. Неговата кариера е съсредоточена в комисии от типа на тази, която създаваме. Николов не е дал нито сянка на съмнение относно своята почтеност. Това е важно с оглед на широките правомощия на новия орган. Кариерата му се е развивала последователно, логично“, каза още Зарков.  Явявам се като кандидат за председател не защото си търся работа, а защото разглеждам тази отговорност като кауза, каза кандидатът, издигнат от БСП, Николай Иванов Николов.  \"В случай, че бъда натоварен с тежката отговорност да бъдат председател, разглеждам тази отговорност като кауза, голямо предизвикателство към мен. Имам опита да се справя с тази задача. По-важно е заедно да спрем корупцията. Не сме нито слаби, нито глупави. Можем да се справим с това предизвикателство с общи усилия“, добави Николай Николов.   \"Имам едно предложение – в случай, че бъда избран за председател, ще представим законопроекти\", каза още той.   По думите му, поради съчетанието на теоретически познания, практически опит и гаранциите за независимост и почтеност, които той е давал в кариерата си до сега, ПГ на БСП се е спряла на кандидатурата му.   Изслушването на Пламен Георгиев и Николай Николов може да гледате на живо   Снимки: Георги КОЛЕВ, БЛИЦ  ", "date": "2018.03.06", "title": "Фоторепортаж в БЛИЦ: Парламентът изслушва кандидатите за шеф на новия антикорупционен орган"}
{"url": "https://www.blitz.bg/obshtestvo/petr-stoyanov-roptae-sreshchu-3-mart-kakv-e-tozi-natsionalen-den-ako-shche-razdelya-blgarskoto-obshchestvo_news583949.html", "text": "Дали ние дължим благодарност на румънци, литовци, финландци и украинци - мисля, че е наш въпрос. Колкото и малък да е бил техният принос, ние сме длъжни да изразим своята благодарност. Това заяви Петър Стоянов, президент на България 1997 - 2002 година. Този въпрос се превръща в много чувствителна тема и започвам да се замислям за 3 март като национален празник, посочи Стоянов пред БНТ. Какъв е този национален ден, ако ще разделя българското общество, допълни той като обясни, че е прочел много коментари и те са били противоположни.  Отношението на българите към Русия не може да бъде променено и в това няма нищо лошо, коментира Петър Стоянов. \"Отношенията между българския и руския народ са нещо различно от правенето на реална политика\", категоричен бе той.   Стоянов коментира и случая в Пловдив, при който беше задържан рентгенологът д-р Иван Димитров. По думите на Стоянов \"казусът в Пловдив е много чувствителен\". Той опира повече до юридическите параметри на това, което се нарича неизбежна самоотбрана, обясни той.  Но извън това става въпрос за най-голямото поражение върху България - националната деморализация, смята Петър Стоянов.  \"И корупцията, и недъзите в съдебната система, и битовата престъпност - всичко това са следствия от националната деморализация в България\", заяви той.   Не можем да виним и изискваме само от институциите, забравихме за ролята на семейството, църквата и училището, каза още Петър Стоянов.  ", "date": "2018.03.06", "title": "Петър Стоянов роптае срещу 3 март: Какъв е този национален ден, ако ще разделя българското общество"}
{"url": "https://www.blitz.bg/obshtestvo/nagl-apash-rafet-zadignal-dori-kirkata-s-koyato-razbil-bankomata-na-ppa-na-krdzhali_news583986.html", "text": "22-годишният Рафет Д. е задигнал дори кирката, с която разби банкомат в Кърджали. Това са установили криминалисти от Кърджали, съобщава 24rodopi.com., позовавайки се на Областната дирекция на МВР. Мъжът прибрал кирката от строителен обект и по-късно с нея разбил стъклото на банкомата. Досъдебното производство по случая е по чл.216, ал.1 от Наказателния кодекс. Същото лице е автор на разбиването на обменно бюро и автомати за кафе в областния център. Работата по случаите продължават разследващи полицаи.  Припомняме, че престъпленията са извършени през нощта на 1 март. В обменното бюро било проникнато през счупено стъкло и разрушаване на преграда от гипсокартон. Извършителят откраднал метална каса с документи. Банкомат в централната част на Кърджали бил повреден с удар с кирка. От разбит автомат за кафе били откраднати 30 лв., взломена е била и втора машина, от която няма извършена кражба, посочиха от полицията.  Рафет Д. е с множество регистрации за кражби. Последно е бил в затвора, след като ограбил възрастна жена в църква. Мъжът задигнал от нея златно синджирче.    ", "date": "2018.03.06", "title": "Нагъл апаш! Рафет задигнал дори кирката, с която разбил банкомата на пъпа на Кърджали"}
{"url": "https://www.blitz.bg/kriminalni/prokurori-obyasnikha-zashcho-d-r-ivan-dimitrov-be-v-aresta-i-kak-tochno-e-stanal-ekshnt-spored-tyakh_news583988.html", "text": "Д-р Иван Димитров, след като е застрелял Жоро Плъха, е потърсил помощ от приятел, за да прикрие следите от престъплението. Той не е изявил желание да се обади дори на спешния телефон 112 .Това заяви окръжният прокурор на Пловдив Румен Попов на извънреден брифинг на прокуратурата в Пловдив. „Изстрелът е произведен отгоре надолу, попаднал е отпред. Всичко това, което ви казвам, че няма противоправно поведение. След това той е позвънил на свой приятел за помощ. Тя се изразява в следното, заличаване на следите от местопрестъплението. Без да се обадят на 112.  Имаме изхвърляне и укриване на огнестрелното оръжие. Той е направил самопризнания как и по какъв начин се е сдобил с незаконно притежавания пистолет. Има и видеозапис, на който се виждат действията на обвиняемия след извършването на престъплението“, каза още Попов.    „След това местопрестъплението се почиства с приятеля му. Има ново обаждане към друго лице. То укрива огнестрелното оръжие. И лелята на обвиняемия и неговият приятел, който му е помогнал, изрично молят обвиняемия да се обади на полицията.  След първоначалните действия му е  дадена възможност да обясни, дали е съучастник в стореното. Следва отказ. Първоначално е заявил, че не знае за какво става на въпрос. При претърсването на дома на обвиняемия са открити и други боеприпаси, за които той няма разрешение.  \"При нападението на крадеца е нанесена прорезна рана на доктора с неустановен до сега предмет – метална тръба, табела или нож. Факт е обаче, от установен факт, видян и от камерите, че крадецът, простреляният е бил сам. Както е видно и от показанията от неговата съпруга, същият рецидивист е бил въоръжен за извършване на кражба – отвертка и нож, който е характерен и типичен. И отвертката, и ножът са били открити в дрехите на убития, без да са били извадени, каза още Попов.     \"При тези факти, прокуратурата бива поставена да отговаря на въпроса защо е бил задържан, дори за 72 часа, задържания. При такива престъпления е необходимо да се извършат редица действия, да се съберат доказателства, и тогава да се говори. Чухме и други интерпретации на тема неизбежна отбрана. Дали има неизбежна отбрана ще се изясни в хода на едно достатъчно пълноценно разследване. Прокуратурата никога не се е крила. Тя говори тогава, когато има какво да каже. Не можем да търпим и упреците. Сега се надявам да бъдем чути. Бих искал да кажа следното: Дали законите са съвършени или несъвършени, не казва прокуратурата. Законите се творят в Народното събрание\", каза още Попов.     \"Аз не съм мишка, нито моите колеги са мишки, за да бъдем упреквани, че сме се скрили вчера. Заставам с името си, и подписа си, за това, което съм написал. Това не е под влияние на уличните протести. Не е под влияние на вашите писания, на всичките коментари, които се правиха. Въз основа на фактите, такива каквито са и каквито ви бяха казани, с името и подписа си съм преценил, че така нареченият доктор е извършил престъпление по член 119 превишаване на неизбежна отбрана. Много колеги се упражняваха по това, че е отбрана, а не самоотбрана. Ще му бъде повдигнато и обвинение за незаконно притежание на боеприпаси и пистолета, с който е убил Плъха\", каза наблюдаващият прокурор Георги Петков.    ", "date": "2018.03.06", "title": "Прокурори обясниха защо д-р Иван Димитров бе в ареста и как точно е станал екшънът според тях"}
{"url": "https://www.blitz.bg/kriminalni/prestplenie/tsirk-v-sda-dshcheryata-na-dyado-stefan-roni-slzi-pred-magistratite-mzht-y-prizna-za-izvrshenoto-zverstvo-snimki_news583999.html", "text": "Аз убих тъста ми. Това заяви Свилен Велев, който заедно със съпругата си е обвинен за убийството на 87-годишния Стефан Янев в столичния жк „Люлин“. „Скарахме се и го ударих. Не беше планирано. Тормозеше ни“, заяви Свилен.  Днес той и съпругата му, която е дъщеря на жертвата, се явиха пред Софийския апелативен съд за гледане на мерките им за неотклонение. Съдът ги остави в ареста.  Пред магистратите обвиняемата Мария Велева плачеше, пише bTV.  Двамата обясниха, че са държали трите си дъщери вкъщи, за да ги опазят от лоши хора, и ги обучавали сами.", "date": "2018.03.06", "title": "Цирк в съда! Дъщерята на дядо Стефан рони сълзи пред магистратите, мъжът й призна за извършеното зверство (СНИМКИ)"}
{"url": "https://www.blitz.bg/kriminalni/stana-yasno-kakvo-e-kazal-d-r-dimitrov-na-zhoro-plkha-predi-da-go-grmne-skoro-izliza-ot-aresta-obvinenieto-mu-e-promeneno_news583992.html", "text": "Не е стреляно от терасата, а от упор. Крадецът е с височина около 165, а обвиняемият е близо 2 метра. Това стана ясно още по време на извънредния брифинг на прокуратурата в Пловдив за убийството на крадеца Жоро Плъха от д-р Иван Димитров. \"Експертизата ще каже кой е отговорен за порезната рана в крака. В резултат на кръвозагубата пострадалият, който е изминал разстояние около 100 метра, е починал между автомобили, при които се е укрил\", каза още експерти.   \"Самият инцидент и нападението се случват на вратата на гаража. Гилзите  са намерени пред вратата на гаража - грубо казано на улицата.  Жилището е през улицата на втория етаж. Доказателствата сочат така, жена му казва така, а и самият обвиняем\", признават още от прокуратурата.   \"Ние говорим с факти, чакаме да се съберат всички доказателства.  Приятелят на обвиняемия, който му е помогнал да разчистят след случилото се, е търсил крадеца 2 часа. Иван Димитров е дал пълни обяснения по случилото се и е признал всичко, което вече казахме.  Разкрил е как е слязъл с оръжието, колко време е наблюдавал убития и т.н. Не можем да коментираме психичното състояние на обвиняемия\", казаха от прокуратурата.   \"Жоро Джевизов има стари дела за кражбата. На камера след инцидента се вижда, че в ръката на обвиняемия има пистолет. От кадрите се вижда, че пистолетът е би изпразнен, но това ще бъде показано от експертиза. След действията на лекаря и неговия приятел, които са чистили, ние сме намерили две гилзи. Намерили сме и два проектила - единият в запазена цялост. Колко изстрела е произвел, е въпрос на доказване. Видеозапис от камера, която е наблизо, не е записал самият инцидент, а действия след него\", добавиха от ведомството. \"Докторът заяви, че бил казал, когато е слязъл при крадеца, \"Стой, полиция\" и е стрелял във въздуха.  Не знаем къде са куршумите, освен един, който е в гърдите на убития. Обвиняемият заяви, че е изпразнил целия си пълнител. Ако имаме възможност, ще можем да докажем и колко са били изстрелите.  Имаме още видеозаписи за преглеждане.   Обвиняемият е помолил двама свидетели да изтрият част от тези видеозаписи.  Тези свидетели са стопани на охранителните камери. Част от записите са прегледани, останалите са предмет на назначена експертиза\", казаха експерти.   \"В дома на Димитров са открити различни боеприпаси. Обвинен е за убийство чрез превишаване правата на неизбеждна отбрана. Обвинен е за притежание на 17 незаконни патрона 16 от които за „Макаров“.  По член 119, по който е обвинен, се предвижват до 5 години, по член 339 за боеприпасите се предвиждат от 2 до 8 години\", казаха от прокуратурата. Обвиняемият д-р Иван Димитров ще бъде освободен срещу мярка подписка, защото според досегашния прокурор по делото, няма да се укрие.", "date": "2018.03.06", "title": "Стана ясно какво е казал д-р Димитров на Жоро Плъха, преди да го гръмне, скоро излиза от ареста, обвинението му е променено!"}
{"url": "https://www.blitz.bg/kriminalni/prestplenie/sint-na-zastrelyaniya-bos-gipsa-ne-spira-da-naglee_news583985.html", "text": "За четвърти път дупнишки полицаи заловиха сина на убития преди 14 години Пламен Мавров-Гипса – Любомир, дрогиран зад волана. Любомир Мавров шофирал с джипа си из Дупница, когато е спрян за проверка от пътни полицаи. Тестът, който му е направен за наркотици, е дал положителен резултат. Мавров се оказал в двойно нарушение, тъй като миналата година му беше отнета книжката за подобно деяние, припомня \" \".   Полицаи коментират, че Любомир Мавров до момента е хващан 4 пъти дрогиран зад волана. Отнася глоба от по 2000 лв., тъй като не желае да дава кръвна проба за наличие на наркотици в кръвта му, и продължава да шофира без книжка и дрогиран. Срещу него са образувани досъдебни производства за тези деяния, съдът го осъжда, плаща 2000 лв. и продължава да нарушава закона.  Само преди 2 седмици Мавров бе спипан да шофира без книжка, колата му бе паркирана в двора на полицейското управление, бяха й свалени номерата, а след разпит той бе освободен. ", "date": "2018.03.06", "title": "Синът на застреляния бос Гипса не спира да наглее"}
{"url": "https://www.blitz.bg/obshtestvo/regioni/prokuraturata-s-prvi-podrobnosti-za-razstrela-na-zhoro-plkha_news583984.html", "text": "Както каза колегата ми госпожа Минчева - ще говорим по фактите. Това заяви окръжният прокурор на Пловдив Румен Попов на извънреден брифинг на прокуратурата в Пловдив. \"За 72 часа получихме какви ли не упреци. По \"фактите\", които уж бяха изнесени и се спекулираше, ще кажа следното. Твърдеше се, че крадецът е влязъл в дома на обвиняемия. Твърдеше се, че е имал съучастник, че в жилището са били съпругата на обвиняемия и двете му деца. Твърдеше се, че оръжието е било притежание на крадеца и съучастника му. В рамките на тези 72 часа, включително и в късните часове снощи, бяха извършени множество процесуално-следствени действия. Бяха получени и много експертизи\", поде той.   \"Установи се, че към момента на извършването на деянието, в жилището не са били нито съпругата, нито двете му деца. Това се установява от самите показания на съпругата на обвиняемия и от неговите обяснения. Не е имало какъвто и да било съучастник на крадеца. Опитът за кражба в гаража, намиращ се в кооперацията, е извършен само от убития. Установено е от показанията на самия обвиняем\", заяви прокурорът.   \"При така изнесената фактология, категорично е установено, че изстрелите и настъпилият сблъсък между двамата са били възпроизведени и сблъсъкът е бил в двора на кооперацията. Категорично се изключва жилището, което беше коментирано\", каза Попов.   \"Обвиняемият е наблюдавал опита за кражба поне 30 минути, без да уведоми компетентните органи. При излизането от гаража и побягването от страна на крадеца настъпва сблъсък, при който обвиняемият е произвел един изстрел, за да възспре действията на крадеца. Крадецът е хвърлял по него различни предмети. На три пъти е променена версията какви са били те - първо метална тръба, после табела, а после нож, който е бил открит в дома на обвиняемия. Той е бил измит\", каза Попов.   \"Според лелята на обвиняемия е негов приятел, обвиняемият е съобщил, че първо е нападнат с метална тръба, захвърлена по крака му, след като е бягал, втори път, че по него е хвърлена метална табела и трети път, че по него е хвърлен нож, който е лично негова собственост\", каза той.  \"След изпразване на целия пълнител на \"Валтер\"-а крадецът е успял да избяга до мястото, където е открит. Там е издъхнал от раните си\", заяви прокурорът.", "date": "2018.03.06", "title": "Прокуратурата с първи подробности за разстрела на Жоро Плъха"}
{"url": "https://www.blitz.bg/kriminalni/prestplenie/populyarna-figura-ot-burgaskiya-ndrgraund-udari-kvartalno-kazino-no-ne-smetkite-mu-izlyazokha-krivi-i_news584007.html", "text": "Старият познайник на полицията Идрис Мурад е арестуван за кражба в игрална зала в бургаския квартал „Братя Миладинови”, съобщава Флагман.бг, позовавайки се на отлично информирани източници. Според разследващите криминално проявеният и осъждан бургазлия задигнал оборота от казиното в бл. 5 в комплекса в ранната утрин на 2 март. Хитрият Идрис се възползвал от умората на служителя в игралната зала и атакувал офиса в нея. 37-годишният мъж набързо прибрал 700 лв. оборотни пари и си плюл на петите. Той явно не съобразил, че казиното е осеяно с камери, които запечатали част от престъплението.  Разследващите издирили светкавично бургазлията, който е арестуван за 72 часа с постановление на Бургаска районна прокуратура. На извънредно заседание на втората инстанция на 3 март му е наложена постоянна мярка за неотклонение „задържане под стража”.  Преди по-малко от месец Идрис се оплака от полицейски тормоз. Тогава бургазлията призна, че е лежал в затвора за измами, но се кълнеше, че вече е нов човек. Няма и месец по-късно той отново е зад решетките.   Мурад е арестуван още за кражби и притежание на наркотици. ", "date": "2018.03.06", "title": "Популярна фигура от бургаския ъндърграунд удари квартално казино, но не сметките му излязоха криви и...."}
{"url": "https://www.blitz.bg/obshtestvo/kardiologiyata-vv-vratsa-zatna-v-dlgove-ne-mozhe-da-priema-patsienti_news584058.html", "text": "Временно се преустановява приемът на пациенти в кардиологично отделение на МБАЛ „Христо Ботев”-Враца. Това съобщиха официално от пресцентъра на болницата.Причината е невъзможността да бъде изготвен работен график, поради напускането на лекари и недостиг на персонал.  РЗИ, РЗОК и ЦСМП са уведомени, за да се осигури своевременното обслужване на пациенти с кардиологични проблеми.", "date": "2018.03.06", "title": "Кардиологията във Враца затъна в дългове, не може да приема пациенти"}
{"url": "https://www.blitz.bg/kriminalni/advokatt-na-d-r-dimitrov-pred-blits-s-prvi-komentar-sled-brifinga-na-prokuraturata_news583996.html", "text": "Здравословното състояние на д-р Иван Димитров изобщо не е добро. Той има куп болести, които са се обострили в ареста. Когато излезе, ще отиде да си направи изследвания. Това съобщи пред БЛИЦ адвокатът на обвинения в убийството на Жоро Плъха Георги Кутрянски. Попитан как ще обясни това, че клиентът му първоначално е укривал и отричал за убийството на Плъха, адвокатът каза, че ще коментира, когато се запознае с изявленията на прокуратурата. Сега не го е направил, защото допреди малко е бил на следствен експеримент заедно с д-р Димитров. Там на рентгенолога е било предявено и второ обвинение – за незаконно притежание на 17 патрона и на оръжие.     БЛИЦ припомня, че преди минути от пресконференция на прокуратурата стана ясно, че в дома на Димитров при претърсване са били намерени незаконни боеприпаси и оръжие. Пистолетът, с който е бил застрелян Георги Джевизов обаче, все още не е открит.     Адвокат Кутрянски каза, че вече е връчено постановление за освобождаване от ареста на клиента си. Очаква се съвсем скоро той да излезе на свобода с мярка „подписка”. Кристина ИВАНОВА, БЛИЦ", "date": "2018.03.06", "title": "Адвокатът на д-р Димитров пред БЛИЦ с първи коментар след брифинга на прокуратурата"}
{"url": "https://www.blitz.bg/kriminalni/prestplenie/buren-skandal-mezhdu-stari-poznaynitsi-na-plovdivskata-politsiyata-prerasna-v-krvava-kasapnitsa_news584010.html", "text": "Млад мъж бе задържан за причинена телесна повреда. Около 21 часа в неделя на тел. 112 постъпила информация за сбиване на ул. „Пере Тошев“ в Пловдив. Пристигналият на място екип на Първо РУ установил, че при скарване помежду им 24-годишен от Чепеларе нанесъл две прободни рани на 57-годишен пловдивчанин. И двамата участници в конфликта са познайници на служителите на реда.  Пострадалият е настанен в болница за наблюдение, по данни на лекарите няма опасност за живота му. Нападателят бил отведен за едно денонощие в районното управление.  Образувано е досъдебно производство по чл. 129 от НК.    ", "date": "2018.03.06", "title": "Бурен скандал между стари познайници на пловдивската полицията прерасна в кървава касапница"}
{"url": "https://www.blitz.bg/kriminalni/prestplenie/samo-v-blits-zhoro-plkha-veche-e-v-morgata-no-oshche-go-izdirvat-za-predishni-zolumi_news583979.html", "text": "Жоро Плъха, убит от д-р Иван Димитров при нахлуване в дома му в Пловдив, днес е трябвало да получи акт за глоба от 120 лева по старо дело за извършено престъпление, научи БЛИЦ от свои източници. Преди дни, малко преди да бъде убит, са ходили до дома му да го търсят, но жена му категорично е отказала да приеме документа, разказа източници на БЛИЦ. Вчера бащата на Плъха е бил на улицата, разговарял е със свой съсед от ромски произход и се е смеел гръмко.   Осведомени източници потвърдиха и първоначалната информация на БЛИЦ, че Плъха е бил наркоман. Със семейството си е живеел в сносна къща, която не е тънела в мизерия за разлика от повечето такива, които се намират в „Столипиново”. Нашите източници съобщиха още, че всички в семейството много лъжат и се крият, сума ти време майката на Георги Джевизов е издирвана  за дължими суми към ВиК.  В Пловдив започва извънреден брифинг на прокуратурата, на който ще бъдат дадени подробности за убийството. Очаква се днес около 17:30 часа, когато изтича 72-часовата мярка на д-р Димитров, той или да бъде освободен от ареста, или да бъде поискано постоянното му задържане.    Кристина ИВАНОВА, БЛИЦ", "date": "2018.03.06", "title": "Само в БЛИЦ! Жоро Плъха вече е в моргата, но още го издирват за предишни золуми"}
{"url": "https://www.blitz.bg/kriminalni/prestplenie/khaskovliya-reshi-da-zashchiti-momiche-i-si-navleche-golyama-belya-namerikha-go-da-lezhi-gol-na-ulitsata-prebit-kato-kuche_news584044.html", "text": "Двама мъже са задържани за побой над мъж в Хасково. Сигналът за лежащ на улицата пред площадка “Спартак” мъж в безпомощно състояние е получен в 5 часа на 4 март, съобщават от полицията. Пристигналият на място полицейски екип установил, че това е 47-годишен жител на града. Той бил със следи от наранявания в областта на главата и без дрехи.  Мъжът споделил, че влизайки в местен бар, забелязал мъж, който удрял момиче. Той се намесил, за да я защити и тогава му нанесли побой и му задигнали дрехите с портфейла и парите.  Пострадалият е транспортиран в МБАЛ-Хасково с фрактура на носа, хематоми и кръвонасядания по главата и комоцио, без опасност за живота. В контейнери в близост до заведението са намерени липсващите му дрехи, пари и вещи.  С полицейска мярка на задържане са двамата хасковлии на 30 и 31 г., заподозрени за нанасянето на телесната повреда. ", "date": "2018.03.06", "title": "Хасковлия реши да защити момиче и си навлече голяма беля, намериха го да лежи гол на улицата, пребит като куче"}
{"url": "https://www.blitz.bg/kriminalni/prestplenie/reshavat-sdbata-na-ubiytsite-na-dyado-stefan_news583940.html", "text": "Софийският апелативен съд ще решава да остави ли за постоянно в ареста Мария и Свилен Велеви, пребили до смърт 86-годишния Стоян Велев. Покрай убийството на възрастния мъж стана ясно, че години наред семейството е държало в пълна изолация трите си дъщери. Според прокуратурата, след като са убили Велев, двамата са се опитали да заличат следите си. Съседи разказали пред разследващите, че мъжът е бил редовно малтретиран, а в деня на убийството са чули стенания и викове. Предполага се, че до фаталния изход се е стигнало след появата на възрастния мъж в национална телевизия, за да разкаже, че дъщеря му и зет му държат под ключ момичета и че те никога не са ходили на училище, припомня БНР.   \"Насилието в училищата, но мисля, че ще им намеря добро училище. Те са добри и възпитани\", обясни защо, докато напускаше съдебна зала с белезници, Мария Велева. Тя не смята, че е допуснала грешка, като е изолирала децата си. Разказа, че е автор на детски песнички и поиска: \"Да се срещна с децата си и да упражнявам професията си.\" Делото днес е именно по жалба на Мария и Свилен Велеви.  Решението на Апелативния съд, каквото и да е то, ще е окончателно. ", "date": "2018.03.06", "title": "Решават съдбата на убийците на дядо Стефан"}
{"url": "https://www.blitz.bg/kriminalni/prestplenie/samo-v-blits-advokat-markovski-za-razkritiyata-na-prokuraturata-za-ubiystvoto-na-plkha-vseki-ima-pravo-na-neizbezhna-otbrana-i-s-nezakonen-pistolet_news584086.html", "text": "Казусът с убийството на Георги Джевизов - Жоро Плъха в Пловдив продължава да е актуален в обществото. Вчера хиляди души излязоха по улиците на най-големите градове в страната, за да подкрепят д-р Иван Димитров, обвинен за престъплението. Малко по-рано днес прокуратурата изнесе официални данни за случая. Агенция БЛИЦ потърси адвокат Марин Марковски, за да разясни ситуацията около трагичния инцидент.- Г-н Марковски, стана ясно, че д-р Димитров е стрелял по Джевизов с незаконно притежаван пистолет, за което е вече получил обвинение от прокуратурата. Променя ли този факт нещо от самото убийство?  - Това няма никакво значение. Всеки има право на неизбежна отбрана и с незаконен пистолет. Ако някой тръгне с оръжие срещу теб, ти можеш да имаш незаконен пистолет и да го гръмнеш. Тогава носиш наказателна отговорност по член 339 за незаконно притежаване на оръжие. Правото на неизбежна отбрана не е свързано с вида на оръжието. - Как ще коментирате разкритието, че рентгенологът е опитал да заличи следите си?  - Когато някой извърши нещо, което може би е престъпление, прокуратурата трябва да го докаже. Това, че е опитвал да заличи следите си, не е престъпление. Това не го прави по-лош.       - Д-р Димитров е обвинен и в убийство при превишаване пределите на неизбежна отбрана. Ще разясните ли какво означава това?  - Приема се, че той е бил нападнат. След това се е отбранявал, но по-интензивно отколкото е нападнат. Тоест отбранителното деяние е много по-интензивно и е увредило нападателя. - Обвиненият беше пуснат от ареста с мярка за неотклонение \"подписка\". Справедливо ли е според Вас това наказание на този етап?  - Да, реално е. Този човек няма да избяга и да се скрие. Мярката за неотклонение е не да бъде наказван, а да се осигури неговото присъствие. Прокуратурата е преценила, че той няма да се укрие и му е наложила тази мярка. - От изявлението на прокурорите се разбра, че рентгенологът \"наблюдавал опита за кражба поне 30 минути, без да уведоми компетентните органи\". Какъв е Вашият анализ на този важен детайл?  - Никъде в закона не се изисква, че трябва при такъв случай веднага да се докладва на полицията. Редно е, нормално е това да се случи, но не е подсъдимо. Понякога при неизбежната отбрана няма да имаш време да сигнализираш на никого. Ако някой направи забележка на крадеца да спре да краде, а бандитът го нападне, то той ще има ли време да се обади на полицията? Не, защото докато се обади ще го убият. - След тези конкретни официални данни как според Вас ще се развие процесът?  - Не може да се прогнозира една присъда преди да се съберат всичките доказателства и да се разбере какво се е случило. Това е невъзможно и не е разумно и професионално. Интервю на Явор БЕЛЧЕВ, БЛИЦ    ", "date": "2018.03.06", "title": "Само в БЛИЦ! Адвокат Марковски за разкритията на прокуратурата за убийството на Плъха: Всеки има право на неизбежна отбрана и с незаконен пистолет"}
{"url": "https://www.blitz.bg/obshtestvo/chutovna-naglost-stolipinovo-gotvelo-bunt-sreshchu-puskaneto-na-d-r-dimitrov-a-koga-shche-si-platyat-toka-i-shche-sprat-da-kradat_news584098.html", "text": "Наглият ромски квартал \"Столипиново\" подготвял бунт срещу освобождаването от ареста на д-р Иван Димитров. Тарторите на гетото били гневни от решението на прокуратурата да постанови мярка за неотклонение \"Подписка\" на рентгенолога.  Интересно защо въпросните безделници от \"Столипиново\" не са толкова възмутени, когато Община Пловдив овчедушно си затваря очите пред неплатените им сметки за ток.  Защо мургавите бабаити не са толкова активни, когато контрольорите от градския транспорт не ги глобяват, когато пътуват без билет в автобусите?  Защо не се гневят, когато крадат?  Прокуратурата макар и негласно се вслуша в заслужената подкрепа за д-р Димитров, който щеше да остави две малки момиченца да израснат сирачета, ако не се беше защитил.  Крайно време е институциите да потърсят сметка на \"Столипинов\"-ци за постоянните престъпления и да вземат превантивни мерки, ако все още сме държава! Ивайло КРАЧУНОВ    ", "date": "2018.03.06", "title": "Чутовна наглост! \"Столипиново\" готвело бунт срещу пускането на д-р Димитров! А кога ще си платят тока и ще спрат да крадат?"}
{"url": "https://www.blitz.bg/kriminalni/prestplenie/29-godishna-bila-iznasilena-grupovo-ot-gargata-i-trima-negovi-averi-v-krchma-predi-da-gi-natrshkat-komandosite-ot-kobra_news583944.html", "text": "Наркоиграчът Гаргата беше арестуван зрелищно за групово изнасилване в кръчма в София. Белезниците щракнали на ръцете на Наско и трима от бандата му в неделя, след като жертвата им подала сигнал в полицията, съобщава „Телеграф”. От прокуратурата посочиха, че Наско Гаргата, Ивайло, Илиян и Йордан са оставени в ареста за 72 часа и са им повдигнати обвинения в изнасилване.    , Гаргата бе задържан пред заведението \"Воеводска среща\". Те отишли да си направят купона в събота вечерта. Избрали механа „Воеводска среща” в кв. „Драгалевци”. С тях била и жертвата – 29-годишна жена от София. В разгара на веселбата Гаргата и трима от аверите му завлекли жертвата в стая към кръчмата и започнали да се гаврят с нея въпреки писъците й,  След като утолили извратените си желания, жената успяла да избяга и в неделя рано сутринта подала жалба в полицията. Тъй като ченгетата имали оперативна информация, че Гаргата ходи въоръжен и е агресивен, било взето решение да се изпрати отряд „Кобра” да задържи бандитите. Командосите заварили компанията в механата да си дояжда и допива и за минути закопчали Гаргата и тримата му съучастници. В късния следобед вчера прокуратурата им повдигна обвинения и ги остави в ареста за 72 часа.     Гаргата се прочу преди няколко години с напъните си да стане фактор в наркобизнеса в София. През 2016 г. той и няколко от най-приближените му лейтенанти бяха ударени от ГДБОП. Според антимафиотите престъпниците зареждали Югозападна България с кокаин. Те обаче бяха издебнати до читалище в Разлог точно докато доставят белия прах.  „След като излезе от ареста, Наско пробва да завърти и бизнес с крадене на фарове на „Порше””, обясниха ченгетата. Групата му връщала светлините срещу откуп от 5 бона.    ", "date": "2018.03.06", "title": "29-годишна била изнасилена групово от Гаргата и трима негови авери в кръчма, преди да ги натръшкат командосите от \"Кобра\""}
{"url": "https://www.blitz.bg/kriminalni/prestplenie/88-godishnata-baba-penka-prebila-do-smrt-zet-si-s-bukhalka-zashchoto-si-go-zasluzhaval_news583947.html", "text": "88-годишната Пенка С., която уби с бухалка зет си Атанас Атанасов, остава в ареста. Това реши състав на Окръжния съд в Русе, удовлетворявайки искането на прокуратурата за налагане на възрастната жена на постоянна мярка за неотклонение „задържане под стража“. Не я ясно до каква степен са били обтегнати отношенията в домакинството, но по думите на баба Пенка, Атанас „си го заслужавал“, съобщава tvn.bg.  88-годишната жена беше обвинена за убийството на 68-годишния й зет. Мъжът бе открит мъртъв в късния следобед на последния ден на м. февруари. Изпратеният на място полицейски екип открил в една от стаите трупа на 68-годишния охранител Атанас А. По главата му имало следи от удари.  Първоначално като извършители били заподозрени 50-годишната съпруга на жертвата и 18-годишният му внук. Проведените оперативно-следствени действия по-късно обаче ги насочили към 68-годишната тъща на жертвата.  На баба Пенка е повдигнато обвинение за престъпление по чл. 116, ал. 1 от НК за умишлено причиняване на смърт по особено мъчителен начин. За извършеното престъпление законът предвижда наказание лишаване от свобода от 15 до 20 години, доживотен затвор или доживотен затвор без замяна. ", "date": "2018.03.06", "title": "88-годишната баба Пенка пребила до смърт зет си с бухалка, \"защото си го заслужавал\""}
{"url": "https://www.blitz.bg/obshtestvo/nay-setne-dobra-novina-za-3-godishnoto-bliznache-koeto-izpadna-v-koma-sled-intsident-v-doma-si_news584028.html", "text": "3-годишното близначе, което заедно със сестричката си бе настанено в болница с тежки травми и подозрение за упражнено домашно насилие, е излязло от кома. „Засега няма риск за живота и здравето му, но ще остане под лекарско наблюдение”, уточниха от „Социално подпомагане”.  Момиченцето е в добро здравословно състояние,  ще  бъде изписано тази седмица и ще бъде настанено в ЦНСТ с постоянна медицинска грижа. Бабата придружава децата в болницата, съобщава \"Марица\".   Шефката на „Социално подпомагане” в Пловдив Надя Танева съобщи още, че  майката на близначетата – 38-годишната Иванка Стефанова, не ги е посещавала до този момент в болничното заведение. Тя твърди, че „получава информация от трети лица“.  Г-жа Стефанова отказа помощта от БЧК, отказа да се регистрира в Бюрото по труда, отказа работа с психолог, каза още Танева. Като мотив жената изтъкнала, че очаква да се завърне съпругът й от чужбина. Към днешна дата той все още е извън България.  За децата са подсигурени дрехи и памперси от  „Надежда и домове за децата\" – клон България, за което ДСП – Пловдив благодари, добавиха оттам.  Работата по случая продължава.", "date": "2018.03.06", "title": "Най-сетне добра новина за 3-годишното близначе, което изпадна в кома след инцидент в дома си"}
{"url": "https://www.blitz.bg/obshtestvo/regioni/zhertva-na-zhoro-plkha-razkaza-kak-e-otselyala-po-chudo-pri-srednoshchno-napadenie-na-bandita_news583938.html", "text": "Спаси ни това, че спяхте. Извадихме късмет, че не се събудихме. Това ми го каза дори полицаят. Това заяви Милена Петрова, станала жертва на застреляния бандит Жоро Плъха. Заедно с нея същата вечер са обрани още няколко семейства, а крадецът е бил хванат от униформените. \"Преди 8 години през лятото на 2010 година бях летен отпуск. Върнах се от море в Равда и през последните два дни реших да отида при вуйчо и вуйна.  Домът им за мен беше символ на сигурност. Това е голяма ирония. Къщата се намира в Асеновград.  Той я влязъл, докато спя, само в стаята където бях аз. Взел е бижутата на вуйна ми и моя служебен телефон\". каза потърпевшата.   \"Сравнително бързо мина съдебното дело.  Млад съдия от Асеновград му каза, че му дава 4 години при първоначален строг режим. После се обърна към Джевизов и му каза: \"Ако много ти хареса, следващият път ще е по-тежка\" , спомни си Петрова.   \"Само комарникът на терасата беше отворен. По нищо друго не личеше, че е влизано\", добави тя.  Журналистът Слави Ангелов също бе в студиото с нея. Той обясни, че днес ще станат ясни много неща. \" Не е ясно дали Иван Димитров ще бъде освободен.   Има много неизвестни,  които може да се окажат не в негова полза. Всеки детайл е важен, за да се разбере дали става опит за неизбежна самоотбрана\", заяви експертът.  Той добави, че например, ако се влиза в жилище, където вратата е отворена и се краде от него, то това не е с взлом и не може никой да бъде съден за това. \" Важно е дали Димитров е открил огън на стълбището или вътре в къщата. Всичко има значение \", отново подчерта той.   \"Не знам защо постоянно търсим баланс и искаме да защитаваме насилника, а не жертвата. Законът не е достатъчно ясен и дава много за тълкуване от страна на съдиите, което за страна като нашата, не е добре\", каза Слави Ангелов и добави, че според него трябва всеки човек да получи правото да се защитава, ако се проникне в дома му. \"Стига да мога да отвърна, ако някой е влязъл в дома ми, винаги бих, без значение с какво\", коментира Аделина Радева.  \"Престъпниците са много сърцати и могат да бъдат много опасни.  Така като гледам този мускулест бандит, той е психопат \", каза Ангелов, коментирайки Плъха и добави, че наистина е важно да се дадат повече права на жертвите за защита.    ", "date": "2018.03.06", "title": "Жертва на Жоро Плъха разказа как е оцеляла по чудо при среднощно нападение на бандита"}
{"url": "https://www.blitz.bg/politika/temenuzhka-petkova-s-vazhni-novini-za-sdelkata-s-chez-ginka-vrbakova-poe-angazhiment-da_news584037.html", "text": "Компанията купувач публично оповести, че в средата на тази седмица ще започнат разговори с продавача. Те се надяват до края на тази седмица да бъдат финализирани. Това каза пред журналисти в Народното събрание министърът на енергетиката в оставка Теменужка Петкова за сделката за продажбата на ЧЕЗ преди обсъждането на тема „Предстоящите промени в Закона за енергетиката - стъпка към пълна либерализация на електроенергийния пазар в България“. „Гинка Върбакова пое ангажимент да проведе разговори с продавача. Тъй като сделката още не е финализирана, всичко е в ръцете на купувача“, коментира тя.  „От страна на българската компания беше изразена воля да се даде възможност на държавата да влезе в тази сделка, така че тя да има контролно участие. Оттук нататък всичко зависи от продавача“, каза още министърът. ", "date": "2018.03.06", "title": "Теменужка Петкова с важни новини за сделката с ЧЕЗ: Гинка Върбакова пое ангажимент да..."}
{"url": "https://www.blitz.bg/kriminalni/prestplenie/izvesten-plovdivski-biznesmen-shokirashcho-zhoro-plkha-nakhlu-s-nozh-posred-noshch-u-doma-stana-strashno-doyde-politsiya-i-nishcho_news583956.html", "text": "Девет присъди има убитият Георги Джевизов-Плъха, последната е изтърпял преди четири години. Криминалното му досие, обаче, набъбва от разказа на известен пловдивски бизнесмен, който сподели за своята среща с него, която останала без последствия. \"Разпознах го веднага по снимките. Този Плъх преди осем години ни \"посети\" в апартамента ми. Имаше схватка, излезе срещу мен с нож и втори том на биографичната книга на Иван Славков!?\", разказва бизнесменът пред  .  Той влиза през балкона, взема на жена ми телефона и 3000 лв. В това време тя става и отива до тоалетната, той се скрива в кабинета ми и взема томчето на Батето, ако тя го усети да я удря с книгата. След малко аз се разсънвам, тръгвам към мивката да си оставя празната чаша и го гледам на малката тераса. Тръгва с нож и книгата към мен.  Захвърля Батето в мивката и след това стана една...разпознах го, но останах с впечатлението, че парите са ги прибрали онези хора.  И ...до там. Нищо. Повече не ме повикаха. А в къщи бяха на петата минута. Шапката му остана в къщи и казаха, че тъй като следата е прясна, кучетата ще го познаят. Вземаха отпечатъци от Батето. Още пазя томчето някой ден - измачкано, следи от това, че е било мокро...Стана през юни 2010, не помня точно деня. Гледах мач от световното по футбол в Южна Африка. В края на мача съм задрямал и тогава е влезнал. Телевизорът работи, хола осветен, а бе ужас. Жена ми още не може да остава сама през нощта и вика внучката, когато това се налага\", казва още бизнесменът.   *** Междувременно от прокуратурата уведомиха, че днес 6 март 2018 г., от 11 часа, ще се проведе брифинг на Окръжна прокуратура-Пловдив, по повод разследване за извършено убийство на Георги Джевизов-Плъха на 2 март 2018 г.    ", "date": "2018.03.06", "title": "Известен пловдивски бизнесмен шокиращо: Жоро Плъха нахлу с нож посред нощ у дома, стана страшно, дойде полиция и... нищо"}
{"url": "https://www.blitz.bg/obshtestvo/regioni/tezhki-zdravoslovni-problemi-mchat-d-r-dimitrov-obvineniyat-za-ubiystvoto-na-zhoro-plkha-e-pred-treta-operatsiya_news583930.html", "text": "Доктор Иван Димитров е обвинен от прокуратурата в умишлено убийство, за което го грози затвор от 10 до 20 години. Според адвоката му Георги Кутрянски задържането му под стража за 72 часа е прекомерна мярка, тъй като ставало дума за неизбежна самоотбрана, пише \"Телеграф\". Задържаният под стража медик има здравословни проблеми. До момента бил опериран два пъти от дискова херния. Този месец му предстоял контролен преглед и евентуално нова, трета операция.  Пиел успокоителни и други хапчета заради болестта си, които близките му се наложило да носят в ареста. \"За мен е неизбежна отбрана според доказателствата, с които съм се запознал и според неговите обяснения\", каза адвокат Кутрянски.", "date": "2018.03.06", "title": "Тежки здравословни проблеми мъчат д-р Димитров, обвиненият за убийството на Жоро Плъха е пред трета операция"}
{"url": "https://www.blitz.bg/kriminalni/prestplenie/apashi-razbikha-bankov-klon-v-kresna-no-kogato-otvorikha-kasata-ostanakha-ss-zyapnali-usti_news583960.html", "text": "Полицията разследва опит за банков обир в Кресна, станал в почивните дни. Неизвестни взломили входната врата на клона и направили опит да разбият метална каса в офиса. Когато отворили шкафа вътре имало само 36 лева, подаден е спешен сигнал от охранителите на СОТ, но крадците успели да избягат,, съобщава struma.com. ", "date": "2018.03.06", "title": "Апаши разбиха банков клон в Кресна, но когато отвориха касата, останаха със зяпнали усти"}
{"url": "https://www.blitz.bg/kriminalni/piyan-ptnik-besnya-v-kazanlshka-marshrutka-no-shofort-se-yadosa-i-stana-strashno_news583966.html", "text": "Шофьор на маршрутка наби почерпен пътник. Екшънът се е разиграл на 4 март в Казанлък, съобщава presstv.bg., позовавайки се на очевидци на инцидента. Подпийналият пътник викал и всявал смут в маршрутката. Шофьорът спрял на спирката на „Абаята“. Тогава явно е влязъл в пререкание с пътника и се стигнало до спречкване и размяна на удари по лицата.  Пътникът е паднал на пътя. Малко по-късно е станало ясно, че има счупена подбедрица и контузни рани по лицето.    ", "date": "2018.03.06", "title": "Пиян пътник бесня в казанлъшка маршрутка, но шофьорът се ядоса и стана страшно"}
{"url": "https://www.blitz.bg/obshtestvo/advokat-neshchata-za-zadrzhaniya-plovdivski-lekar-ne-izglezhdat-dobre_news583973.html", "text": "Нещата за задържания пловдивски лекар не изглеждат добре. Това мнение изрази адвокат Людмил Рангелов. След по-малко от час ще стане ясна съдбата на задържания д-р Иван Димитров, който застреля Жоро Джевизов-Плъха, влязъл в дома му с взлом посред нощ. 72-часовата мярка за неотклонение изтича, а според защитника на лекаря Георги Кутрянски, на д-р Димитров трябва да бъде наложена по-лека мярка.  Подобно е и мнението на адвокат Людмил Рангелов, който обясни, че когато се говори за случай с неизбежна самоотбрана, подобно нещо е много трудно. Също толкова сложна е и работата по събирането и оценката на доказателствата.   \"Там се преценява дали противоправното и непосредствено нападение вече е приключило, когато д-р Димитров е произвел изстрелите, дали не е така. Това са ключовите моменти за тази оценка\", категоричен беше адвокат Рангелов пред Bulgaria ON AIR.  По думите му сега законовата разпоредба за неизбежната самоотбрана е много затворена и правораздавателните органи нямат толкова голяма възможност за тълкуване. Людмил Рангелов обясни още, че сега нещата не изглеждат добре за задържания медик.  \"Няма информация, която да мотивира по-нататъшното задържане под стража на д-р Димитров\", каза още защитникът. ", "date": "2018.03.06", "title": "Адвокат: Нещата за задържания пловдивски лекар не изглеждат добре"}
{"url": "https://www.blitz.bg/kriminalni/nakazanie/biser-petnoto-izrigna-pred-blits-zatvor-za-doktora-likvidiral-zhoro-plkha-za-men-tova-e-nepredumishleno-ubiystvo_news584119.html", "text": "Бисер Миланов, известен още като Петното, се обади в редакцията на БЛИЦ, за да изрази мнение, че д-р Иван Димитров, който уби Георги Джевизов - Жоро Плъха в Пловдив, трябва да лежи в затвора. Припомняме, че рентенологът застреля Плъха, след като той влезе в гаража на двора му, за да краде.  \"Не може да го пускат само с мярка за неотклонение \"Подписа\", не може съдът да се огъва под натиска на народа. Аз лежа в затвора само за една дума, а този човек е извършил непредумишлено убийство. По тази логика всички, които сме в затвора, трябва да ни пуснат. Много хора са възмутени\", заяви Петното.  Той е на мнение, че не е нормално докторът да следи 30 минути крадеца, докато той е в гаража му. Явор БЕЛЧЕВ, БЛИЦ", "date": "2018.03.06", "title": "Бисер Петното изригна пред БЛИЦ: Затвор за доктора, ликвидирал Жоро Плъха, за мен това е непредумишлено убийство"}
{"url": "https://www.blitz.bg/obshtestvo/prokuraturata-v-plovdiv-reshava-za-zadrzhaniya-lekar_news583921.html", "text": "Очаква се днес преди обед прокуратурата в Пловдив да излезе с изявление по случая със задържания рентгенолог д-р Иван Димитров. Той е обвинен в убийството на 38-годишния Жоро Джевизов, който нападнал дома му с цел грабеж. Днес изтича 72-часовата мярка за задържането на доктора.  Случаят предизвика силна обществена реакция, защото лекарят, опитал да запази семейството и дома си , беше задържан за 72 часа, а обвинението, което прокуратурата му повдигна е за убийство, но не при неизбежна самоотбрана.  Случващото се предизвика протести в Пловдив и други градове. Такива ще има и днес, информира БНТ.", "date": "2018.03.06", "title": "Прокуратурата в Пловдив решава за задържания лекар"}
{"url": "https://www.blitz.bg/obshtestvo/kralyat-na-klosharite-udari-ramo-na-arestuvaniya-plovdivski-doktor-i-razkri-dali-zhoro-plkha-mu-e-bil-konkurentsiya_news583932.html", "text": "Никога не съм го виждал този Жоро Плъха да рови по казаните. Той се занимава с кражби, не ми е конкуренция. Това са хора, които влизат за разни кражби по затворите. Няма преработка на боклука, няма сработване с тях. И въобще не става нищо от тях. А и там, където го намериха убит, наблизо няма контейнер за смет. Това заяви Кралят на клошарите в Пловдив Душко Абаджиев, който също се появи на протеста в защита на лекаря, застрелял Жоро Плъха при самоотбрана. \"Дойдох на протеста, защото много съм отвратително обиден не само от държавните глави, но и от прокуратура и полиция. Това са неща, които не могат да се случат в никоя друга държава. Не мога да бъда безучастен - този човек - лекарят,  е помагал на много хора. Как може да си си вкъщи, да те нападнат, да те трепят и пребиват, а ти да не си защитиш семейството? Народното събрание да вземе мерки\", каза още той пред \"Марица\". ", "date": "2018.03.06", "title": "Кралят на клошарите удари рамо на арестувания пловдивски доктор и разкри дали Жоро Плъха му е бил конкуренция"}
{"url": "https://www.blitz.bg/layfstayl/shoubiznes/grozen-gaf-na-viktor-nikolaev-vodeshchiyat-se-khili-i-previva-ot-smyakh-dokato-teche-reportazh-za-svirepo-prebito-momche-snimkivideo_news583968.html", "text": "Виктор Николаев здраво се изложи в ефир. Водещият на сутрешния блок на Нова телевизия \"Здравей, България\" си позволи да се хили и превива от смях, докато върви репортаж за тежко пострадало момче след побой. Докато репортерката обясняваше как младежът Оливър лежи в интензивно отделение след свиреп бой с футболиста и ММА боец Дани Златков, връзката изведнъж се върна в студиото, където се намираха Виктор Николаев и новата му екранна половинка Аделина Радева.     Явно съвсем отплеснат от това, за което се говори на огромната плазма зад него, Виктор бе хванат от камерите да се хили и превива от смях. След като видя обаче, че връзката вече е в студиото видимо се смути, скри усмивката си и си даде сериозен и загрижен за случващото се вид.     Видео в онлайн платформа показва, че точно в края на репортажа водещият на сутрешния блок се превива от смях, докато колежката му просто е сложила лека усмивка на лицето си. 30 секунди след началото на 8-ата минута може да бъде забелязан неловкият момент.     ", "date": "2018.03.06", "title": "Грозен гаф на Виктор Николаев! Водещият се хили и превива от смях, докато тече репортаж за свирепо пребито момче! (СНИМКИ/ВИДЕО)"}
{"url": "https://www.blitz.bg/obshtestvo/baba-marta-shche-zagatne-za-lyutiya-si-nrav-navrkh-8-mart-za-uikenda-ni-gotvi-nova-golyama-iznenada_news583928.html", "text": "Истинска пролет ни очаква в края на тази седмица. Над 20 градуса ще показват термометрите през предстоящите почивни дни, прогнозират от Националния институт по метеорология и хидрология. Днес все още ще вали в северозападните части на страната. В останалите райони обаче валежите ще са от дъжд, а температурите ще се повишат значително, особено в Южна България, където под влияние на югозападния вятър живакът ще стигне 16-17 градуса, пише „Телеграф”. Значително по-студено ще остане на север от Балкана, където вятърът ще е източен, а максималните стойности ще са едва между 3 и 8 градуса. Още утре обаче и там ще се усети пролетният полъх и температурата ще се покачи с десетина градуса само за ден.  Заради рязкото повишение на температурите снегът ще се стопи почти навсякъде до края на седмицата. В планините ще има голяма опасност от лавини. Туристите трябва да се движат само по зимни маркировки, предупредиха от Планинската спасителна служба. Повишена степен на лавинна опасност има в Стара планина, Пирин, Рила и Витоша. Максималната температура на височина 1200 метра ще е около 10 градуса, а на 2000 метра – около 4 градуса.     Рязкото затопляне идва само дни след сибирския мраз и сняг, които ни донесе Баба Марта в началото на месеца. На 1 март, който се оказа и най-студеният ден от началото на зимата, бяха измерени смразяващите минус 25 градуса в Севлиево. Баба Марта ще загатне отново за лютия си гняв навръх женския празник 8 март. Тогава почти в цялата страна ще вали дъжд, а температурите ще се понижат. Това обаче ще е само временно и още в петък времето ще бъде слънчево, а през почивните дни още ще се затопли и на много места температурите ще показват над 20 градуса.     Астрономическата пролет тази година ще настъпи официално на 20 март в 18:15 часа.    ", "date": "2018.03.06", "title": "Баба Марта ще загатне за лютия си нрав навръх 8 март, за уикенда ни готви нова голяма изненада"}
{"url": "https://www.blitz.bg/obshtestvo/izpluvakha-shokirashchi-podrobnosti-okolo-istoriyata-s-tikvichkata-i-politsaya-koyato-vzrivi-vratsa_news583982.html", "text": "Историята с легендарната тиквичка, която беше извадена от задника на врачански полицай, придобива все по-завършен вид. Оказа се, че преди да гостува в задния двор на униформения, та е влизала и на друго място. Около любовните игри, които вкараха в болницата в Монтана палавника от МВР, започнаха да излизат важни подробности, които дават светлина върху мрачните страсти на палавниците. Цялата история с голям успех може да кандидатства за включването й в някоя от сериите на „50 нюанса сиво“, тъй като има всички маркери да остане в историята на розовите филми, пише BulNews.bg.   В онази паметна вечер полицаят и неговата по-млада приятелка решили да разнообразят сексуалния си живот, като включат трети играч и си направят видео. В кухнята на младата дама имало тиквички и някак неусетно едната от тях започнала да играе важна роля в леглото.  Още по-неусетно тиквичката влязла на богоугодно място в момата, която оценила по достойнство нейните качества. През цялото време коравото ченге снимало с телефона си с размекната от гледката физиономия. Така от дума на дума двамата решили тиквичката да влезе на още едно място и закономерно тя била вкарана в дупето на полицая. Момата обаче се заиграла и изгубила контрол над нея и така се стигнало до онази част, която вече знаете.  Оказа се обаче, че историята не е изтекла от болницата в Монтана. След края на любовната игра младата врачанка поискала от полицая да изтрие видеото, но той отказал. Притеснена, че гаджето й може да злоупотреби с него, те се скарали и още на другия ден тя разказала под секрет на своя приятелка случката с тиквичката. Така историята започнала да трупа популярност като снежна топка след лавина край Банско и превърна служителя на МВР в национална знаменитост, макар и без да са известни имената му.  Най-доволни са търговците на зеленчуци, които през изминалия месец регистрираха ръст в продажбите на тиквички. Някои от купувачите обаче не са имали вид на кулинари…    ", "date": "2018.03.06", "title": "Изплуваха шокиращи подробности около историята с тиквичката и полицая, която взриви Враца"}
{"url": "https://www.blitz.bg/intsidenti/planinski-spasiteli-krstosvakha-pistite-nad-bansko-v-trsene-na-izguben-turist_news583969.html", "text": "Екип на ПСС е провел спасителна акция заради изгубил се турист в района на ски-зона „Банско“. Това съобщава „Фокус“, позовавайки се на Планинската спасителна служба (ПСС) при БЧК. Вчера около 19.11 часа е подаден сигналът от изгубилия се турист. В 21.15 часа акцията е приключила. Туристът е в добро състояние.  В акцията се е включил един екип с 4 моторни шейни от Банско.  От ПСС съобщават, че условията за туризъм във високите части на планините са лоши. Духа силен вятър. Времето е с разкъсана облачност, променливо до слънчево. В повечето места в Стара планина и Витоша вали дъжд. Снежната покривка варира между 20 см и 1 метър.  Лифтовите съоръжения в курортите за момента работят. Информация за обстановката в планините може да намерите на адреса на ПСС в интернет. Телефоните на ПСС са: 02/ 9632000 и 088 1470.  ", "date": "2018.03.06", "title": "Планински спасители кръстосваха пистите над Банско в търсене на изгубен турист"}
{"url": "https://www.blitz.bg/obshtestvo/pochina-aktort-bate-nikolay_news583974.html", "text": "Почина големият български актьор Николай Николаев, по-известен като Бате Николай. Това съобщи неговият син в публикация в социалната мрежа инстаграм. Николай Стефанов Николаев е роден в град Силистра на 18 октомври 1940 г. Син е на Стефан Николаев, внук на поп Никола, свещеник от Русе и родственик на Васил Левски.   Брат е на илюзиониста Васил Николаев-Орфи. Баща на българския художник Стефан Николаев. Завършва ВИТИЗ „Кръстьо Сарафов“ , в класа на проф. д-р Кръстьо Мирски, 1965. Звездата му изгрява като „Бате Николай“ в детското тв предаване „Сладкарница Захарно петле“.  Заедно с артиста Марин Неделчев влизат в трупата на италианския цирк „Нандо Орфей“ и правят големи турнета като клоуни-фокусници. Участва в коледната профрама на телевизията – „Манежа на сънищата“, с участието на Елизабет Тейлър.      През ноември 2017 г. поредна страшна трагедия застигна обичания от всички актьор Николай Николаев, познат на всички като Бате Николай. Дъщеря му бе намерена обесена в апартамента си в столицата.  Младата жена пристигнала преди няколко месеца от Франция, където живее и брат й - талантлив художник. Тя дошла, за да бъде в помощ на баща си след поредицата нещастия, които му се случиха.  Не е ясно каква е причината, довела до решението да сложи край на живота си.   Това бе поредният, жесток удар в живота на Бате Николай. В рамките на една година той преживя две катастрофи, беше нападнат с нож от крадец, агресивно куче отхапа част от крака му и лежа в болница със съмнения за туберкулоза. Покрай инцидентите два пъти изпадна в кома, но отново се връщаше към живота.  БЛИЦ изказва съболезнованията си към близките на незабравимия Бате Николай.    ", "date": "2018.03.06", "title": "Почина актьорът Бате Николай"}
{"url": "https://www.blitz.bg/obshtestvo/regioni/s-plna-sila-prodlzhava-protestt-v-plovdiv-v-zashchita-na-d-r-dimitrov_news583948.html", "text": "Днес в Пловдив отново се очаква за трети ден подред да има протест в защита на д-р Иван Димитров, който при самоотбрана уби в дома си криминално проявения Жоро Джевизов, известен с прякора Жоро Плъха. На акцията, която ще започне в 17:30 пред сградата на второ РПУ в града гражданите отново ще поискат незабавното освобождаване на медика. Протестът отново ще бъде подкрепен от местните таксиметрови шофьори. „ Това, което става е абсолютно ненормално за една нормална държава, но ние явно не сме такава. Не може да ти влизат в къщата, където децата ти спят, и да дойдат да те обират. Лично аз няма да го чакам даже и да вади ножа. Той няма работа там. Трябва да се даде право на българина да защитава личното си пространство“, бе категоричен Георги Ряпов от Националната асоциация за защита на превозвачите и таксиметровите водачи.     „По абсолютно същия начин бих реагирал и аз. Не съм много спокоен в моя дом. Разчитам на Господ да ме пази. Защо трябва да питам нападателя ми какво оръжие има и аз да търся подобно. Това не е обмислено. Мисля, че не е правилно д-р Димитров да е обвинен в убийство. Какво да го чакам, да ме убие ли“, каза участник в протеста, който събира и подписи в подкрепа на лекаря, цитиран от Нова тв.  „Искам да кажа, че работа след всеки ден ще бъда на протестите. Надявам се, че днес прокуратурата ще го пусне. Много съм доволна от лекаря и затова съм на протеста. Искам закона да се промени и да няма осъдени при самозащита, без значение у дома или на улицата. Виждам семейството му колко страда. Дечицата му все още не знаят. Майката е съкрушена“, каза жена, чието дете е било лекувано от д-р Димитров.    ", "date": "2018.03.06", "title": "С пълна сила продължава протестът в Пловдив в защита на д-р Димитров"}
{"url": "https://www.blitz.bg/obshtestvo/maya-manolova-za-sluchaya-s-d-r-dimitrov-toy-ne-e-pretsedent-i-tova-sbuzhda-gneva-na-khorata_news583943.html", "text": "Гневът на хората е напълно разбираме и справедлив. Не само по този случай. По отношение на всички останали, хиляди случаи – прояви на битова престъпност, случаите в които има различно прилагане на закона по сходни случаи. Този инцидент не е прецедент и това събужда гневът на хората, че жертвата може да се окаже втори път жертва. Това заяви Мая Манолова в ефира на bTV. Би било некоректно обаче да се правят предварителни заключения, понеже фактите по случая не са много ясни.  \"Има разлика между това някой да влезе противозаконно в дома ти и някой да те нападни в дома ти. Трябва изключително внимателно да се подхожда към всяка дума. Не бих искала предварително да коментирам законодателни предложения. Те може да са добри, но първо да бъдат представени. Специалисти по право казват, че и сегашните закони са добри – проблемът е, че има различно прилагане на закона\", обясни Манолова.  По думите ѝ, трябва да се действа изключително внимателно. \"Има едни квартали, където собствеността не е много ясна. Какво ще се случи там, ако паднат допълнителните изисквания за неизбежната отбрана. Това би оневинило доста случаи на битови разправии\", добави тя.     По всички външни признаци, става дума за неизбежна отбрана, но това е на базата на факти от източници, различни от официалните. Прокуратурата трябва да се произнесе по случая, категоричен бе омбудсманът.  Според Манолова, големият проблем е ефективността на полицията. „По добрият вариант е да се обадим на полицията. Престъпниците винаги са по-добре подготвени и въоръжени от нас“, каза тя.      Битовата престъпност е наистина чудовищна. Това е проблем номер едно, особено за възрастните хора. Ужасяващо е. То трябва да се бори освен чрез промени в наказателния кодекс и реформи в органите на реда, каза още Манолова.  Общественото недоволство в случая е предизвикано от масовия брой случаи на битова престъпност, кражби, насилие на улицата, заключи Манолова.    ", "date": "2018.03.06", "title": "Мая Манолова за случая с д-р Димитров: Той не е прецедент и това събужда гнева на хората"}
{"url": "https://www.blitz.bg/obshtestvo/regioni/gen-kiril-voynov-ot-damtn-kaza-dali-tryabva-da-se-pritesnyavame-za-yazovirite-pri-topeneto-na-snega_news583933.html", "text": "Към този момент проблеми с язовирите на територията на България няма, съобщи в сутрешния блок на bTV ген. Кирил Войнов, директор на Главна дирекция „Контрол на язовирните стени и съоръженията към тях\" към ДАМТН. Коментарът му е относно снеготопенето след големия сняг, който затрупа страната ни. Мерки са взети навсякъде, обясни той. Няколко язовира в момента преливат, но няма проблеми и няма скъсани язовирни стени. Критичните язовири са \"Елешница\" и \"Бързина\", но нещата са под контрол, съобщи ген. Кирил Войнов. Ген. Войнов съобщи, че днес вече кметовете са по – организирани. Плюс, по думите му, е и че държавата се интересува навреме от подобни проблеми.  ", "date": "2018.03.06", "title": "Ген. Кирил Войнов от ДАМТН каза дали трябва да се притесняваме за язовирите при топенето на снега"}
{"url": "https://www.blitz.bg/kriminalni/prestplenie/goreshchi-razkritiya-za-bandata-na-shumakhera-vzrivila-bankomata-v-iliyantsi_news583935.html", "text": "Бандата на автоджамбазина Шумахера и авера му Байката е свила 110 000 лева от банкомати. Пачките са заграбени при две взривявания на машини за пари - на 15 януари и на 9 февруари. Това разкриха от МВР и прокуратурата, пише \"Телеграф\". Късно вечерта в неделя съдът остави за постоянно в ареста Иван Янински - Шумахера, Юлиян Ценев - Байката, Росен Цветков - Ръкспина и Пламен Попов. Аверът им Лъвчето пък бе пуснат, тъй като нямал нищо общо с групата, а бил използван за транспорт и то без да знае какво са извършили другарите му, уточниха от съда. Шумахера и хората му бяха арестувани в петък, след като взривиха банкомат в кв. \"Илиянци\" и успяха да духнат с 12 500 лева, които обаче бяха оцветени. След близо 60 км. гонка бандитите бяха сгащени чак в Ихтиман.  Шумахера и Байката решили да влязат мощно в бизнеса с взривяването на банкомати в началото на годината. Първият им опит според разследващите е бил на 15 януари. Тогава вдигнали във въздуха машина за пари на супермаркет в кв. \"Дружба. От нея бандитите свили 70 000 лева изчислили разследващите.  Вторият им удар бил на 9 февруари, когато с газ под налягане успели да отворят банкомат в друг супермаркет в кв. \"Люлин\". Плячката им оттам била 40 000 лева. Камери засекли, че пускането на газта правел Шумахера, като рядко се сменял с Байката. Ръкспина и Пламен им били помощници и дебнели като отцепка за нежелани свидетели. Записите обаче били с лошо качество, а автоджамбазите носили маски, обясниха от прокуратурата.  Окрилени от факта, че без никакъв труд изкарали 110 бона, Шумахера и сие решили да направят нов удар. На 12 февруари първи взривили банкомат в \"Орландовци\"м но не успели да изкарат касетите. Затова същият ден вдигнали във въздуха и машина в кв. \"Хаджи Димитър\". И  там обаче ударили на камък. Последвал трети неуспешен опит на 26 февруари на АТМ устройство в супермаркет в столичния кв. \"Левски\". \"очевидно не са си взели поука, защото пристъпват към банкомата в \"Илиянци\", където е имало 17 000, но са оцветени. В тях открихме 12 5000 лева целите в синя боя, останалите бяха пръснати около АТМ-а\", коментираха разследващо. ", "date": "2018.03.06", "title": "Горещи разкрития за бандата на Шумахера, взривила банкомата в \"Илиянци\""}
{"url": "https://www.blitz.bg/obshtestvo/dezhurniyat-sinoptik-ot-ban-s-mnogo-mrachna-prognoza-shche-ima-dzhd-i-snyag-a-gradusite_news583924.html", "text": "Днес ще преобладава облачно време. Ще има превалявания от дъжд, а в северозападните райони ще превали и сняг. Това съобщи за „Фокус“ дежурният метеоролог Христо Христов от Националния институт по метеорология и хидрология към БАН. В сутрешните часове на места в равнините ще е мъгливо, а през деня ще има и временни разкъсвания на облачността. Ще духа слаб до умерен вятър от юг-югозапад, в северните райони – от изток. Максималните температури ще са в широки граници – между 3° и 8° в Северна, и от 11° до 16° в Южна България, в София около 13°. Атмосферното налягане е по-ниско от средното за март и през деня още ще се понижи.  Над Черноморието ще е предимно облачно с валежи от дъжд в часовете преди обяд. Сутринта ще духа до умерен източен вятър, след пладне ще се ориентира от югозапад. Максималните температури ще са от 6-7° в северните, до 12-13° в южните райони. Температурата на морската вода е 5-7°. Вълнението на морето ще бъде 2-3 бала, след обяд ще се усили до 4.  Над планините ще е предимно облачно с превалявания от дъжд, над 1800-2000 метра от сняг. Ще духа умерен югозападен вятър, който вечерта ще се усили. Ще е по-топло с максимална температура на височина 1200 метра – около 10°, на 2000 метра – около 3°.    ", "date": "2018.03.06", "title": "Дежурният синоптик от БАН с много мрачна прогноза, ще има дъжд и сняг, а градусите..."}
{"url": "https://www.blitz.bg/analizi-i-komentari/psikhiatr-i-star-poznat-na-d-r-dimitrov-s-losha-prognoza-za-zdraveto-na-medika-sled-stresa-ot-skhvatkata-s-plkha-i-aresta_news583867.html", "text": "Ако д-р Иван Димитров не беше емоционално стабилен и физически издръжлив, можеше сега да не е жив. Това коментира пловдивският психиатър д-р Веселин Герев. „С д-р Иванов се познаваме повече от 20 години. Той е емоционално уравновесен човек, много последователен, изключителен специалист рентгенолог с над 20-годишна практика. Много разбран и човечен. Лекар в истинския смисъл на думата. Случилото се е ужасна неприятност от гледна точка на това, че ако не беше емоционално стабилен и физически издръжлив, можеше сега да не е жив”, каза той пред  .     По думите му случката е отпечатък, който семейство Димитрови ще носи, докато е живо. „Това е посттравматично стресово разстройство, което е описано за първи път при ветераните от Виетнам, преживели ужаса на войната. До момента са останали малцина живи, участвали във военните действия. Те все още сънуват и преживяват ужаса на войната.  Който твърди, че с течение на времето психиката го отмива и се получава психокатарзис, е само в сферата на пожеланието. Просто не може да се случи. Така че оттук-нататък психологическият профил на д-р Димитров ще е съвсем различен. Той няма да е онзи човек, който всички ние познавахме. Преживяното тотално ще промени психологическите му нагласи и практически ще го смачка.  Никога няма да бъде същият човек, който е бил. Една такава ситуация, няколко секунди променят психиката и битието на човек на 180 градуса. Ако може да се оттърси от преживяното, то ще е след десетина години. Това ще окаже влияние върху професионалния му път, върху психиката му и всичко останало. Не само на него – на цялото семейство, на всички негови познати.     Ето и цялото интервю със специалиста: - Д-р Герев, приятел сте на д-р Иван Димитров, който бе арестуван за убийството на крадец, нахлул в дома му. Какъв човек е той?  - Познаваме се повече от 20 години. Той е емоционално уравновесен човек, много последователен, изключителен специалист рентгенолог с над 20-годишна практика. Много разбран и човечен. Лекар в истинския смисъл на думата. Случила му се е ужасна неприятност от гледна точка на това, че ако не беше емоционално стабилен и физически издръжлив, можеше сега да не е жив. - Как реагира човек в подобна ситуация?  - Има два типа психологическа нагласа. Ако човек е страхлив по принцип, в такава ситуация реагира със сериозен уплах. Блокира му мисълта, блокират му действията, гипсира се. Основната емоция, която го владее, е страхът. Не може да разбере какво му се случва, нито може да реагира. Другата възможност е човек да изпадне в състояние на ярост и гняв. Оттам-нататък това са управляващите емоции, които владеят психиката му. Аз познавам д-р Димитров и мога да кажа, че и двете ситуации са били на лице при него. Първо е изпаднал в ступор, докато разбере какво му се случва. Последвала е реакция на гняв, която е управлявала постъпките му оттам-нататък. При положение че този, който го е нападнал, му е извадил нож, надупчил го е. На този човек стилът на ударите му е бил такъв. Той е мушкал с нож и други хора преди години и затова е лежал и по затворите. Аз съм щастлив, че д-р Димитров не е убит. Защото ако беше наръган в корема или областта на сърцето, е щял да издъхне и да бъде обран. - А на семейството как се отразява преживяното?  - Това е отпечатък, който ще носят със себе си, докато са живи. Това е посттравматично стресово разстройство, което е описано за първи път при ветераните от Виетнам, преживели ужаса на войната. До момента са останали малцина живи, участвали във военните действия. Те все още сънуват и преживяват ужаса на войната. Дъждовете, блатата, труповете – всичко това психиката им не е успяла да изтрие вече 60-70 години. Едното детенце на д-р Димитров е много малко и трудно ще осмисли случилото се в дома им. Но другото дете и съпругата му ще го преживяват в следващите 15-20 години. Дори само споменаване да думи като престъпник или оръжие, ще провокират у тях посттравматични стресови риакции. Това е отпечатък върху психиката на човек, който трудно може да се изтрие. И за самия д-р Димитров също. Споменаването на обир, престъпление, арест, прокуратура, съд – всичко това у него ще провокира същия тип реакции. Повярвайте ми, човек това нещо не може да го преживее. Единственото друго нещо, което от психологическа гледна точка не може да преживее, е смъртта на дете. Който твърди, че с течение на времето психиката го отмива и се получава психокатарзис, е само в сферата на пожеланието. Просто не може да се случи. Така че оттук-нататък психологическият профил на д-р Димитров ще е съвсем различен. Той няма да е онзи човек, който всички ние познавахме. Преживяното тотално ще промени психологическите му нагласи и практически ще го смачка. - Това означава ли, че той няма да може да се върне към нормалния си живот?  - Никога няма да бъде същият човек, който е бил. Една такава ситуация, няколко секунди променят психиката и битието на човек на 180 градуса. Ако може да се оттърси от преживяното, то ще е след десетина години. Това ще окаже влияние върху професионалния му път, върху психиката му и всичко останало. Не само на него – на цялото семейство, на всички негови познати. - Имали ли сте аналогични случаи във вашата практика?  - Да. Имал съм аналогични случаи. Особено при малки деца, станали свидетели на подобни ситуации, това се запечатва трайно в съзнанието им. Даже и по-големи деца започват да заекват, да не спят, да бълнуват. Имаше един случай в Бургас на дете, което се напикаваше през нощта и беше развило сомнамбулни прояви. Което се преживява много трудно. Нужни са години наред успокояване, терапии. Човек излиза психически осакатен от такава ситуация. - Вие подкрепяте ли протеста в защита на д-р Димитров?  - Разбира се, че го подкрепям. Не само като колега и приятел, но и като човек.       ", "date": "2018.03.06", "title": "Психиатър и стар познат на д-р Димитров с лоша прогноза за здравето на медика след стреса от схватката с Плъха и ареста"}
{"url": "https://www.blitz.bg/layfstayl/ptuvane/ako-vi-predstoi-ptuvane-zadlzhitelno-prochetete-tezi-redove_news583922.html", "text": "Информация за състоянието на републиканските пътища към 05:30 ч на 06.03.2018 г. І. МЕТЕОРОЛОГИЧНА ОБСТАНОВКА:  Температурите са в интервала от – 5° до 9°. Времето над страната е облачно.  Слаб до умерен е вятърът в областите Силистра, Търговище, Добрич, Разград, Русе, Шумен, Сливен, София и Смолян. Дъжд вали в областите Видин, Ямбол, Хасково,Търговище, Разград, Пловдив, Пазарджик, Смолян, Благоевград, Перник, Кърджали и в районите на Дупница и Долна Диканя /обл. Кюстендил/; Вълчаново ханче Драганци, Кръстина, Ловна ханче Прилеп, Пода и Босна /обл. Бургас/; Дерманци /обл.Ловеч/; Павликени и Полски Тръмбеш /обл. В.Търново/; АМ „Хемус“ /обл. Шумен/; Деков, Левски и Гулянци /обл. Плевен/. Сняг вали в района на прохода „Шипка“  Пътните настилки са преобладаващо мокри, а по усойните и планински места – заледени и обработени.  Намалена видимост поради мъгла:  - до 30 м има в районите на Боровец и АМ „Хемус“ /обл. София/;  - до 50 м има в районите на пр. „Шипка“; Вакарел /обл. София/; Кнежа, Българене и Вълчитрън /обл. Плевен/.  - до 100 м има в областите Видин, Ловеч и районите на Главан и Гълъбово /обл. Добрич/; Скравена, Гълъбец, Саранци и АМ „Тракия“ /обл. София/; Долно Вършило и Лозен /обл. Пазарджик; Чомаковци и Телиш /обл.Плевен/.  - до 150 м има в районите на Люляк, Гривица и Муселиево /обл. Плевен/.     ІІ. СЪСТОЯНИЕ НА АВТОМАГИСТРАЛИТЕ:     АМ „Тракия“:  Участък на София: до 30.04.2018 г. е ограничено е движението по пътната връзка София-Костенец на пътен възел „Мухово“ на АМ „Тракия“ при км 46 в посока гр. Костенец и гр. Ихтиман поради ремонтни дейности.  Обходни маршрути:  - за направлението София – Костенец през пътен възел „Ихтиман“ при км 34+000.  - за направленията Ихтиман – Пловдив и Костенец – Пловдив през пътен възел „Церово“ при км 69+167.  Движението по АМ „Тракия“ в посоките София – Бургас и обратно е без ограничения. През пътния възел може да се минава идвайки от Бургас в посока гр. Костенец и гр. Ихтиман.     АМ „Хемус“: няма ограничения.     АМ „Струма“: няма ограничения.     АМ „Марица“: няма ограничения.     АМ „Черно море“: няма ограничения.     АМ „Люлин“: няма ограничения.     ІІI. ВЪВЕДЕНИ ОГРАНИЧЕНИЯ ПО ОСНОВНИТЕ ПЪТНИ НАПРАВЛЕНИЯ:     1. Проходи:  - „Върбишки” - целогодишно е затворен за всички МПС;  - „Златишки” - целогодишно е затворен за всички МПС;  - „Троянски” - забранен за всички МПС;  - „Котленски” - отворен за всички МПС;  - „Айтоски” - отворен за всички МПС;  - „Обзорски” - отворен за всички МПС;  - „Печинско” - отворен за всички МПС;  - „Превала” - отворен за всички МПС;  - „Предел” - отворен за всички МПС;  - „Републиката“ - отворен за всички МПС;  - „Ришки” - отворен за всички МПС;  - „Рожен” - отворен за всички МПС;  - „Вратник” - забранен за МПС над 10 т. Срок: целогодишно;  - „Дюлински” - забранен за МПС над 3,5 т. Срок: целогодишно;  - „Пампорово” - забранен за МПС над 3,5 т. Срок: целогодишно;  - „Петрохан” - забранен за МПС над 12 т;  - „Твърдишки” - забранен за МПС над 10 т. Срок: целогодишно;  - „Шипка” - забранено е движението на МПС, предназначени за превоз на товари с технически допустима максимална маса над 12 тона от категория N3, както и тегленето на ремаркета и полуремаркета с технически допустима максимална маса над 10 тона от категория О4. Срок: целогодишно.     ІV. СЪСТОЯНИЕ НА РЕПУБЛИКАНСКАТА ПЪТНА МРЕЖА:     ОГРАНИЧЕНИЯ В ДВИЖЕНИЕТО НА МПС ПО ПЪРВОКЛАСНАТА ПЪТНА МРЕЖА:     - път I-1 /Е79/ Граница Румъния-Видин-Монтана-Враца-София-Благоевград-Кулата-граница Гърция:  Област Монтана: при км 121+919 се забранява влизането в с. Сумер на тежкотоварни превозни средства над 10 т. по общински път „пътна връзка за с. Сумер”. Движението на МПС при км 120+390 от Монтана посока Вършец се отклонява по път ІІІ-1621 Сумер-Вършец. Срок до 18.11.2018 г.;  Област София: Забранено е движението на всички МПС в участъка Жерково-Елешница от км 224+600 до км 229+700 поради намален габарит на пътното платно. Срок до 01.09.2018 г.;  от км 276+162 /Александров мост/ до км 282+485 до г-ца с област Перник – забранено движението на товарни МПС над 12 т. Срок до 13.09.2018 г.; въведено е реверсивно движение по път I-1 София – Перник в участъците от км 276+162 /Александров мост/ до км 277+610 /начало четири лентов път/ и от км 278+910 /край четири лентов път/ до км 282+038 /бензиностанция „Лукойл“/ както следва:  - всяка неделя, както и в последния почивен /празничен/ ден, от 10:00 ч. до 18:00 ч.: две ленти за движение в посока влизане в София и една лента за движение в посока изход от София  През останалото време от седмицата остава в сила постоянната организация на движение, която осигурява две ленти в посока изход от София и една лента в посока София. Срок до 31.03.2018 г.  Област Перник: ограничено е движението за тежкотоварни автомобили с тегло над 15 т в участъка от пътен възел „Даскалово“  посока Владая. Участъкът с ограничение за територията на ОПУ-Перник е от км 282+485 (граница ОПУ София) до км 287+183 (п.в. „Даскалово“); от км 276+162 /Александров мост/ до км 282+485 до г-ца с област Перник – забранено движението на товарни МПС над 15 т.; Срок 13.09.2018 г.; въведено е реверсивно движение по път I-1 София – Перник в участъците от км 285+660 /кръстовище Драгичево/ до км 286+847 /бензиностанция „Петрол“/ както следва:   - всеки петък, както и в последния работен ден преди празници, от 12:00 ч. до 20:00 ч., и в първия почивен /празничен/ ден от 08:00 ч. до 14:00 ч.: две ленти в посока Перник и една лента в посока София  През останалото време от седмицата остава в сила постоянната организация на движение, която осигурява две ленти в посока влизане в София и една лента в посока изход от София.  По преценка на директорите на ОПУ, съобразно метеорологичните условия и пътната обстановка, реверсивното движение може да бъде отменено или цитираните часови периоди да бъдат променяни; Срок до 31.03.2018 г.     - път І-2 Граница Румъния-Русе-Цар Калоян-Разград-Шумен-Девня-Варна: няма ограничения.     - път І-3 Гара Бяла-Плевен-Луковит-Коритна-Ябланица-Ботевград:  Област София: Правец-с.Разлив-Трудовец-Ботевград – забранено движението на МПС над 12 т в участъка от км 193+345 /отклонение за п.в. „Правец”/ до км 204+200 /заустване в път І-1 Видин-Враца-Ботевград/. Обходен маршрут: АМ „Хемус” /за п.в. „Правец”/-път ІІ-17 (Мездра-Ботевград)-п.в. І-3-п.в. „Ботевград” на АМ „Хемус” и обратно. Срок до 30.09.2018 г.     - път І-4 Коритна-Български Извор-Микре-Севлиево-В. Търново-Омуртаг-Търговище-Шумен: няма ограничения.     - път І-5 Русе-В.Търново-Шипка-Стара Загора-Хасково-Кърджали-Маказа-граница Гърция:  Област Кърджали: Черноочене-Кърджали – ограничено е движението на МПС над 15 т. Срок до 21.12.2018 г.  Обходен маршрут: път І-5-път ІІІ-505 /с. Манастир/-път ІІІ-507-Г. Войводино-Мост- Чифлик-Кърджали.; Надлез Кирково - ГКПП „Маказа“ – ограничено движението на МПС над 3,5 т. Срок до 21.12.2018 г.     - път І-6 Граница Македония-Гърляно-Кюстендил-Перник-София-Пирдоп-Карлово-Сливен-Карнобат-Бургас:  Област Перник: Движение в една лента от км 78+500 до км 79+500 поради аварийни дейности. Движението се осъществява в активната лента посока Радомир – Перник и е регулирано с пътни знаци. Срок до 31.03.2018 г.     - път І-7 Граница Румъния-Силистра-Дулово-Преслав-Върбишки проход-Петолъчката-Елхово-Лесово-граница Турция: няма ограничения.     - път І-8 Граница Сърбия-Драгоман-София-Ихтиман-Пазарджик-Пловдив-Хасково-Капитан Андреево-граница Турция:  Област София: Вакарел-Ихтиман от км 110+700 до км 118+800 – ограничено движение за всички МПС, поради намален габарит на пътното тяло. Поставена е необходимата сигнализация указваща забраната. Срок до 30.09.2018 г.;  Област Хасково: от км 370+500 до км 377+900 в участъка гр. Свиленград-Капитан Андреево – затворен за движение на МПС, поради пропадане на насип. Обходен маршрут: гр. Свиленград-п.в. „Свиленград”-АМ „Марица”-п.в. „Капитан Андреево“-с. Капитан Андреево.     - път І-9 граница Румъния-Дуранкулак-Балчик-Варна-Бургас-Звездец-Малко Търново-граница Турция:  Област Варна: Кранево-Варна при км 83+100 – ограничено движение на МПС над 10 т. Обходен маршрут: Кичево-Оброчище.  Област Бургас: Движението по път I-9 Бургас – Слънчев бряг в участъка обход на гр. Ахелой се осъществява с повишено внимание спрямо поставената вертикална сигнализация поради обезопасяване на движението в следствие на ремонтни дейности. Срок до 30.10.2018 г.     ІV. СЪСТОЯНИЕ НА РЕПУБЛИКАНСКАТА ПЪТНА МРЕЖА:     1. Ремонтни дейности и временна организация на движението /ВОД/:     ОПУ-Благоевград:  Временно са въведени следните ограничения за движение на МПС: няма ограничения.     ОПУ-Бургас:  Временно са въведени следните ограничения за движение на МПС:  Път III-908: Движението по път III-908 Варовник – Вълчаново ханче от км 20+000 до 39+200 е ограничено на МПС над 10 т. поради стесняване на пътното платно. Срок до 31.12.2018 г;  Път III-908: Движението по път ІІІ-908 от разклона за с. Варовник до кръстовището с път II-79 от км 22+400 до км 39+300 е ограничено за МПС над 10 т поради намален габарит на пътното тяло. Срок до 31.12.2018 г;  Път III-7306: Движението по път ІІІ-7306 Черница – Сунгурларе – Чубра е ограничено за МПС над 10 т поради намален габарит на пътното тяло. Срок 31.12.2018 г.     ОПУ-Варна:  Временно са въведени следните ограничения за движение на МПС: няма ограничения.     ОПУ-В. Търново:  Временно са въведени следните ограничения за движение на МПС:  Път III-407: Движението по път ІІІ-407 Лозен – Полски Тръмбеш е ограничено за движението на МПС с обща маса над 12 т поради намален габарит на пътното тяло. Срок до 05.07.2018 г.  Обходен маршрут: Лозен – Драганово – Янтра – Поликраище – Полски Тръмбеш;  Път III-551: Движението по път ІІІ-551 Дебелец – Средни колиби – Елена е ограничено за МПС над 10 т поради намален габарит на пътното тяло.  Обходен маршрут: Дебелец – В. Търново – Лясковски кантон – Миндя – Елена и обратно. Срок до 05.07.2018 г.  Път III-4073: Движението по път ІІІ-4073 Царски извор – Драганово от км 0+000 до км 5+500 е ограничено поради свлачище.  Обходен маршрут: Царски извор – Сушица – Драганово и обратно. Срок целогодишно.  Път III-4082: Движението по път ІІІ-4082 Чешма – Кесарево е ограничено за МПС над 3,5 т поради намален габарит на пътното тяло. Срок до 05.07.2018 г.  Обходен маршрут: Чешма – Сливовица – Горско Ново село – Джулюница – Кесарево.     ОПУ-Видин:  Временно са въведени следните ограничения за движение на МПС:  Път III-1411: Движението по път III-1411 с. Слана Бара – Видин при км 24+990 е ограничено за МПС над 5 т поради компрометирано експлоатационно състояние на мост.  Обходен маршрут: Видин – път II-14 до пътно кръстовище на км 3+217 през с. Слана Бара до път III-1411. Срок до 31.03.2018 г.  Път III-1102: Движението по път III-1102 с. Извор - гр. Димово се осъществява в една лента поради намален габарит на пътното тяло.  Обходен маршрут за МПС над 5 тона: път III-1102 с. Извор-с. Арчар, път II-11 с. Арчар - п.к. гр Дунавци и път Е-79 п.к. гр. Дунавци - гр. Димово.     ОПУ-Враца:  Временно са въведени следните ограничения за движение на МПС:  Път II-11: Движението по път ІІ-11 Оряхово – Лесковец – граница с област Плевен от км 118+000 до км 119+000 е ограничено за МПС над 3.5 т. поради свлачищни процеси и деформации в асфалтовата настилка.  Обходен маршрут: Оряхово – Селановци /път ІІІ-306/ Галово – Остров /пътища ІV-ти клас/-път ІІ-11-граница Плевен. Срок 31.03.2018 г.  Път ІІІ-161: Движението по път ІІІ-161 Ребърково – Люти дол от км 0+000 до км 8+700 се осъществява при стеснение в двете посоки и ограничение за движението на МПС над 10 т от км 0+000 до км 5+900 и над 3,5 т от км 5+900 до км 8+700, поради свлачищни процеси. Срок 31.03.2018 г.  Път III-308: Движението по път ІІІ-308 Своде – Караш – Хубавене – Роман в участъка от село Караш до село Хубавене е ограничено поради свлачище от км 25+000 до км 25+200. Срок 31.03.2018 г.  Обходен маршрут: Роман – Ябланица – Осикова Лъкавица – Правешка Лъкавица – Караш за пътуващите от Роман за Караш. Ябланица – Роман – Хубавене за пътуващите от София и Ловеч.  Път III-1002: Движението по път III-1002 Враца-Леденика се осъществява при стесняване на една от лентите за движение:  - от км 5+150 до км 5+200 – стесняване лявата лента за движение поради деформация на пътната настилка. Срок до 31.03.2018 г.  - от км 12+150 до км 12+200 – стесняване на дясната лента за движение поради възникнали свлачищни процеси. Срок до 31.03.2018 г.     ОПУ-Габрово:  Временно са въведени следните ограничения за движението на МПС:  Път III-403: Движението по път III-403 с. Кормянско – с. Малък Вършец при км 10+080 е ограничено за МПС с ширина, включително на товара, по-голяма от 3,30 м поради стеснен участък при мост над р. Крапец. Сигнализирано е с пътен знак В15.  Обходен маршрут: за МПС над 3,30 м по път III-401 Граница Ловеч - /Кормянско – Малък Вършец/ - при км 46+800 по общински път до III-403 в с. Малък Вършец. Срок до 31.03.2018 г.  Път III-3011: Движението по път III-3011 Крамолин – В. Търново от км 22+129 до км 28+380 е ограничено за МПС над 10 т поради намален габарит на пътното тяло при км 26+444. Срок до 30.06.2018 г.  Път III-5004: Движението по път III-5004 Граница В. Търново – Дряново – Габрово – граница Ст. Загора от км 10+940 до км 11+550 съвпадащ с ул. Малина в гр. Габрово е ограничено поради извършване на строителни дейности.  Обходен маршрут: за квартал Чехлевци: по път III-5004, път II-44, път III-4404. Поставена е необходимата сигнализация. Срок до 31.08.2018 г.     ОПУ-Добрич:  Временно са въведени следните ограничения за движение на МПС: няма ограничения.     ОПУ-Кюстендил:  Временно са въведени следните ограничения за движение на МПС:  Път ІІІ-6222: Движението по път ІІІ-6222 Смоличано – Пелатиково от км 10+000 до км 14+000 е ограничено поради пропадане на част от пътното платно при км 10+650, км 11+720, км 12+830 и км 13+360. Срок до 31.03.2018 г.  Път ІІІ-6224: Временно движението по път ІІІ-6224 Четирци – Слокощица в района Слокощица – Ново село е ограничено в едната лента, поради пропадане и срутване на земна маса. Мястото е обезопасено с пътни знаци. Срок до 09.03.2018 г.     ОПУ-Кърджали:  Временно са въведени следните ограничения за движение на МПС:  Път III-5009: Движението по път ІІІ-5009 Зорница – Бели пласт – Стремци – Черноочене – Кърджали е ограничено за МПС над 12 т.  Обходен маршрут: по път I-5 Хасково – Кърджали и път III-507 Кърджали – Мост през с. Мост. Срок до 21.12.2018 г.     ОПУ-Ловеч:  Временно са въведени следните ограничения за движение на МПС:  Път III-358: Ограничено е движението за всички МПС по път III-358 Шипково – Рибарица поради снегонавявания.  Срок до 06.03.2018 г.     Път III-3505: Движението по път III-3505 Казачево – Стефаново от км 0+000 до км 8+500 е ограничено за МПС над 12 т поради пропадане на тротоар и подпорна стена при км 1+250 в с. Казачево, където има и стесняване на едната лента за движение. Водачите да се движат със съобразена скорост и повишено внимание. Срок до 30.04.2018 г.     ОПУ-Монтана:  Временно са въведени следните ограничения за движение на МПС:  Път ІІІ-112: Движението по път ІІІ-112 Дъбова Махала – Смирненски – Славотин – Студено Буче – Монтана е ограничено за МПС над 12 т поради изпълнение на строително-монтажни работи. Останалите автомобили да се придвижват с повишено внимание. Срок до 31.03.2018 г.  Път III-8104: Движението по път ІІІ-8104 Замфирово – Пърличево от км 7+000 до км 7+700 е ограничено за МПС над 12 т поради пропадане на част от едната лента и банкета. Движението се осъществява двупосочно в една лента. Скоростта на движение е ограничена до 50 км/ч и е сигнализирано с пътни знаци. Срок до 31.03.2018 г.     ОПУ-Пазарджик:  Временно са въведени следните ограничения за движение на МПС:  Път III-842: Движението по път III-842 Юндола – Белово е ограничено за МПС над 12 т. с ремаркета и полуремаркета. Срок до 31.03.2018 г.  Обходен маршрут: Белово-Варвара-Велинград-Юндола.  Път III-3704: Движението по път III-3704 Пазарджик – Ветрен при км 11+485 в с. Бошуля е ограничено за МПС над 10 т.  Обходен маршрут: гр. Пазарджик, път I-8 с. Звъничево – Септемврийски ханчета, път III-8402 гр. Септември, кръгово кръстовище с път III-3704 с. Бошуля. Срок до 18.09.2018 г.     ОПУ-Перник:  Временно са въведени следните ограничения за движение на МПС:  Път ІІІ-637: Движението по път ІІІ-637 от с. Мрамор до разклон за с. Лева река е ограничено за МПС над 10 т. Срок до 31.03.2018 г.     ОПУ-Плевен:  Временно са въведени следните ограничения за движение на МПС:  Път III-118: Движението по път ІІІ-118 в чертите на гр. Долна Митрополия от км 23+057 до км 24+038 е ограничено за всички МПС, поради ремонтни дейности.  Обходен маршрут: през съседни улици в града, съгласно поставената вертикална сигнализация. Срок – целогодишно.  Път ІІІ-301: Движението по път III-301 край регулация с. Козар Белене – начало регулация гр. Левски от км 1+750 до км 5+753 е ограничено за МПС общо тегло над 7 т.  Обходен маршрут: път III-303 Българене – Малчика – Аспарухово – Левски. Срок – целогодишно.  Път ІІІ-304: Движението по път III-304 Изгрев – Трънчовица – Бацова махала – Новачене – Дебово от км 0+030 до км 24+650 е ограничено транзитното движение на МПС над 15 т.  Обходен маршрут: по път ІІ-34 Плевен – Никопол. Срок – целогодишно.  Път ІІІ-3004: Движението по път III-3004 Опанец – Долна Митрополия от км 0+000 до км 6+125 в района на с. Опанец е ограничено транзитно движение на МПС над 3.5 т.  Обходен маршрут: по път І-3 Бяла – Плевен – Ботевград (от п.в. \"КАТ\" на км 88+973 към п.в. на км 95+099). Срок – целогодишно.  Път ІІІ-3005: Движението по път III-3005 Ясен – Търнене – Градина в района на с. Ясен от км 1+793 до км 4+223 е ограничено за движение на МПС над 3.5 т, осигурен е сигнализиран обходен маршрут; Срок – целогодишно.  Път ІІІ-3005: Движението по път III-3005 Ясен – Търнене – Градина – Петърница – Бъркач – Беглеж, в района на с. Беглеж от км 21+062 до км 27+123 е ограничено за МПС над 8 т.  Обходен маршрут: път ІІІ-3502 Брестовец – Горталово – Беглеж – Бежаново – Ъглен. Срок – целогодишно.  Път ІІІ-3006: Движението по път III-3006 Радомирци – Рупци – Червен бряг от км 8+904 до км 9+221 в участъка на свлачище в землището на гр. Червен бряг е ограничено за МПС над 12 т.  Обходен маршрут: по път І-3 до гр. Луковит, кръстовище с път ІІІ-306, дясно, до гр. Червен бряг и обратно. Срок – целогодишно.     ОПУ-Пловдив:  Временно са въведени следните ограничения за движение на МПС:  Път II-86: Движението по път II-86 Пловдив – Асеновград от изхода на гр. Пловдив до отклонението за летище Пловдив се извършва двупосочно в едното платно в посока Асеновград поради аварийни ремонтни дейности в участъка. Срок до 25.03.2018 г.  Път II-86: Движението по път II-86 Асеновград – Нареченски бани е ограничено за МПС с височина над 4 м. през тунелите.  Обходен маршрут: път III-866 Кричим – Девин.  Път ІІІ-667: Движението по път III-667 Плодовитово – Първомай – Асеновград при км 6+832 в района на мост над р. Марица е ограничено за МПС над 5 т поради намален габарит на пътното платно на стоманения мост на р. Марица.  Обходен маршрут: път ІІ-66 Стара Загора – Поповица и път І-8 София – Пловдив – Свиленград.  Път III-804: Движението по път III-804 Поповица – Болярци е ограничено за МПС над 12 т поради намален габарит на пътното платно на мост в с. Поповица. Срок до 21.12.2018 г.  Път III-861: Движението по път III-861 в отсечката гр. Лъки-пътно кръстовище за хижа Момчил юнак е ограничено за МПС с тегло над 12 т поради намален габарит на пътното тяло. Срок до 31.03.2018 г.  Път III-8611: Движението по път III-8611 Белица – Загражден – Давидково в участъка от км 13+500 от Държавно ловно стопанство ”Кормисош” след с. Белица до границата с област Смолян при км 18+431 е ограничено за всички МПС. Срок до 21.12.2018 г.     ОПУ-Разград:  Временно са въведени следните ограничения за движение на МПС: няма ограничение.     ОПУ-Русе:  Временно са въведени следните ограничения за движение на МПС:  Път ІІІ-202: Движението по път III-202 Русе – Щръклево – Нисово – Кацелово при км 36+945 е ограничено за МПС над 10 т поради компрометирано експлоатационно състояние на мост до с. Кацелово при км 36+945 над р. Черни Лом. Едната лента е затворена за движение и е въведен пропускателен режим по свободната лента за движение. Въведено е ограничение на скоростта 40 км/ч. Срок до 26.04.2018 г.  Път III-202: Движението по път ІІІ-202 Нисово – Кацелово от км 17+750 до км 33+900 се ограничава за всички МПС за целия зимен период. Срок до 31.03.2018 г.  Обходен маршрут: път ІІІ-501 Русе – Иваново – Две могили – път ІІІ-5001 Две могили – Широково – Кацелово и обратно.  Път III-501: Движението по път ІІІ-501 Борово – Бяла от км 46+665 до км 51+245 се ограничава за всички МПС за целия зимен период. Срок до 31.03.2018 г.  Обходен маршрут: гр. Борово – път І-5 /Русе – В. Търново/ - кръгово кръстовище гр. Бяла и обратно. Срок до 31.03.2018 г.  Път ІІІ-5101: Движението по път ІІІ-5101 Борово – Пет кладенци от км 0+000 до км 6+670 е ограничено за МПС над 10 тона.  Обходен маршрут: през гр. Бяла. Срок до 26.04.2018 г.     ОПУ-Силистра:  Временно са въведени следните ограничения за движение на МПС:  Път III-701:Ограничено движение по път ІІІ-701 в участъка Секулово – Тодор Икономово от км 9+454 до км 16+353 за МПС над 3,5 т поради компрометирано състояние на мостово съоръжение.  Обходен маршрут за МПС над 3,5 тона: през общински път 70009 Секулово – Прохлада – Браничево, път І-7 Браничево – Пристое – Каолиново, път ІІІ-7005 Каолиново – Тодор Икономово и обратно. Срок до 30.06.2018 г.     ОПУ-Сливен:  Временно са въведени следните ограничения за движение на МПС: няма ограничения.     ОПУ-Смолян:  Временно са въведени следните ограничения за движение на МПС:  Път III-861: Движението по път III-861 в отсечката гр. Лъки-пътно кръстовище за хижа Момчил юнак е ограничено за МПС с тегло над 12 т поради намален габарит на пътното тяло. Срок до 31.03.2018 г.  Път ІІІ-861: Движението по път ІІІ-861 гр. Лъки – местност „Момина вода“ от км 31+040 до  км 36+000 е ограничено за движение на МПС без вериги, а автомобилите с маса над 12 т. трябва да са задължително без ремаркета и полуремаркета. Срок до 31.03.2018 г.  Път ІІІ-8631: Движението по път III-8631 Момчиловци – проход Рожен е забранено за МПС над 12 т с ремаркета и полуремаркета, а всички МПС задължително да се движат с вериги. Срок до 06.03.2018 г.  Път ІІІ-8683: Движението по път ІІІ-8683 с. Арда – с. Горна Арда от км 27+000 до км 29+500 е ограничено за МПС с тегло над 10 т поради пропадане и стеснение на една от пътните ленти. Движението в района се регулира с пътни знаци. Срок до 31.03.2018 г.     ОПУ-София:  Временно са въведени следните ограничения за движение на МПС:  Път II-81: Ограничено движение по път ІІ-81 Монтана – София през проход „Петрохан“ за автомобили над 12 т.  Обходен маршрут: през гр. Своге. Срок до 31.03.2018 г.  Път ІІ-82: Движението по път II-82 Костенец – Самоков от км 0+000 до км 39+176 е ограничено за товарни МПС над 10 т в двете посоки. Срок до 30.09.2018 г.  Път III-801: Движението по път III-801 Вакарел – Панагюрище е ограничено за МПС с ремаркета и полуремаркета поради намален габарит на пътното тяло. Срок до 31.03.2018 г.  Път ІІІ-3701: Движението по път III-3701 в участък от края на с. Ямна до края на област Ловеч от км 16+600 до км 22+300 е ограничено за всички МПС поради свлачищни процеси.  Обходен маршрут: път II-37 Етрополе – Лъга – Джурово, път I-3 Джурово – Ябланица граница област Ловеч, път III-358 Ябланица – Гложене, път III-3701 Гложене – Черни Вит. Срок до 30.09.2018 г.  Път ІІІ-8001: Движението по път III-8001 Беренде извор – Беренде от км 4+700 до км 9+410 е ограничено за движение на МПС поради намален габарит на пътното платно. Срок до 01.09.2018 г.  Път ІІІ-8102: Движението по път III-8102 Чибаовци – Свидня от км 10+000 до км 16+750 е ограничено поради активирали се свлачища.  Обходен маршрут: до Чибаовци да се ползва път II-81 до Бучин проход, път III-164 Бучин проход – Искрец – Свидня. Срок до 30.09.2018 г.     ОПУ-Стара Загора:  Временно са въведени следните ограничения за движение на МПС:  Път ІІІ-807: Движението по път III-807 в с. Скобелево е ограничено поради аварирал мост над р. Марица при км 7+600.  Обходни маршрути:  - път ІІ-66 Поповица – Плодовитово – Първомай – Скобелево;  - път ІІ-66 Чирпан – Плодовитово – Първомай – Скобелево;  - Скобелево – Първомай – Плодовитово – път ІІ-66. Срок до 31.03.2018 г.  Път III-5005: Движението по път III-5005 връх Шипка – връх Бузлуджа от км 0+000 до км 12+213 се ограничава за всички МПС за целия зимен период. Срок до 31.03.2018 г.  Път ІІІ-5031: Движението по път III-5031 Опан – Гълъбово е ограничено на МПС над 10 т.  Обходен маршрут: път І-5 Стара Загора – Димитровград и път ІІІ-554 Раднево – Гълъбово.     ОПУ-Търговище:  Временно са въведени следните ограничения за движение на МПС:  Път III-4082: Движението по път III-4082 Капище – Банковец от км 0+000 до 11+300 е ограничено за МПС над 3,5 т поради компрометирано експлоатационно състояние на мостово съоръжение. Срок до 30.04.2018 г.     ОПУ-Хасково:  Временно са въведени следните ограничения за движение на МПС:  Път III-5009: Движението по път III-5009 Козлец – Кърджали от км 0+000 до км 26+080 e ограничено за МПС над 12 т. Срок до 21.12.2018 г.     ОПУ-Шумен:  Временно са въведени следните ограничения за движение на МПС:  Път III-701:Ограничено движение по път ІІІ-701 в участъка Секулово – Тодор Икономово от км 9+454 до км 16+353 за МПС над 3,5 т, поради компрометирано състояние на мостово съоръжение.  Обходен маршрут: за МПС над 3,5 тона: през общински път 70009 Секулово – Прохлада – Браничево, път І-7 Браничево – Пристое – Каолиново, път ІІІ-7005 Каолиново – Тодор Икономово и обратно. Срок до 30.06.2018 г.  Път ІІІ-731: Движението по път III-731 Радко Димитриево – Друмево e ограничено за МПС над 10 т поради свлачищни процеси.  Обходен маршрут: Шумен – Овчарово – Друмево. Срок до 21.05.2018 г.     ОПУ-Ямбол:  Временно са въведени следните ограничения за движение на МПС:  Път ІІІ-7008: Движението по път III-7008 Елхово – Изгрев от км 2+440 до км 2+560 е ограничено поради компрометирано експлоатационно състояние на дървен мост над р. Тунджа.  Обходен маршрут: по изграден обходен път до моста с ограничение на скоростта до 30 км/ч. Срок до 31.03.2018 г.;  Път ІІІ-7008: Движението по път III-7008 Малък манастир – Голям манастир от км 18+059 до км 18+123 се осъществява в една лента, поради пропаднала настилка и пропаднал насип. Движението се регулира чрез пътни знаци. Срок до 31.03.2018 г.     2. Опасност от падащи камъни: Искърско дефиле; Кресненско дефиле; път І-1 /Е-79/ Мездра-Ботевград, Видин-Монтана и в участъците от км 321+400 до км 321+500 и от км 352+650 до км 352+750; път I-4 София-Варна при с. Пролаз и Коритна-Български Извор-Микре; път I-5 /Е 85/ В. Търново-Дряново-Габрово-Шипка; път І-6 Коняво-разклон Клапаровци и София-Карлово-Бургас, проходи „Козница” и „Стражата”; път I-8 при кръстовище за с. Габровица; път I-9 Крушевец-М.Търново; път ІІ-19 Симитли- Г. Делчев; път II-35 Троян-Кърнаре; път II-37 Пещера-Батак-Ш. Поляна; път II-53 Стара река-Сливен; път ІІ-62 Самоков-Дупница /местност Дервена/; път ІІ-82 Самоков-София /Г.Окол-Пасарел-Кокаляне/; път II-84 Варвара-гара Костандово /кръстовище за Св. Петка/; път ІІ-86 Асеновград-Смолян; път ІІІ-102 Превала-Монтана; път ІІІ-104 Бобошево-Четирци; път ІІІ-107 Рила-Рилски Манастир; път III-305 Дерманци-Торос-Гложене; път ІІІ-488 Градец-Ичера-Сливен; път ІІІ-601 Горановци-Олтоманци; път ІІІ-606 в района на Копривщица; път ІІІ-622 Друмохар-Ваксево; път III-842 Юндола-Голямо Белово; път ІІІ-861 Юговско ханче-Югово-Лъки-Здравец; път ІІІ-865; Стояново-Ардино; път ІІІ-866 Смолян-Кричим-Стамболийски-път І-8; път ІІІ-3011 стената на яз. „Ал. Стамболийски”; път ІІІ-8611 Белица-Загражден, всички пътища на област Смолян; път II-55 на Прохода на Републиката; път ІІ-73 Шумен-Карнобат. Шофьорите да се движат с повишено внимание по тези участъци.       ", "date": "2018.03.06", "title": "Ако ви предстои пътуване, задължително прочетете тези редове"}
{"url": "https://www.blitz.bg/stsena/dzhenifr-lorns-lsna-gola-v-erotichna-stsena-ot-poslednata-si-lenta-chervenata-lyastovitsa-snimkivideo-18_news583804.html", "text": "В мрежата изтече много еротична сцена от новия филм на Дженифър Лорънс „Червената лястовица”. Кадрите бяха разпространени от сайта Celeb Jihad. На горещото видео героинята на Лорънс  се съблича чисто гола пред група мъже, седнали зад бюрата си. В следващата сцена пък съблазнява мъж в хотелска стая.  Горещите кадри с Лорънс може да видите   В лентата „Червената лястовица” Лорънс  играе руска проститутка шпионка.  Преди време актрисата призна за проблемите, с които всеки път се сблъсква заради голите сцени във филмите си.  „Моят персонаж трябва да се съблече пред цял клас, а аз трябва да сваля дрехите си пред цялата снимачна група. Много се притеснявах от това”, разказва тя.  Лорънс подчертава, че заради многото сексуални теми в лентата дълго е размишлявала да вземе ли участие в лентата. Превод: БЛИЦ    ", "date": "2018.03.06", "title": "Дженифър Лорънс лъсна гола в еротична сцена от последната си лента „Червената лястовица” (СНИМКИ/ВИДЕО 18+)"}
{"url": "https://www.blitz.bg/obshtestvo/rumen-radev-posochi-nay-vazhniyat-prioritet-v-evropeyskite-politiki_news584130.html", "text": "Социалните рискове за големи групи от обществото, заетостта и равният достъп за хората с увреждания са съществена част не само от дневния ред на ЕС, но и на България. Това е заявил днес президентът Румен Радев на среща с Лука Жайер, председател на групата \"Други интереси\" в Европейския икономически и социален комитет (ЕИСК), съобщава прессекретариатът на държавния глава. Групата \"Други интереси\" е   изразител на позициите на различните социални, професионални, икономически и културни организации на гражданското общество, се отбелязва в съобщението.     Румен Радев и Лука Жайер са обсъдили възможностите за професионално обучение и консултиране на хората с увреждания, тяхната трудова реализация, създаването на адаптирана работна среда идостойното заплащане на труда им. На срещата е станало известно, че президентската администрация подготвя кръгла маса по проблемите на заетостта на хората с увреждания, в рамките на която ще се дискутират посоките за промяна на съществуващия модел на заетост за хората в неравностойно положение на пазара на труда.     Лука Жайер, който притежава сериозна експертиза в сферата на социалната икономика, е приветствал тази инициатива и се е ангажирал да съдейства за обмен на добри идеи и практики, които насърчават развитието на социалното предприемачество, се посочва в съобщението.     Отбелязва се, че социалното включване и приобщаване на хората с увреждания в България също са били сред темите на срещата. Лука Жайер е изразил задоволство от включването на заетостта и социалната политика сред приоритетите на Българското председателство на Съвета на ЕС.   Държавният глава е подчертал, че Северозападният регион в България е сред най-уязвимите в Европейския съюз в социално отношение и демография и следва да бъде във фокуса на кохезионната политика на ЕС. Въпросът за икономическата и социалната конвергенция в Европа ще бъде разгледан и по време на срещата на високо равнище в град Русе през май с участието на президентите на Румъния и Австрия и представители на местните власти, е отбелязал още Румен Радев. ", "date": "2018.03.06", "title": "Румен Радев посочи най-важният приоритет в европейските политики"}
{"url": "https://www.blitz.bg/svyat/shef-na-energiyna-kompaniya-zalyat-s-kiselina-v-germaniya_news584110.html", "text": "Заляха с киселина финансовия директор на германска енергийна компания. Мъжът е в тежко състояние, а полицията разследва случая като опит за убийство. Бернхард Гюнтер работи като финансов директор на енергийната група Инноджи, която е филиал на концерна Ер Ве Е, информира Bulgaria ON AIR. Той е бил залят с киселината от двама неизвестни мъже пред дома си в Дюселдорф в понеделник сутринта. Нападателите успели да избягат, а 51-годишният мъж е бил откаран с хеликоптер в болница.  Макар да е получил тежки изгаряния, животът му вече е вън от опасност.  Мъжът бил нападнат, след като се прибирал вкъщи от разходка в близкия парк. Той е бил повален на земята преди да бъде залят с киселината.  Самоличността на двамата нападатели все още се изяснява.  Компанията на Гюнтер заяви, че е \"дълбоко шокирана\" от атаката и допълни, че не разполага с \"информаця за мотивите за покушението\".  Ер Ве Е не е особено популярна сред еколозите заради въгледобивната си дейност. Природозащитници от години окупират гората Хамбах, в западната германска провинция Северен Рейн - Вестфалия, в опит да спрат експлоатацията на открита мина за лигнитни въглища, която е много евтин, но и силно замърсяващ околната среда източник на енергия.    ", "date": "2018.03.06", "title": "Шеф на енергийна компания залят с киселина в Германия"}
{"url": "https://www.blitz.bg/kriminalni/prestplenie/obrakha-pochivnata-stantsiya-na-syuza-na-aristokratite-na-blgariya-nyama-da-povyarvate-koy-e-apasht_news583978.html", "text": "Почивната станция на „Съюза на аристократите на България” в Ахтопол е била обрана, става ясно от прессъобщението на МВР от тази сутрин. Според информацията от полицията кражбата е била извършена от 38-годишния Й.М., който работел като пазач в базата, съобщава Флагман бг. Мъжът отмъкнал 30 броя легла, 4 слънчеви батерии, 50 кв.м покривни ламарини от три от бунгалата на почивния дом и близо 30 м кабели от външната и вътрешната ел. инсталация.  Благодарение на бързата реакция на служителите от Районното  управление в Царево голяма част от откраднатите вещи са намерени. Предстои инвентаризация на базата с цел установяване на точния размер на нанесените щети. Работата по случая продължава от полицията в курортния град. ", "date": "2018.03.06", "title": "Обраха почивната станция на „Съюза на аристократите на България”, няма да повярвате кой е апашът"}
