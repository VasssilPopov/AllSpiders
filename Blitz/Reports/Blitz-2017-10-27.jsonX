{"url": "https://www.blitz.bg/lyubopitno/dzhadzhi/kolko-struva-nay-skpiyat-rolex-v-sveta_news553596.html", "text": "\n Rolex Daytona, който принадлежал на актьора Пол Нюман, беше продаден на търг за 17.8 млн. долара, поставяйки нов световен рекорд за ръчен часовник, съобщава аукционна къща Phillips. \n Часовникът бил подарен на Нюман от съпругата му Джоан Уудуърд по времето на снимките на филма за автомобилни надпревари Winning в края на 60-те години на миналия век. \nПоявата на Нюман с часовника предизвика истерия сред почитателите на часовниците, които кръстиха на негово име особения стил на циферблата. \n „Търсенето на всички модели Daytona стигна до незапомнени висини, което го превърна в най-желания модел от колекционерите“ до ден-днешен, съобщи Phillips. \nТази година Джеймс Кокс, бивш приятел на дъщерята на Нюман - Нел, предложи оригиналния часовник „Пол Нюман“ Daytona от 1968 г. на търг. Кокс каза, че актьорът е му е дал часовника през 1984 г. \n Phillips отказа да разкрие самоличността на купувача, като съобщи само, че той е направил печелившото наддаване по телефона. Цената от 17.8 млн. долара включва и разходите по търга. \n Аукционната къща определи часовника Rolex на Нюман, който актьорът носел всеки ден между 1969 и 1984 г., като „най-култовия колекционерски ръчен часовник на 20 век“. \nТой побеждава предишния рекорд за ръчен часовник, който беше продаден на търг за малко над 11 млн. долара. Моделът беше Patek Philippe от неръждаема стомана. \n До този момент най-скъпият Rolex, продаван някога на търг, беше Bao Dai – от жълто злато и автоматичен стил, за който бяха платени пет милиона долара през май. \n Но Rolex-ът на Нюман не е най-скъпият часовник в историята. Джобен часовник на Patek Philippe от 1933 г., създаден за известния банкер Хенри Грейвс, беше продаден за 24.4 млн. долара на търг на Sotheby’s през 2015 г. \n", "date": "2017.10.27", "title": "Колко струва най-скъпият Rolex в света?"}
{"url": "https://www.blitz.bg/svyat/publikuvakha-3000-sekretni-dokumenti-za-ubiystvoto-na-kenedi-no-neshcho-ostana-skrito-po-nastoyavane-na-fbr-i-tsru_news553552.html", "text": "Американските власти публикуваха близо 3000 секретни документа, свързани с убийството на президента Джон Кенеди в Далас на 22 ноември 1963 г.\nНякои от първоначално предвидените обаче не бяха разсекретени по настояване на ФБР и ЦРУ. \nСпоред тях те са твърде поверителни и засягат националната сигурност. Документите могат да бъдат видени на сайта на американските национални архиви.\n", "date": "2017.10.27", "title": "Публикуваха 3000 секретни документи за убийството на Кенеди, но нещо остана скрито по настояване на ФБР и ЦРУ"}
{"url": "https://www.blitz.bg/daydzhest/luksoznite-imoti-na-pet-ruski-znamenitosti-nyama-takiva-barovtsi-snimki_news553561.html", "text": "\n За вкусове не се спори. Особено когато става дума за обзавеждане на собствения дом, пише profit.bg. \nДали на човек му е уютно сред тапети с леопардови мотиви и златна тоалетна чиния – това е личен избор. \nДнес ще влезем в дома на пет руски знаменитости. Те са супер богати и умеят да показват това. \n 1. Апартаментът на  Валери Леонтиев  (Москва) \n \n \nДизайнерски фрески на стените, белоснежен роял, сцена и много леопардови детайли – това може да очаквате от дома на Леонтиев. \nЖилищната площ на руския естраден певец и актьор – къщите му в Испания и Маями, са решени в доста по-класически маниер. Там обаче журналисти не могат да стъпят.  \n 2. Имотът на Филип Киркоров (Москва) \n \n \n \n Кралят на поп музиката следва да живее в дворец. Кралят на руската поп музика има дворец с площ 260 кв. метра в елитен квартал на Москва. \nПрез зимата прекарва дните си в огромно имение. Тук ще видите мебели на Versace и Roberto Cavalli, аксесоари от най-луксозните дизайнери на света, изобилие от огледала и собствения герб на певеца. Във всяко кралство нещата стоят така. \n 3. Замъкът на Алла Пугачова и Максим Галкин (село Гряз) \n \n \n \n Това е замък с 20 стаи. Изборът на мебели поразява въображение, а всеки детайл в новия дом на двойката е лично одобрен от певицата. \n 4. Домът на Стас Михайлов (Москва) \n \n \n \n Певецът е любимецът на жените с нелека съдба. Той е заложил на черно-златната гама за устройване на това жилище с площ 580 кв. метра. \n 5. Домът на Анастасия Волочкова (Подмосковие) \n \n \nЗа разлика от колегите си от шоубизнеса, Волочкова просто обожава да се хвали със своите апартаменти в социалните мрежи. \nПотребителите, на свой ред, се радват, че могат да коментират дизайнерските решения на примабалерината на Русия. \n", "date": "2017.10.27", "title": "Луксозните имоти на пет руски знаменитости, няма такива баровци (СНИМКИ)"}
{"url": "https://www.blitz.bg/svyat/proizvoditel-na-motorni-masla-predstavi-svoya-goreshch-kalendar-s-goli-matski-snimkivideo-18_news553573.html", "text": "Миналата седмица бе пуснат календарът \"Мис Тунинг 2018\", а сега се появи неочакван конкурент. Немският производител на моторни масла Liqui Moly тази година реши да посвети своя календар и да привлече вниманието чрез снимките на известното ателие за тунинг Hamann, пише mirtesen.ru.\nМомичетата и колите са съчетани с вкус и изглеждат много апетитно. Мъжете биха искали да направя тест за проба и на колите, и на моделите! \nКакто и през изминалата година, Liqui Moly пусна две версии на календара - сравнително приличен и категория 18+ с почти напълно голи модели. \nПубликуваме по-чиста версия. Под фотосите можете да видите и видеоклипа от снимките. В Европа календарът вече е на разположение за поръчка на цена от 17.99 евро. Превод и редакция: БЛИЦ \n", "date": "2017.10.27", "title": "Производител на моторни масла представи своя горещ календар с голи мацки (СНИМКИ/ВИДЕО 18+)"}
{"url": "https://www.blitz.bg/svyat/chudo-dve-zheni-i-dve-kucheta-otselyakha-5-pet-mesetsa-na-yakhta-v-tikhiya-okean_news553560.html", "text": "Две жени, в компанията на две кучета, които се носиха пет месеца в открито море на яхта, бяха спасени на 1400 км от брега на Япония от екипажа на десантен кораб на американските военноморски сили, съобщава БГНЕС.\nХавайските жителки Дженифър Апъл и Таша Фуаб започнали пътешествието си до Таити още през май, но по време на бурята двигателят на яхтата се повредил. \nЖените се надявали да стигнат до дестинацията си на платна, но били отнесени от теченията в открито море. Те изпратили съобщения за помощ, но сигналът бил твърде слаб и не стигнал до брега и други кораби. \nСпоред жените, те оцелели благодарение на наличието на опреснител на морска вода на борда и провизии за една година.\n", "date": "2017.10.27", "title": "Чудо! Две жени и две кучета оцеляха 5 пет месеца на яхта в Тихия океан"}
{"url": "https://www.blitz.bg/lyubopitno/ako-otidete-v-parizh-ne-snimayte-ayfelovata-kula-prez-noshchta-zashchoto_news553575.html", "text": "Вие ​​сте в Париж. Естествено, искате да видите зрелищното светлинно шоу, провеждано всяка вечер на Айфеловата кула. Докато наблюдавате световноизвестната сграда, си мислите: \"Трябва да направя снимка и да я споделя в социалните медии, за да увековеча този миг\".\nМоже би обаче е по-добре да размислите, съветва T+L. Защо? Защото е незаконно да правите снимки на Айфеловата кула през нощта. \nВярно е. Всички тези изображения в Instagram, Facebook и останалите социални мрежи, които се разпространяват по целия свят и показват Айфеловата кула под нощните звезди, всъщност са незаконни. \nКакто обяснява Snopes, \"Разпространението на снимки на осветената през нощта Айфелова кула е нарушение на авторското право.\" \nВсъщност, в секцията за най-често задавани въпроси (FAQ) на Société d'Exploitation de la Tour Tour Eiffel (компанията, която притежава и експлоатира кулата) пише: \"Снимките на Айфеловата кула са без права. Разрешение за ползване обаче  трябва да бъде получено от Société d’Exploitation de la Tour Eiffel за публикуване на снимки на осветената Айфелова кула“. \nСамата Айфеловата кула е обществено място, което означава, че през деня е абсолютно законно да правите толкова снимки, колкото искате. \nВъпреки това светлинното шоу на сградата, което стартира през 1985 г., е техническо притежание на художника. \nСпециалният спектакъл продължава от здрач до 1:00 ч. през нощта, като осветлението е прикрепено към сградата. Това прави практически невъзможно снимането й без да се виждат светлините по време на шоуто. \nВинаги можете да правите снимка на тъмната сграда през нощта, но всъщност какво му е забавното на това?  Не е изненадващо, че никой никога не е изправен пред съда заради публикувани снимки на кулата и светлинното шоу. \nОставяме на вас сами да прецените дали да спазвате правилата или да ги нарушите.  \nИзточник: profit.bg\n", "date": "2017.10.27", "title": "Ако отидете в Париж, НЕ снимайте Айфеловата кула през нощта, защото..."}
{"url": "https://www.blitz.bg/svyat/mayka-be-na-kosm-da-vidi-smrtta-na-deteto-si-no-bog-reshi-drugo-video_news553557.html", "text": "Момче от Аржентина си играе под проливния дъжд, докато майка му го снима с телефона.\n Тъкмо когато играта клони към своя край, мълния удря много близко до момчето. За щастие и той, и майка му са напълно невредими, пише Нова телевизия. \nСитуацията вижте във видеото: \n \n", "date": "2017.10.27", "title": "Майка бе на косъм да види смъртта на детето си, но Бог реши друго (ВИДЕО)"}
{"url": "https://www.blitz.bg/svyat/lyubovnite-igri-na-myusyulmanska-dvoyka-na-plazha-razbunikha-dukhovete-v-mrezhata-snimka_news553569.html", "text": "Снимки на младоженци мюсюлмани, безгрижно забавляващи се на плажа в сватбения си ден, предизвикаха фурор и дебат в социалните мрежи. На кадрите се вижда нигерийски мюсюлманин в традиционни дрехи, тичащ по пясъка на брега, държейки ръката на младата си жена, облечена от глава до пети в черно и закрила изцяло лицето си никаб, съобщава IslamNews.\nБулката, от чието тяло и лице не се вижда дори сантиметър, изглежда истински щастлива, независимо от многопластовото облекло. Същата радост е изписана върху лицето и на младоженеца. \nКогато сте прясно женени, не се колебайте да изразите своите чувства един към друг на открито. Коментарите в социални мрежи са разнообразни. Някои смятат, че булката е облечена твърде консервативно, а други - че една жена в никаб не бива да има толкова свободно поведение на плажа със съпруга си, мюсюлманин. Други смятат, че тази двойка просто доказва щастието си и за това няма стереотипи. Превод и редакция: БЛИЦ \n \n \n", "date": "2017.10.27", "title": "Любовните игри на мюсюлманска двойка на плажа разбуниха духовете в мрежата (СНИМКА)"}
{"url": "https://www.blitz.bg/layfstayl/skorost/nissan-pokaza-kola-ot-bdeshcheto-snimki_news553581.html", "text": "В основата на технологичните характеристики на IMx стои бъдеща версия на ProPILOT, технологията, която предлага напълно автономно управление. Когато бъде включен режимът на задвижване ProPILOT, системата прибира волана в арматурното табло и накланя всички седалки.\nКогато бъде избран режимът Manual, автомобилът връща волана и седалките в оригиналните им позиции, връщайки контрола отново на водача. \nКонцептуалният електромобил IMx е построен на новата платформа за електромобили на Nissan, проектирана за максимална ефективност. Тя позволява подът да е изцяло равен, което отваря просторно купе и подобрява динамиката на управление. \nIMx разчита на два мощни електромотора отпред и отзад, които задвижват четирите колела. Комбинираната им мощност е 320 kW и невероятните 700 Nm въртящ момент, които черпят енергия от батерия с голям капацитет, която е с променен дизайн и устройство с цел постигане на по-висока плътност. Тази нова батерия осигурява пробег от над 600 км с едно зареждане.\n \nNissan IMx предлага и други интересни функции. Например, след като превози собственика си до летището, IMx може да се паркира самостоятелно на място, където автомобилът да се свърже с местната електрическа мрежа и да действа като „виртуална” електроцентрала, връщайки електричество в мрежата, разширение на функциите „автомобил към дома” и „автомобил към сграда”. \nСлед като собственикът се върне, IMx може да го вземе от терминала и да го откара у дома.\n", "date": "2017.10.27", "title": "Nissan показа кола от бъдещето (СНИМКИ)"}
{"url": "https://www.blitz.bg/svyat/sauditski-propovednik-skandalizira-zhenite-sa-vinovni-za-iznasilvaniyata-snimka_news553576.html", "text": "Саудитският проповедник Ахмед Бин Саад ал Карни обвини жените, че те са виновни за изнасилванията и това предизвика бурен дебат в социалните мрежи. Според него самите жени провокират мъжете към тормоз и насилие чрез своето поведение и външен вид, пише IslamNews.\nАхмед Ал Карни смята, че една жена е невярна съпруга, ако използва грим и парфюм, преди да излезе. По този начин Ал Карни коментира сензационно видео, разпространявано в мрежата. Във видеото саудитски момичета влизат в една кола при някакви мъже, които не е ясно дали са им близки.  \n\"Погледнете жената в това видео, спира мъжа, който кара колата си и сяда при него. Кълна се пред Всемогъщия, жените са причините за тормоза и прелюбодейството. Ако той я изнасили, тя ще се прибере в къщи да плаче за своето достойнство\", пише проповедникът в писмата си. \nПотребителите на социални мрежи реагираха по различен начин за изказването на Ал Карни. Някои го подкрепиха, а други припомниха, че жертвите на сексуално насилие често са жени, които носят никаб и не дават повод за тормоз. Превод и редакция: БЛИЦ \n \n \n", "date": "2017.10.27", "title": "Саудитски проповедник скандализира: Жените са виновни за изнасилванията (СНИМКА)"}
{"url": "https://www.blitz.bg/kriminalni/prestplenie/fen-na-50-nyuansa-sivo-poluchi-20-godini-zatvor-za-iznasilvane-na-piyani-momicheta-snimki_news553586.html", "text": "Мъж бе осъден на 20 години затвор за изнасилване на две момичета на 17 и 24 години в град Мейдстоун, Великобритания.\nХирон Хътчинсън е излъгал жертвите си, че работи като високоплатен брокер и модел, макар че всъщност е живял с майка си, съобщава The Sun. \nНа всичкото отгоре, докато престъпника очаквал съдебното дело, в затвора успял да гледа филма \"50 нюана сиво\", за да провери \"ще изпита ли остри сексуални усещания\",. Впрочем съдията решил да не разследва защо администрацията на затвора е допуснала подобна волност. \n20-годишният Хирон открил жертвите в нощни клубове. Той умишлено избирал момичетата, които са прекалили с алкохола, и ги завел на изоставено място. За да направи това, той взел колата на майка си. \n \n \n \nСамият мъж дори твърди, че извадил късмет с първата си жертва на 24 години. Престъпникът я завел в гората и я изкарал от колата, след което я изнасили. Пред съда той каза, че просто бил разстроен, че два часа преди това той бил отрязан от друго момиче.\n Следващата жертва била 17-годишно момиче, което Хирон също завел в гората. Освен това той направил няколко снимки, докато седял гол в колата. \nЕдна седмица по-рано той покварил 14-годишна ученичка, която срещнал във фейсбук. Хирон е бил хванат, след като бил хванат да прави секс с момиче в парка. По време на търсенето в лаптопа му били открити 69 порнографски филма с изнасилвания. \n Превод и редакция: БЛИЦ \n \n \n \n", "date": "2017.10.27", "title": "Фен на \"50 нюанса сиво\" получи 20 години затвор за изнасилване на пияни момичета (СНИМКИ)"}
{"url": "https://www.blitz.bg/svyat/dvama-amerikantsi-storikha-nemislimoto-pri-izkachvane-na-smrtonosnata-skala-el-kapitan_news553590.html", "text": "Двама американци успяха да подобрят рекорда за скоростно изкачване на прочутата скала \"Ел Капитан\" в калифорнийския парк Йосемити.\nТе изминаха 1000-метровия маршрут за 2 часа, 19 минути и 44 секунди. Това е с близо 4 минути по-малко от досегашния рекорд, поставен през 2012 г. \nМнозина смятаха, че той не може да бъде подобрен. Повече от 20 души са загинали при изкачване на прочутия Ел Капитан от 1905 насам.\n", "date": "2017.10.27", "title": "Двама американци сториха немислимото при изкачване на смъртоносната скала \"Ел Капитан\""}
{"url": "https://www.blitz.bg/ikonomika/shchatskite-tekhnologichni-giganti-podkrepikha-aziatskite-aktsii-a-petrolt_news553595.html", "text": "\n Азиатските акции поскъпнаха днес, след като книжата на технологичните компании получиха подкрепа от добрите финансови резултати, обявени от някои щатските технологични гиганти. \nЕврото се търгува близо до тримесечен връх спрямо долара, след като Европейската централна банка (ЕЦБ) обяви, че удължава програмата си за стимулиране на икономиката. \n Австралийският долар поевтиня до 3.5-месечно дъно от 0.7625 щатски долара, след като консервативната управляваща коалиция в Австралия изгуби мнозинството си след решение на съда, според което вицепремиерът Барнаби Джойс не може да остане в парламента. \n Австралийският индекс S&P/ASX200 се понижи с около 0.6%, след отстраняването на Джойс като депутат. \n Японският Nikkei 225 добави 0.9%, докато азиатско-тихоокеанският индекс на MSCI се повиши с 0.3%. \n “Корпоративните печалби нарастват до рекордни нива по света. МВФ пък завиши икономическата си прогноза за САЩ, Китай, Европа и Япония,” заяви пред Reuters Муцуми Кагава, старши анализатор в Rakuten Securities. \n Изнесените оптимистични финансови резултати от страна на Alphabet, Microsoft и Amazon.com, които са втората, третата и петата най-големи компании по пазарна капитализация в света, респективно, оскъпиха акциите им в следборсовата търговия. \n Книжата на трите компании поскъпнаха с 2.8%, 4.5% и 7.6%, респективно. \n Преди това индексът S&P 500 нарасна с 0.1%, доближавайки се до рекордните си нива, докоснати през миналата седмица. \n С наближаване на преполовяването на отчетния сезон за третото тримесечие, 74% от щатските компании обявиха по-добри от очакваните резултати. За сравнение, средното ниво за последните четири тримесечия бе 72%. \n Камарата на представителите в Конгреса на САЩ подготви почвата за сериозните данъчни намаления, предложени от президента Доналд Тръмп, след като прие бюджетен план за финансовата 2018 г., който дава възможност данъчното законодателство да спечели одобрение в Конгреса и без гласове на демократите. \n Германският индекс DAX нарасна до рекордно ниво вчера, докато паневропейският Eurofirst 300 добави 1.1% към стойността си, което бе най-големият му ръст от 3.5 месеца. \n Днес испанският Сенат се очаква да одобри поемането на контрола над институциите и полицията в Каталония и да даде на правителството в Мадрид правомощията да отстрани президента на областта, което, от своя страна, може да предизвика протести. \n На валутния пазар еврото поевтиня до тримесечно дъно от 1.1631 спрямо долара след вчерашната среща на ЕЦБ. \n Доларът остана почти без промяна спрямо йената на ниво от 114.09 и се търгува близо до достигнатия в сряда тримесечен връх от 114.245. \n Фючърсите на петрола от сорта брент запазват позиции, след като затвориха на 27-месечен връх вчера. Цената на брентът остана почти без промчна на ниво от 59.32 долара за барел, точно под вчерашния връх от 59.55 долара \n Щатският лек суров петрол се търгува на цена от 52.64 долара за барел, без промяна от достигнатия вчера шестмесечен максимум. \n", "date": "2017.10.27", "title": "Щатските технологични гиганти подкрепиха азиатските акции, а петролът..."}
{"url": "https://www.blitz.bg/svyat/strakhovit-stud-skovava-velikobritaniya-prez-uikenda_news553603.html", "text": "\n Температурите могат да паднат до минус 2 градуса този уикенд при първата мразовита вълна във Великобритания. Това се случва само след най-горещия ден от октомври месец за шест години, когато бяха отбелязани 23 градуса, пише \"Новини Лондон\". \n Минус 2 градуса ще бъдат отчетени в Шотландия в неделя през нощта, като лондончани ще се радват на над 2 градуса, прогнозират синоптици. Очаква се сутрин да има заскрежаване, но сняг едва ли ще падне. \n Неделя ще бъде по-сухо, като дори може да се покаже малко слънце. \n", "date": "2017.10.27", "title": "Страховит студ сковава Великобритания през уикенда!"}
{"url": "https://www.blitz.bg/obshtestvo/prva-snimka-ot-verizhno-mele-na-am-trakiya-tir-sksa-mantinela-i-nakhlu-v-nasreshchnoto-snimka_news553582.html", "text": "Тир аварира сутринта на магистрала Тракия, в близост до пловдивското село Шишманци, съобщиха за БЛИЦ от полицията.\nШофьорът е пътувал в посока Пловдив, вероятно заради заспиване или отклонено внимание той е скъсал средната матнитела и е минал в насрещното платно. Водачът не е пострадал. Заради отломките на мантинелата малко по-късно се блъскали още няколко коли, няма тежко пострадали. \nВидимостта е ограничена заради гъста мъгла, водачите да бъдат внимателни. Затруднено е движението, в момента тежковоза се изтегля и платното се разчиства. Движението се извършва само в лявата лента. Кристина ИВАНОВА, БЛИЦ \n", "date": "2017.10.27", "title": "Първа СНИМКА от верижно меле на АМ \"Тракия\": Тир скъса мантинела и нахлу в насрещното (СНИМКА)"}
{"url": "https://www.blitz.bg/obshtestvo/regioni/bezumie-taka-parkira-vrachanka-nasred-natovareno-krstovishche-i-sleze-da-si-chati-snimki_news553578.html", "text": "\n На невиждана наглост станаха свидетели врачани вчера в ранния следобед. Жена паркирала лъскавия си джип на едно от най-натоварените кръстовища във Враца и излезе от колата да си чати, информира BulNews.bg. \nСнимки на безумната маневра споделиха потресени врачани в социалната мрежа. На тях се вижда как жена на средна възраст е спряла на аварийки автомобила си „Нисан“ насред кръстовището между бул. „Демокрация“ и ул. „Екзарх Йосиф“, точно преди алеите. След това шофьорката най-безцеремонно излязла от колата, извадила мобилния си телефон и започнала да чати. \nКръстовището е едно от най-натоварените в града и се регулира със светофар. От там минават тролейбусите на градския транспорт, а заради ремонта на някои ключови булеварди в града, трафикът от коли е дори още по-интензивен от обикновено. \nСвидетелите на случката останали безмълвни при гледката. Хората не могат да преценят дали става въпрос за безмерна наглост или отчайваща некадърност. \n \n \n \n \n \n", "date": "2017.10.27", "title": "Безумие! Така паркира врачанка насред натоварено кръстовище и слезе да си чати (СНИМКИ)"}
{"url": "https://www.blitz.bg/ikonomika/dokde-se-dokarakhme-agraren-spetsialist-shokirashcho-do-10-godini-v-blgariya-veche-nyama-da-se-proizvezhdat-yablki_news553579.html", "text": "\n Ако нещата продължават да се развиват по начина, по който вървят в момента, след 10 години в България няма да се отглеждат ябълки. Ще си хапваме полски, защото няма да има родно производство. Това казва за БТА Красимир Кумчев, аграрен консултант и фермер. \nВ подкрепа на заключението си посочи, че през последните 5-6 години по-малките производители са започнали да изкореняват насажденията си, а големите и хората, които разбират от ябълково производство, са спрели да инвестират в ябълкови насаждения. \nКато пример посочи и собственото си дружество, което от около 7 години инвестира в други трайни насаждения - череши, сливи, но не и в ябълки. \nЕдинствените, които в момента инвестират в ябълкови насаждения са хора, които не разбират от това производство, но имат финансов ресурс, твърди той. \nДа правиш ябълкови насаждения в обеми от около 1000 дка е самоубийство, подчертава Кумчев от позицията на фермер, отглеждал 14 000 дка ябълки. По думите му обаче част от тези градини вече са на тезгяха за продан, добавя Кумчев. \nНа тази база Красимир Кумчев прогнозира, че след около 10-15 години вакуумът ще е пълен. И обяснява, че масово насажденията, които са в активно плододаване, са на възраст между 10 и 15 години и обективно след десетина години по естествен начин ще излязат от обръщение и трябва да бъдат изкоренени. \nПредполагам, добавя той, че управляващите тогава, които и да се те, ще вземат мерки, но ще бъде късно. Защото по думите на фермера няма да ги има специалистите, няма да ги има и работниците-резачи, защото при ябълката, заедно с растителната защита, резитбата е най-важната операция. Тя е много специфична и изисква много познания и опит и един добър резач в момента на резитбата от физиологичното състояние на овошката може да прецени какъв ще бъде добивът следващата година, както и да го контролира дори. \nКато една от причините за ябълковия апокалипсис Красимир Кумчев посочи държавните субсидии за плодовете, които са по схема и са стотина лева на декар. Тази сума като я разделиш на 3 000 кг, един хубав среден добив, се получава три стотинки за килограм, което по думите му не представляват никакъв икономически стимул, нито пък може да провокира интереса на фермерите да създават ябълкови насаждения. \nВ същото време, по информация от медиите, миналата година поляците са получавали по 30 евроцента/кг от ЕС заради руското ембарго и още толкова като национално доплащане, каза Кумчев. Това е 1,20 лв/кг, което е 40 пъти повече в сравнение у нас или, твърди фермерът, поляците получават толкова за една година, колкото един фермер у нас за един цял живот. \nПо думите му тази година се е случило същото със земеделските стопани, които отглеждат праскови. Гърция, Италия и Испания си уредиха евросубсидия заради руското ембарго, поради което нашите преработватели спряха да изкупуват български праскови и почнаха да внасят по-евтини от Гърция, поясни Кумчев. \nКазва се, че на практика нямаме износ за Русия, което е вярно - ние не можем да задоволим вътрешния си пазар, но руското ембарго ни бие индиректно чрез Полша с ябълките, а чрез Гърция с прасковите. \nБългарският фермер би се гордял с Министерството на земеделието, ако успее да създаде еднаква конкурентна среда с останалите играчи от Европейския съюз и тогава, твърди Кумчев, ще проличи кой е добър и кой не. Дори и да си добър - как ще устоиш на някой който получава субсидия за една година толкова, колкото ти за 40, коментира той и даде още един пример - миналата година у нас тиквата е получила 200 лв. субсидия, а ябълката - 100 лева. \nБългарската ябълка на вътрешния пазар през годините свършваше до Нова година, но тази е слаба и ще я има до 15-20 ноември. В момента във всички търговски вериги 40 на сто от ябълката вече е внос от Гърция и Италия, както и от Нова Зеландия. \nНа практика това означава, че качествената българска ябълка се изкупува на 100 процента за прясна консумация. Извън това остават ябълките, които отиват за преработка. При нормални години 20-25 на сто от цялата реколта отива за преработка, чиято цена е 10 пъти по-ниска от тази, която е за прясна консумация. \nДвата български сорта - Айвания и Карастоянка, със страхотни вкусови качества, вече са излезли от производство. От другите, които не са български, най-разпространени у нас си остават класическите сортове - Златна превъзходна, Червена превъзходна и Грени. \nКрасимир Кумчев очаква даването на гласност на този предстоящ проблем да стигне до някого, който мисли логично. Моята тревога е, че когато хората които разбират от ябълково производство не инвестират в нови насаждения, а по-дребните изкореняват - по естествен път в един момент вакуумът ще бъде налице и на практика ще се срине цялото ябълково производство. Отделно има несигурност в средата и никой няма да се престраши да вложи огромни средства в това - четири години отглеждаш без плододаване! \nПреди 30 години само в землището на село Трилистник са се произвеждали между 25 и 30 хиляди тона ябълки, а в момента това е националното ни производство, сочи Кумчев. Ябълката има експортна насоченост, а вътрешното потребление в момента е 4-5 пъти по-голямо от производството и сме далеч да задоволим собствените си нужди, камо ли да мислим за износ. А това е култура, която наричаме \"Царицата на плодовете\", защото е с целогодишна консумация в цял свят, но пък изисква и царско обслужване. \nПреди около 30-40 години на територията на Пловдивска област са се отглеждали 138 различни култури в една година, което означава, че в едно и също време нещо се сее и нещо се прибира. На територия от 6 000 кв.км. \nНадали има такова нещо някъде по земното кълбо. Уникални климатични условия. Би трябвало това да ни е като емблема на държавата, а за областта - да не говорим. Ако премахнат субсидиите, за 5-6 години ще залеем Европа с качествена храна, категоричен е Кумчев и цитира служител на една от големите търговски вериги у нас, според който в Лондон български земеделски продукт струва 7 паунда, а холандския - 1 паунд и нашият се купува. \n \n", "date": "2017.10.27", "title": "Докъде се докарахме! Аграрен специалист шокиращо: До 10 години в България вече няма да се произвеждат ябълки"}
{"url": "https://www.blitz.bg/kriminalni/prestplenie/prvo-v-blits-arestuvakha-izverga-martin-raykov-v-karabunar_news553588.html", "text": "Снощи в полицейското управление в Септември бил получен сигнал от жена от Пазарджик, че 85-годишната и майка - баба Мария, е била нападната от млад мъж в къщата си. Възрастната жена живее сама в септемврийското село Карабунар и е прикована на легло. За нея се грижела дъщерята, която непрекъснато я посещавала. В този момент старицата била сама.\nНападателят връхлетял вътре, извадил нож, опрял го до гърлото на бабата, заплашил я че ще я убие, ако не му даде всичките си пари. С треперещи ръце уплашената до смърт пенсионерка дала на изверга 60 лева, които кътала под възглавницата. \nСлед като взел парите, нападателят избягал. Цяла нощ разследващите от Септември издирвали мъжа. Накрая била арестуван 32-годишният Мартин Райков от същото село. \nТой е рецидивист, два пъти лежал в затвора за кражби и грабежи. Знаел е, че баба Марийка е сама е безпомощна. В началото на тази година е излязъл от зандана, освен двете присъди, има множество криминални регистрации.  Кристина ИВАНОВА, БЛИЦ \n", "date": "2017.10.27", "title": "Първо в БЛИЦ: Арестуваха изверга Мартин Райков в Карабунар"}
{"url": "https://www.blitz.bg/obshtestvo/tsarskiyat-grad-banya-osmna-blokiran-ot-politsiya-kmetstvoto-e-razbito-a-vtre_news553594.html", "text": "Царският град Баня, където Симеон Сакскобурготски има малък дворец, осъмна днес окупиран от полиция. Неизвестни престъпници са разбили с взлом тази нощ кметството в Баня. Направили са опит да разбият и оберат банкомата, който се намира във фоайето, научи Карлово ТВ от свои източници.\nОхранителната система обаче се задействала и на място веднага пристигнали сотаджиите. Обирджиите, които по наша информация са били двама, избягали. В момента кметството в царския град е обградено от полиция и запечатано. Чакат се разследващи и от Пловдив. Извършва се оглед, започва разследване. Извършителите се издирват.  \nБЛИЦ припомня, че два банкомата са взривени през изминалата нощ в София. Едното устройство се намира в столичния квартал \"Банкя\", а другото - в \"Левски\". Кристина ИВАНОВА, БЛИЦ \n", "date": "2017.10.27", "title": "Царският град Баня осъмна блокиран от полиция, кметството е разбито, а вътре..."}
{"url": "https://www.blitz.bg/obshtestvo/spetsializirana-sistema-pomognala-za-evakuatsiyata-na-ravnets-chas-i-polovina-predi-bedstvieto-video_news553591.html", "text": "Системата за управление на водите сработи отлично и благодарение на това успяхме за малко повече от час и половина да евакуираме хората в Равнец. Това каза кметът на Бургас Димитър Николов в ефира на Нова телевизия.\nТой уточни, че системата подава актуална информация на всеки 15 минути за нивото на реките и язовирите. \n„Архивът се пази и всеки може да го види. Информацията е публична“, добави градоначалникът. \n„След получаването на сигнала, дежурният в Общината се обажда на директора за кризите, а той събужда кмета на населеното място и в рамките на 30 минути започва евакуацията на Равнец. За час и 50 минути са евакуирани 70 човека. 25 малки деца и 15 лежащо болни са спасени“, заяви Димитър Николов. \n„Равнец е като клин в Община Камено. Всички води са дошли от съседната община. Там няма такава система. Ние разбираме като се вдига нивото на водата в Равнец. Язовирните стени, които са скъсани, са в съседната община, а там няма такава система“, уточни кметът на Бургас. \n \n", "date": "2017.10.27", "title": "Специализирана система помогнала за евакуацията на Равнец час и половина преди бедствието (ВИДЕО)"}
{"url": "https://www.blitz.bg/obshtestvo/izvnredno-v-blits-zhestokata-vrzka-mezhdu-edin-obvinen-v-ubiystvo-ludostta-na-angel-bonchev-i-drug-koyto-nareche-mayka-si-bokluk_news553602.html", "text": "Каква е причината за хроничната загуба на човечност? Всеки ден си задавам този въпрос, когато гледам озлобените физиономии на сънародниците ми докато пълзят в задръстванията, а след това забиват поглед в изпотрошените плочки, за да не си счупят краката.\nЧерните новини ни удрят като ураган. Право в сърцето. \nВ началото на седмицата по \"Нова\" излъчиха репортаж, в който един грамаден мъж търчеше в имота на майка си и крещеше в лицето й \"боклук\". На \"Господарите\" това се стори... майтап. Страхотен майтап, сигурно щяха да се залеят от смях, ако синът бе заклал майка си пред камерата. \n \n \nВчера стана ясно, че Ангел Бончев е насочил пистолет срещу родния си син. Познавам Бончев и знам как се превърна в развалина след отвличането му от \"Наглите\", а след това бе досъсипан от похищението на съпругата му Камелия, която от преживяния стрес се разболя от рак и си отиде без време.  \nЕдно добро българско семейство, разсипано от \"Наглите\", половината от които са в затвора. А другата половина са на свобода и харчат кървавите си милиони. \nНа свобода е и един обвинен като подбудител на убийството на Кирил Киров-Киро Японеца. \nВъпреки че е подсъдим за изключително тежко престъпление, предвиждащо наказание между 15-20 години или доживотен затвор, Йончо се разхожда като дерибей из сградата на Софийския градски съд и нагло се закани на фоторепортера ни (както личи от снимките). \n \n \n \n \n \nПо време на съдебното заседание синът на Кирил Киров - Януш разказа как е бил прострелян от тъста на Йончо Марин Петров пред дома му във \"Факултета\".  \nПрокурорите са сигурни в обвинителната си теза срещу Йончо и тъста му, но законите са такива, че позволяват на изключително опасни лица да се разхождат между нас. И да ни плашат. \nОще по-скандалното е, че съдията по делото Александрина Йорданова кой знае защо пренебрегна решението на по-висшестоящата инстанция Софийския апелативен съд да наложи запор върху имотите и парите на подсъдимите. Решение, което е скандално и може да доведе до неприятни прецеденти. \nСамо преди няколко месеца колегите на Йорданова от Апелативния спецсъд Росенова, Врачева и Колева отмениха 17-годишните присъди на Йоско Костинбродския и бандата му и сякаш се надсмяха на суровата присъда на председателя на Спецсъда Георги Ушев и цялото българско общество. \nИнтересно защо безобразията в съдебната власт не са интересни за сутрешните блокове на уж независимите телевизии Нова и bTV колкото например скандала със Спас от Кочериново. \nИ докато подобни безобразия биват подминавани, не е чудно, че престъпниците продължават да вилнеят безнаказани из пределите на изстрадалата ни татковина! Ивайло КРАЧУНОВ \n \n", "date": "2017.10.27", "title": "Извънредно в БЛИЦ! Жестоката връзка между един обвинен в убийство, лудостта на Ангел Бончев и друг, който нарече майка си боклук!"}
{"url": "https://www.blitz.bg/intsidenti/stikhii/s-novi-sili-za-treti-den-podnovikha-izdirvaneto-na-stoyanka-snimki_news553600.html", "text": "\n За трети ден продължават операциите по издирването на 67-годишната Стоянка, която изчезна още във фаталната нощ на 24 октомври срещу 25 октомври, повлечена от водната стихия, пише \"Флагман\". \nДнес в издирвателната операция с нови сили се включиха още повече доброволци, участват четири обучени кучета, специализирана техника и представители на дирекция \"Областно управление на пожарна безопасност и защита на населението\" (ОУПБЗН), както и планинска спасителна служба към БЧК. \nПрипомняме, че Стоянка и мъжът й, чиято къща в Черни връх се намира в края на селото, бе повлечена от прииждащата вода, изчезнаха и в продължение на дни се издирваха. Мъжът й бе намерен преди два дни и в момента се намира в бургаската реанимация, в тежко състояние. \nЗа жалост обаче съпругата на Димитър все още не е намерена и с всяка изминала секунда шансовете й за оцеляване намаляват драстично.  \nДнес в с. Черни връх като част от издирвателната операция е и дъщерите й.  \n \n", "date": "2017.10.27", "title": "С нови сили за трети ден: Подновиха издирването на Стоянка (СНИМКИ)"}
{"url": "https://www.blitz.bg/intsidenti/stikhii/sobstvenitsi-na-yazovir-chotorata-se-opravdakha-za-koshmara-v-burgasko_news553601.html", "text": "Собствениците на язовир \"Чотората\" край с. Трояново в община Камено, чиято стена се скъса, са категорични, че той не може да залее населени места и да е причина за наводненията в Бургаско. Димчо Мутафов и съпругата му Елена Димитрова, която е и общински съветник от БСП в Камено, отхвърлиха обвиненията в ефира на bTV.\nСъсобственици на язовира са синът и съпругът на общинската съветничка. Жертвите са на много голямо отстояние от язовира, който ние стопанисваме. Немислимо е това място да бъде залято от язовира, категорична беше Елена Димитрова. Не се задържат по-големи количества вода заради рибата. Имаме си изпускател, който е на определена кота, и ако водата се вдигне, тя излиза от преливника, подчерта Димчо Мутафов. По думите му язовирът е поддържан и са изпълнени всички предписания. \nИма видеонаблюдение и инфраструктура, има и авариен план. Той изтъкна, че разполагат с протокол за контрол на язовирната стена от 2016 г. Мутафов каза, че в нощта на потопа са следили обстановката и около полунощ са били известени от хората, които живеят в района. Той допълни, че са предупредили институциите, а самото скъсване на язовира е станало към 3:10 ч. през нощта. Нашият язовир е на такова място, че не може да залее нито населени места, нито постройки, убеден е Мутафов. \nВодното огледало на \"Чотората\" е около 30 декара, 2,5 м е в най-дълбоката част, а по-голямата част е с по-малка дълбочина. По думите му в язовира е имало около 30-40 000 литра вода и това количество е много малко в сравнение с водата, която е паднала по склоновете. Улиците на Трояново са разрити. Те не са разрити от нашия язовир, а от потопа, отбелязва още собственикът. Нашият язовир е на най-долното ниво от каскада от 4 язовира, които се намират в западната част на с. Трояново. \nВсичката вода от четирите язовира мина през с. Трояново и след това през нас, заяви той. Водата влиза в дере, което отива към селата Желязово и Русокастро, където по думите на Мутафов няма поражения. Язовирите над нашия са били безстопанствени, има 2 или 3 скъсани, отбеляза още той. Синът ми не може да се съвземе от шока, защото това, което загуби, е животът му в последните 7 г., каза бащата. \nОще не може да се изплаче от щетите, които са нанесени на съоръжението и на рибата, допълни той. Нашето семейство е най-потърпевшо в материално отношение, защото там са вложени много средства и труд, подчерта и Димитрова. \n \n", "date": "2017.10.27", "title": "Собственици на язовир \"Чотората\" се оправдаха за кошмара в Бургаско"}
{"url": "https://www.blitz.bg/layfstayl/skorost/sheft-na-kat-3000-shofori-sa-zaplasheni-ot-konfiskatsiya-na-kolata_news553584.html", "text": "\n 3000 българи, пътували зад граница, се разделят всяка година с книжките си най-често заради превишена скорост в чужбина. Това съобщава за „Монитор” началникът на отдел „Пътна полиция” Бойко Рановски. \n„Всеки български шофьор, който е бил заснет в нарушение в някоя страна - членка на Европейския съюз, отива в специална система, до която имат достъп колегите от Пътна полиция от другите държави. Ние също имаме такъв достъп. Тогава до собственика на автомобила се изпраща писмо от съответната страна. То пристига на домашния му адрес. Ако не го плати доброволно или ако наказанието за нарушението му предвижда отнемане на свидетелството за управление, то ние му го взимаме”, обясни още Рановски. \nНай-често глобите идвали от Гърция и Германия. При неплащане законът дори предвиждал конфискация на движимо и недвижимо имущество. Това е заложено в Закона за признаване, изпълнение и изпращане на решения за конфискация или отнемане и \n  решения за налагане на финансови санкции \n  \nТой се прилага вече и у нас. Член 3 от него гласи, че всяка глоба или всякакъв вид парична санкция, наложена с акт, ще се събира от НАП в съответната държава. За да се стигне до конфискация на каквото и да е имущество, страната, в която е извършено нарушението, трябва да изпрати акта на български език до съответния окръжен съд по местоживеене на шофьора. \nСлед това документите се придвижват до НАП и КАТ за установяване на самоличността на шофьора и той подлежи на най-тежката санкция – конфискация, ако не заплати глобата си. Вече има няколко подобни случая в страната, съобщават от Пътна полиция, след като в законовия срок не са успели да си приберат глобите. \nСамо във Франция заснетите български шофьори, които са нарушавали правилата, са над 14 хиляди за последните години. За останалите европейски страни няма точна статистика, тъй като от Пътна полиция отчитат цифрите едва след като има влязло в сила съдебно решение от съответния окръжен съд. Не всички водачи обаче ще се разделят с автомобилите си, тъй като \n  в много от случаите глобите не надхвърлят 150 евро \n  \nТогава например данъчните могат да опишат телевизора или някоя друга движима вещ на собственика. По силата на закона събраните тук глоби остават в българския бюджет. Когато става дума за конфискация, ако тя е под 10 хил. евро, остава в България. Ако надвишава този праг - 50% от сумата се изпращат на държавата, издала решението за отнемане. \nСъдилищата могат да откажат да признаят решенията за изпълнение. Това много често се случва у нас, тъй като магистратите изискват определени документи, за да издадат постановлението. Основното е те да са преведени на български, а много от страните - членки на ЕС, изпращат документите на майчиния си език. Друг проблем бил, че те не са в пълен комплект. Така често глобите, наложени на нашенци, оставали несъбираеми.\n", "date": "2017.10.27", "title": "Шефът на КАТ: 3000 шофьори са заплашени от конфискация на колата"}
{"url": "https://www.blitz.bg/obshtestvo/obrazovanie/shok-daskalki-na-valerian-diryat-uchenitsi-v-plovdivskata-adzhisan-makhala-posreshchali-gi-s-kamni_news553553.html", "text": "\n Учителки обикалят с валериан в чантата из етномахалите по къщите на необхванати в училище деца. Пихме успокоителни още първия път, защото ни посрещнаха с камъни, разказа преподавателка, която със своя колежка е разпределена да дири деца в Аджисан махала в Пловдив, пише \"Марица\". \nОбходите стартираха по създадения тази година официално механизъм за обхват и задържане в училище. Той предвижда екипи с участието на учители, социални работници, полиция, община да работят по казуса на всяко дете, което е в училищна възраст, но не е записано в учебно заведение и не ходи на занятия. Данните, които различните институции събират, включително посещавайки семейството на адреса, трябваше да се попълват в електронен профил на детето. Идеята бе така всички институции да имат обща база данни, която да ползват и допълват, за да се работи комплексно от различните ведомства по всеки отделен случай.  \nУчителки от екипите за обходи на терен от район „Централен” обаче разказват, че в действителност само те ходят по къщите. В този район, където попада Аджисан махала, подадените от системата на ГРАО деца са около 1500. Списъците идват на порции по 100 и учителките имат ангажимент да ги обходят. С нас няма полиция, нито социални, сами сновем из къщи-катакомби, описа една от преподавателките. Тя добави още, че констатираното по време на визитите не се попълва на място с лаптоп в електронната система, както беше при посещението в „Столипиново”, в което лично през септември се включи и министърът на образованието Красимир Вълчев. Нямаме акаунт за системата, нито таблети, обясняват жените на терен. Попълвали на ръка хартиени протоколи, данните от които после ръководителят на екипа въвеждал в електронните профили.  \nДо момента не е намерено почти нито едно дете на посочените адреси в Аджисан махала. Няма ги и родителите. Най-често хора, които твърдят, че са съседи, обясняват, че семейството е в Германия. Жените намерили само няколко баби на издирвани деца, които също обяснили, че внуците са в чужбина. Такива казуси има и сред българските семейства. В списъка с необхванатите попаднало детето на треньор, който заминал на работа във Франкфурт.  \nОт областната управа увериха, че ще се обърне внимание върху стиковането между службите, защото междуинституционалната работа е една от основните цели, заложени в механизма. Ще се направи и проверка по какъв начин се обработват данните, след като бъдат събрани. От общината поясниха, че се избягва масово ходене по адреси на големи групи експерти от различни ведомства, тъй като това прави хората от малцинствата мнителни и постига обратен ефект. \n", "date": "2017.10.27", "title": "Шок! Даскалки на валериан дирят ученици в пловдивската Аджисан махала, посрещали ги с камъни"}
{"url": "https://www.blitz.bg/kriminalni/prestplenie/goreshcha-novina-za-zadrzhanata-moshchna-prestpna-grupa-vrluvala-v-blgariya-i-oshche-4-strani_news553554.html", "text": "\n Мъж от Бяла Слатина е сред арестуваните за трафик на хора  , пише \"Конкурент\". Очаква се днес да има повече информация за арестите, които бяха извършени на 26 октомври. \n В четвъртък в България, Белгия, Франция, Холандия и Великобритания беше реализирана безпрецедентна акция срещу каналджии, превеждащи незаконно чужди граждани от Афганистан и Пакистан в страни от Европейския съюз. \n У нас под ръководството на специализираната прокуратура бяха проведени процесуално-следствени действия в областите София, Ловеч и Враца. \n Вчера бяха извършени 24 претърсвания, 17 от които с предварително разрешение на Специализирания наказателен съд, а 7 при условията на неотложност. Задържани са били 42 души, 7 от които в България, като за арестуваните са били издадени европейски заповеди за арест по искане на Белгия и Франция. В Белгия са задържани 13 лица, а във Великобритания задържаните лица са 22. \n", "date": "2017.10.27", "title": "Гореща новина за задържаната мощна престъпна група, върлувала в България и още 4 страни!"}
{"url": "https://www.blitz.bg/kriminalni/stana-yasno-kakvo-e-sstoyanieto-na-brutalno-prebitiya-kontrolor-ot-3-razyareni-gratischiyki_news553559.html", "text": "Ще настояваме за повишаване на полицейските екипи, ще искаме промяна. Това коментира в ефира на Нова тв Борислав Симов от Центъра за градска мобилност по повод случая с трите момичета, които пребиха контрольор от градския транспорт в София.\nПо думите му наредбата трябва да се измени, за да се чувстват служителите по-сигурни. Експертът допълни, че се е чул с днешната смяна и всички са притеснени. \n„Болшинството от контрольори си изпълняват съвестно работата. Ние изпълняваме наредбата на Столичен общински съвет“, заяви Симов. \nСтатистиката сочи, че за 2016 година 24 са били битите контрольори, а за тази година случаите са 23. Относно състоянието на бития служител на ЦГМ Симов уточни, че той не се чувства добре, окото му е изцяло затворено, а носът му е надут. \nКонтрольорът днес ще посети отново хирург, защото има съмнение за счупен нос. „Не бих казал, че контрольорите провокират агресия. Цялото общество е такова.Това е показателно, че обществото ни е болно“, коментира още Симов. \n \n", "date": "2017.10.27", "title": "Стана ясно какво е състоянието на брутално пребития контрольор от 3 разярени гратисчийки"}
{"url": "https://www.blitz.bg/obshtestvo/malkiyat-sin-na-angel-bonchev-progovori-za-ekshna-i-razpada-na-semeystvoto-mu-zameseni-sa-pari-i-biznes_news553566.html", "text": "Нещата, които се изписаха и изказаха относно такива тежки заплахи и т.н., са пресилени. Има разследващи органи, те ще изяснят нещата. Това заяви пред Нова телевизия Ангел Бончев-младши, син на бизнесмена Ангел Бончев.\n\"Има конфликт между брат ми и баща ми, свързан с бизнеса. Брат ми претендира, че всичко е на него и на още един човек с него. Той претендира, че татко едва ли не ги е изгонил, без да им плати това, което е тяхно, но това не е така. Цял сезон се работи и се изкарват пари, а баща ми не получава нищо. Става дума за хидропарк Казичене, който баща ми е дал на брат ми да упрявлява. Реално те прибират всичко, а баща ми не получава нищо в замяна\", каза младежът. \n  \n\"Баща ми беше изнервен, постоянно провокиран. Един път брат ми му скочи на бой, аз ги разтървах и после си тръгнах. Впоследствие брат ми пак му е скочил на бой. Баща ми пусна жалба в полицията\", добави Ангел. \n\"Не си говоря с брат ми, аз вече нямам брат! Бих му казал да се замисли с какви хора се обгражда, той се влияе много от хора, които не са хора\", уточни младежът.\n", "date": "2017.10.27", "title": "Малкият син на Ангел Бончев проговори за екшъна и разпада на семейството му, замесени са пари и бизнес"}
{"url": "https://www.blitz.bg/layfstayl/ptuvane/mvr-alarmira-smrtta-debne-mezhdu-147-i-151-km-na-trakiya_news553565.html", "text": "Намалена е видимостта в района на 147-и до около 151-ви километър по автомагистрала „Тракия“ в двете посоки заради гъста мъгла. Това съобщават от пресцентъра на МВР.\nВидимостта е под 100 метра, по информация от Пътна полиция – ГД „Национална полиция“, които предупреждават водачите да намалят скоростта и да шофират с повишено внимание. \nВ участъка при 155 км на автомагистрала \"Тракия\", в посока Бургас, движението се осъществява само в аварийната лента, заради пътен инцидент с тежкотоварен автомобил. \nВ района има струпване на автомобили. \n", "date": "2017.10.27", "title": "МВР алармира: Смъртта дебне между 147 и 151 км на \"Тракия\""}
{"url": "https://www.blitz.bg/obshtestvo/knsb-vdiga-dnes-natsionalen-protest-za-oshche-100-leva-km-zaplatata-i-700-lava-startova_news553564.html", "text": "\n Над 6 хиляди синдикалисти от цялата страна и от различни сектори се очаква да се включат насрочения за днес национален протест, организиран от КНСБ. Той е под мотото \"Доходи, права, достойнство\".  \nШествието започва от площад \"Св. Александър Невски\" и ще продължи към Министерския съвет. От синдиката формулират основните си искания така: \"Работеща България иска по- високи заплати. Поне още 100 лева към заплатата на всеки български работник. Не пипайте класа и правата на работещите\". \nОт КНСБ ще настояват за тях в деня, в който НСТС обсъжда Бюджет 2018 и искането на бизнеса да отпадне добавката за стаж и опит. Синдикатът иска от управляващите догонваща политика по доходите, за да спре обезлюдяването на страната и най-малко 700 лева заплата за млад висшист, който работи по специалността си, както и въвеждане на данъчна система, която справедливо разпределя тежестите между труда и капитала - с необлагаем доход. \nПротестното шествие ще отиде и до централата на Асоциацията на индустриалния капитал, където ще се настоява да се прекратят атаките срещу труда и да се седне на масата на преговорите, а бизнесът да приеме, че нарастването на заплатите е без алтернатива, а резервите за растежа на икономиката не са в разходите за труд. От КНСБ вече декларираха, че националният протест е за отстояване на права и няма за цел да дестабилизира държавата и управляващите. \n", "date": "2017.10.27", "title": "КНСБ вдига днес национален протест за още 100 лева към заплатата и 700 лава стартова"}
{"url": "https://www.blitz.bg/obshtestvo/georgi-cholakov-iskam-da-promenya-imidzha-na-vas_news553572.html", "text": "\n Моят избор беше проведен от два състава на Висшия съдебен съвет. Подобна процедура досега не е имало. Това каза в сутрешния блок на bTV новият председател на Върховния административен съд Георги Чолаков.  \nВ конституционните правомощия на президента е да прецени дали да върне указа за назначаване на предложения кандидат. В конкретния случай държавният глава е решил да откаже и съответно върна процедурата във Висшия съдебен съвет. Не се притесних за това, тъй като е в правомощията на президента, заяви Чолаков. \nТой се съгласи с твърденията, че във ВАС има роднински назначения. Въпросните хора са се явили на конкурси, спечелили са ги, обаче са роднини на съдии във ВАС или в други съдилища. В закона няма забрани за такива назначения. Важен е самият контрол при кариерата на тези хора. Ако има нарушения, правоотношенията им винаги могат да бъдат прекратени, обясни новият председател на ВАС. В живота си съм имал много изпитания, които съм се опитвал да преодолявам. \nЗапочнах като съдия и през 1995 г. напуснах заради тежки конфликти с ръководството на Окръжния съд. Бях адвокат в продължение на 12 г., а след това станах съдия в Административния съд, като ново предизвикателство бях и нотариус в Балчик, а след това кандидатствах за председател на Върховния административен съд, каза Георги Чолаков. Искам да променя имиджа на ВАС, да бъде ясен, открит, гражданите да знаят какво се случва зад стените на тази зала, добави той.\n", "date": "2017.10.27", "title": "Георги Чолаков: Искам да променя имиджа на ВАС"}
{"url": "https://www.blitz.bg/ikonomika/blgarskiyat-pasport-16-i-po-sila-v-sveta-lidert-e-istoricheski_news553567.html", "text": "\n За първи път азиатска страна има най-силния паспорт в света. Сингапур победи Германия в класацията на международната консултантска компания Arton Capital на най-добрите паспорти, а българският паспорт е поставен на 16-о място. \n 5.6-те милиона сингапурци, притежаващи червения паспорт, могат да влизат в 159 страни, без да им е необходима виза, пише profit.bg. \nГермания е на второ място със свободен достъп до 158 страни. Третото място поделят Южна Корея и Швеция – притежателите на паспортите на двете страни могат да влизат без виза в 157 страни. \n Жителите на Дания, Испания, Финландия, Франция, Италия, Япония, Норвегия и Великобритания са притежатели на четвъртия най-силен паспорт в света, осигуряващ им свободен достъп до 156 страни. \n Гражданите на Австрия, Белгия, Люксембург, Холандия, Португалия и Швейцария могат да влизат свободно в 155 страни, което превръща паспорта им в петия най-силен в света. Шестото място поделят Канада, САЩ, Малайзия и Ирландия, чиито граждани могат да влизат без виза в 154 страни. \n На седмо място са Нова Зеландия, Гърция и Австрия – паспортът на тези страни осигурява безвизов достъп до 153 страни. Осмото място се поделя между Исландия, Малта и Чехия, чийто паспорт дава на гражданите им право на безвизово пътуване в 152 страни. \n Унгарците притежават деветия най-силен паспорт в света, даващ им право да пътуват свободно в 150 страни. А десетката се допълва от Латвия, Литва, Словакия, Словения и Полша, чийто паспорт дава право на безвизово пътуване в 149 страни. \n България дели 16-о място с Румъния, Чили, Монако и Аржентина. Българският паспорт дава право на безвизово пътуване до 143 страни в света. Преди страната ни в класацията са Бразилия, Хърватия, Кипър, Лихтенщайн и Естония. \n Припомняме, че от 1 май отпаднаха визите за Канада за българи, които в последните десет години са притежавали такава виза или валиден документ за влизане в САЩ. От 1 декември всички българи ще могат да пътуват без визи в Канада. САЩ облекчиха процедурите за получаване на визи от българи, но засега не се предвижда пълната им отмяна. \n Афганистанците притежават най-слабия паспорт в света, който им дава право да влизат свободно само в 22 страни в света. В дъното на класацията са още няколко страни, разкъсвани от военни конфликти – Ирак и Пакистан (26), Сирия (29), Сомалия (34). \n Бъдещи отличници \n Изпълнителният директор на Arton Capital Филип Мей очаква две групи независими държави да продължат да подобряват силата на паспортите си. „Това са малки страни, които не са заплаха за никого, и отворени, смарт страни, особено когато там има силна правова държава“, каза Мей, цитиран от CNN. \n В тази група попадат сингапурците и шестте страни от Организацията на Източнокарибските държави (Сейнт Китс и Невис, Антигуа и Барбуда, Доминиканската република, Сейнт Лусия, Сейнт Винсент и Гренадини, Гренада). \n „От друга страна, страни, членуващи в наднационални организации, или които са в конфликт с други страни, имат повече затруднения. В наднационална организация, когато една страна има проблем с трета страна, всички останали са засегнати. \nПолучава се ефект на доминото. Ако страната Х има проблеми със страната Y и й наложи визови ограничения, Y ще отговори. Но ако X членува в Шенген, тогава всички страни членки на Шенген ще трябва да отговорят и най-вероятно впоследствие също ще получат визови ограничения“, обяснява Мей. \n Купуване на паспорти \n „Безвизовата глобална мобилност стана важен фактор в днешния свят“, каза Арманд Артън, основател и президент на Arton Capital, по време на Глобален граждански форум, който се проведе неотдавна в Черна гора. \n „Все повече хора инвестират стотици хиляди долари всяка година във втори паспорт, за да осигурят по-добри възможности и сигурност на семействата си“, допълни той. \n Как се получава паспорт на страна, в която не живеете?  \nТук се намесват компании като Arton Capital, които помагат на хора с високи нетни доходи да включат свои граждани в инвестиционни програми, при които инвестирането в икономиката на дадена страна може да осигури лесен достъп до по-силни паспорти. \n Как се съставя индексът? \n Като се анализира достъпът, който националните паспорти осигуряват до страни от цял свят. Индексът предоставя „безвизов резултат“ – броя на страните, които притежателите на даден паспорт могат да посетят без виза или с получаване на виза при пристигането им. \nОсвен това авторите вземат предвид и индекса на Организацията на ООН за човешко развитие. \n В индекса са включени паспортите на 193 страни членки на ООН и шест територии – Тайван, Макао, Хонконг, Косово, Палестинската автономия и Ватикана. Териториите, анексирани от други държави, са изключени. \n", "date": "2017.10.27", "title": "Българският паспорт - 16-и по сила в света, лидерът е исторически!"}
{"url": "https://www.blitz.bg/obshtestvo/nazovakha-pette-nay-stranni-seks-fetisha_news553570.html", "text": "Някои хора имат много странни предпочитания в леглото, дори си имат фетиши. Някои от тези фетиши са стандартни, други по-нестандартни. Вижте едни от най-странните секс фетиши:\n Ролята на подчинение \nЗа някои хора властта е афродизиак. Някои обичат да доминират, други да бъдат доминирани.  Те се възбуждат от игри на дисциплина, даване и изпълняване на заповеди, наказания. Хибристофилия \nТози фетиш се проявява най-често при жени, които се възбуждат от престъпници. Затова и има толкова много дами, които са склонни да се оженят за мъж, който се намира зад решетките. Фетиш към обувките \nФетишизмът към обувки е известен и като ретифизъм. Контактът с дамски обувки провокира в някои мъже силна сексуална възбуда. Влизане в различни роли \nПартньорите търсят разнообразие и започват да играят роли, да обличат различни дрехи и костюми, да сменят ролите си. С времето привикват към тези неща и не могат да се възбудят без тях. Воайорство \nВоайорството представлява силен интерес, фетиш или пристрастяване, в което дадено лице получава сексуално удоволствие да гледа как някой се съблича или се отдава на сексуален акт.\n", "date": "2017.10.27", "title": "Назоваха петте най-странни секс фетиша"}
{"url": "https://www.blitz.bg/kriminalni/izvnredno-dva-vzriva-razdrakha-sofiya_news553577.html", "text": "Два банкомата са взривени през изминалата нощ в София, съобщиха от МВР. Едното устройство се намира в столичния квартал \"Банкя\", а другото - в \"Левски\".\nКъм момента няма данни какви са откраднатите суми. \nИ на двете места има засилено полицейско присъствие. \nПрипомняме, че това са поредни случаи на взривени банкомати, след като преди по-малко от месец беше взривен банкомат в \"Дружба\", а по-рано - и в \"Младост\".  \n", "date": "2017.10.27", "title": "Извънредно! Два взрива раздраха София"}
{"url": "https://www.blitz.bg/obshtestvo/nevrolog-iznenadvashcho-zimnata-smyana-na-vremeto-ni-pravi-po-otpochinali_news553558.html", "text": "Връщането с един час назад не действа на общото състояние негативно, а напротив помага да сме по-отпочинали. Пролетната промяна се отразява по-тежко, каза неврологът Николай Михнев.\n Стъмването с час по-рано обаче може да подейства негативно и депресивно, добави Михнев. \n Според него в нашата географска ширина е доста удачно да има смяна на времето, понеже не би било много удобно да става светло в 4 сутринта през лятото например. Някои хора ще стават прекалено рано тогава, обясни той. \n", "date": "2017.10.27", "title": "Невролог изненадващо: Зимната смяна на времето ни прави по-отпочинали"}
{"url": "https://www.blitz.bg/kriminalni/prestplenie/izdnka-banditite-vzrivili-ediniya-ot-bankomatite-v-sofiya-ostanali-nepriyatno-iznenadani_news553583.html", "text": "\n Единият от двата   в София през нощта явно е бил празен. По информация на \"Хоризонт\" от банкомата в квартал \"Левски\" бандитите не са задигнали никакви пари. Те са били много изненадани, като не са открили пачки. \nОт полицията пък за сега не пожелаха да дадат повече подробности за взривения банкомат в \"Банкя\". \nБЛИЦ научи, че устройствата са гръмнати с газ. \nПрипомняме, че това са поредни случаи на взривени банкомати, след като преди по-малко от месец беше взривен банкомат в \"Дружба\", а по-рано - и в \"Младост\". \n", "date": "2017.10.27", "title": "Издънка! Бандитите, взривили единия от банкоматите в София, останали неприятно изненадани!"}
{"url": "https://www.blitz.bg/obshtestvo/spirashchi-dkha-snimki-pokazvat-esennata-krasota-na-plovdiv_news553533.html", "text": "През последните десетина дни златната есен встъпи в законните си владения в Пловдив. Без излишен шум дърветата и храстите си сложиха възможно най-ярките и предизвикателни цветове, за да позират пред пловдивчани и гостите на европейската столица на културата, пише PlovdivTime.bg. Първата смяна листа дори окапаха, а сега е ред на останалите да поемат по техния път.\n Неприлично красивият град понякога гледа с безразличие към ежегодната си есенната украса, но тя така или иначе добавя към непреодолимия му чар му още едно приказно измерение.  В тези дни чистачките по улиците не успяват да смогнат с листопада и, ако се вгледате, ще забележите, че някои от тях не метат листата, а просто ги карат да танцуват във въздуха. \n \n \n \n \n \n \n \n \n \n \n \n \n \n", "date": "2017.10.27", "title": "Спиращи дъха СНИМКИ, показват есенната красота на Пловдив"}
{"url": "https://www.blitz.bg/obshtestvo/prashchat-piyan-shofor-v-zatvora-tsatsarov-osden-e-greshniyat-chovek_news553541.html", "text": "Пиян водач от Кърджали трябваше да влезе в затвора за година и шест месеца, но впоследствие се оказа, че бил осъден… грешният човек. Искането за ново дело с цел коригиране на процесуалното нарушение пък бе заведено от главния прокурор на страната Сотир Цацаров.\n \n \n \n \n \n", "date": "2017.10.27", "title": "Пращат пиян шофьор в затвора, Цацаров: Осъден е грешният човек!"}
{"url": "https://www.blitz.bg/obshtestvo/zlatnata-esen-prodlzhava-dnes-zhivakt-shche-udari_news553546.html", "text": "На места днес в сутрешните часове ще се образува мъгла. Минималните температури ще са между 1° и 6°.\nЩе преобладава слънчево време. След обяд от северозапад ще започне увеличение на облачността, предимно висока, която до вечерта ще се снижава и вплътнява. Ще се появи и слаб запад-югозападен вятър. Ще се затопли, максималните температури ще са между 16° и 21°, в София – около 17°. \nАтмосферното налягане бързо ще се понижава и в края на деня вече ще е значително по-ниско от средното за октомври. \nНад планините ще преобладава слънчево време. След обяд облачността ще се увеличи, но ще задържи без валеж. Ще духа до умерен северозападен вятър, който през нощта срещу събота ще се усили. По-топло, с максимална температура на височина 1200 метра – около 14°, на 2000 метра – около 7°. \nНад Черноморието също ще бъде предимно слънчево. Привечер облачността ще се увеличи. Ще духа слаб югозападен вятър. Максималните температури ще са от 16° до 19°. Температурата на морската вода е 15-17°. Вълнението на морето ще е около 2 бала.\n", "date": "2017.10.27", "title": "Златната есен продължава, днес живакът ще удари..."}
{"url": "https://www.blitz.bg/obshtestvo/dnes-e-mishkin-den-zhenite-spazvat-mnogo-strogi-zabrani-za-imen-den-cherpi-ryadko-ime_news553548.html", "text": "Според една от легендите Св. Нестор промушил с копие корема на боеца Лий и оттам изскочили за първи път мишките. Друга легенда пък казва, че мишките се пръкнали на белия свят от самия дявол, когато влязъл в църква и помирисал тамян.\nПо традиция на този ден най-възрастната жена в къщата със затворени очи замазвала с кал или тор огнището и пода на зимника. Ритуално друга жена я питала \"Какво правиш?\", \"Мажа очите и устата на мишките\", отговаряла тя три пъти, като при всяка магия. На Мишкин ден жените не бивало да шият, за  да не ядат мишките посевите с острите си зъби. В някои краища на България на този празник се приготвя обредна пита за мишките. \nОще преди да бъде изпечена, я нашарвали с лапата на котката. Питата намазвали с мед и изяждали у дома, за да не ядат мишките хляба на хората. На други места пък, ако имало много мишки в селото, правили „Мишкина сватба” . В нея ритуално две жени (единствени с две еднакви имена в селото), улавяли мъжка и женска мишка, накичвали ги като младоженци и ги слагали завързани една за друга в кошница. \nЗа предпазване от мишки се извършват и съблюдават строго редица обреди и забрани, най-вече е забранено да се говори за мишки от жените. Най-старата жена замазва с тор или кал огнището или пода на зимника, като изрича заклинания. Жените не трябва да използуват остри предмети ­ да режат с нож или с ножица, да плетат с куки и шият с игли, да месят хляб, за да не косят мишките дрехите и посевите с острите си зъби. \nВ някои райони правят Мишкина сватба, като с този символичен магически акт се цели да се премахне опасността от вредните гризачи. Според нар. легенда мишките излезли от корема на един езичник, когото св. Нестор успял да победи при една битка, а друго предание разказва, че всички гадини ­ мишки, змии и къртици, излезли от тялото на дявола, който се пръснал, след като помирисал тамян.\n", "date": "2017.10.27", "title": "Днес е Мишкин ден, жените спазват много строги забрани, за имен ден черпи рядко име"}
