{"url": "https://www.blitz.bg/svyat/poyavikha-se-uzhasyavashchi-podrobnosti-okolo-ubiystvoto-na-poslednata-zhertva-na-krasnodarskite-kanibali-snimkivideo-18_news546138.html", "text": "35-годишният краснодарец Дмитрий Бакшеев, който бе задържан по подозрение, че е убил и разчленил жена, остава в ареста. 42-годишната му съпруга Наталия също е задържана, съобщават руски медии. Тя е прегледана от специалисти, които са установили, че е вменяема и може да отговаря за действията си.\n , служителите на полицията са изяснили, че на територията на Краснодарски край е действало семейство престъпници, което от 1999 година насам е отвличало хора, убивало ги е, разчленявало ги е и ги е изяждало. Органите на реда вече са доказали, че канибалите са убили най-малко седем души. По данни на Mash, от убитите са били направени консерви. По-точно бил е намерен буркан с консервирана ръка. Намерени са и други останки на жертви. Те са били увити в найлонови торби и замразени в хладилник. \nОт Следствения комитет съобщиха повече подробности около убийството на последната им жертва. Съпрузите решили да се почерпят с алкохол с жената, с която се запознали същия ден. Неочаквано обаче между тях възникнал конфликт и Дмитрий се нахвърлил върху новата си позната, убил я и разчленил тялото й, като взел със себе си част от останките й. После Бакшеев си направил няколко снимки с трофеите с мобилния си телефон, но го загубил. Устройството било открито от работници на 11 септември. Те останали в шок от кадрите и веднага се обадили в полицията. \nОстанките на жертвата били открити в апартамента на канибалите, които живеели в общежитие към училището за летци в града. \nБакшеев обаче твърди, че ги е открил в гората. Решил да ги занесе в дома си, за да се снима с тях. \nПо думите му, докато разхождал кучето си вечерта на 8 септември, се натъкнал на страховита находка – женска глава и ръка. Той ги прибрал в раницата си и ги занесъл вкъщи, където по-късно си направил снимки с тях. После поставил останките в пластмасова кофа, залял ги със студена вода и си легнал да спи. На следващия ден ги извадил от кофата, сложил ги в чантата си и тръгнал на работа. Когато се озовал на адреса, на който бил изправен по работа, Дмитрий извадил страховитите си находки и заснел още по-брутална фотосесия. Той нарязал част от пръстите от женската ръка, напъхал ги в носа си и започнал да се снима. После отново се прибрал в апартамента си.  \n  \nПри ареста си Бакшеев е оказал съпротива. Той се барикадирал в жилището си и се наложило полицаите да разбиват вратата.  \n  \nКъм момента разследващите установяват съпричастността на съпрузите към други престъпления. Има основания да се предполага, че двамата са се занимавали с отвличания, убийства и канибализъм още от 1999 година. \nRUPTLY разпространи ексклузивни кадри от квартирата на канибалите.\n \n", "date": "2017.09.25", "title": "Появиха се ужасяващи подробности около убийството на последната жертва на краснодарските канибали (СНИМКИ/ВИДЕО 18+)"}
{"url": "https://www.blitz.bg/svyat/iskate-da-rabotite-za-milionera-iln-msk-togava-dayte-otgovor-na-tazi-zagadka_news546119.html", "text": "\n„Стоиш на повърхността на Земята. Вървиш една миля на юг, една миля на запад и една миля на север. Стигаш точно на мястото, от което си тръгнал. Къде се намираш?“. Това е любимата гатанка, която Илън Мъск почти винаги задава на кандидатите за работа. Това пише журналистът Ашли Ванс в книгата „Илън Мъск: PayPal, Tesla, SpaceX и походът към невероятното бъдеще” (ИК „Кръгозор”), предаде economy.bg. Помислете първо, а после вижте отговора по-надолу. \nЕдин от възможните отговори е на Северния полюс и повечето инженери успяват да го познаят. Мъск обаче продължава с втори въпрос: „Къде другаде може да се намираш?“ Вторият възможен отговор е някъде близо до Южния полюс, където, ако извървиш една миля на юг, обиколката на земята също е една миля. \nПо-малка част от инженерите се сещат за този отговор и Мъск с радост ги подлага на нови гатанки и цитира нужните уравнения за решаването им. Като че ли не го интересува толкова дали човекът ще успее да отговори правилно, колкото дали описва добре проблема и пътя за решаването му.\n", "date": "2017.09.25", "title": "Искате да работите за милионера Илън Мъск? Тогава дайте отговор на тази загадка!"}
{"url": "https://www.blitz.bg/svyat/taen-iztochnik-opovesti-novina-za-milioni-evro-v-navecherieto-na-porednite-pregovori-za-brekzit_news546120.html", "text": "\n Великобритания трябва да плати на Европейския съюз 52 млрд. евро като част от процеса на излизане от Общността. С тази сума ще бъдат покрити доброволно приети по-рано финансови задължения по съществуващите европейски програми. Това е казал европейски дипломатически източник през руски медии. \nИнформацията излиза в навечерието на предстоящия четвърти кръг от разговори по Брекзит и показва твърдата позиция на Брюксел да получи точно тази сума, преди да се говори за търговски или митнически споразумения. Миналата седмица британският премиер Тереза Мей обяви, че Обединеното кралство е склонно да плати 20 млрд. евро, с които да покрие своите задължения по различни програми. \n\"Стойността на финансовите задължения на Великобритания по прилагането на ключови общоевропейски програми в съответствие с дългосрочната бюджетна рамка на Общността (за периода 2014-2020 г.) е 52 млрд. евро, е казал източникът. „Това е сумата, която ЕС възнамерява да получи от Лондон, но това не е глоба или обезщетение, а необходимите средства за успешното довършване на общоевропейските програми в областта на развитието, образованието, социалните услуги, които са в съответствие с изпълнението на предварително подписан от всички 28 държави от Общността, включително и Великобритания“, добавя източникът. \nБюджетът на ЕС, който се основава на вноски от държавите членки, се изчислява за седемгодишни периоди.  Настоящият \"седемгодишен план\" е за периода 2014 - 2020 г. включително. Ако Лондон престане да плаща вноските си веднага след напускането през 2019 г., ЕС няма да може да приложи изцяло всички включени в бюджета програми. В този случай ЕС ще бъде принуден да ги намали или да преразпредели разходите върху останалите членове на Общността, които не са съгласни с тяхното увеличение. \nБрюксел многократно повтаря, че предишните три кръга са се провалили, защото Лондон не желае да обсъжда този въпрос. \n", "date": "2017.09.25", "title": "Таен източник оповести новина за милиони евро в навечерието на поредните преговори за Брекзит"}
{"url": "https://www.blitz.bg/svyat/totalen-uzhas-razkrikha-semeystvo-kanibali-pravilo-konservi-ot-khora-i-khranelo-uchashchi-se-s-mesoto-na-zhertvite-snimka_news546030.html", "text": "Служителите на полицията са изяснили, че на територията на Краснодарски край е действало семейство престъпници, което от 1999 година насам е отвличало хора, убивало ги е, разчленявало ги е и ги е изяждало. Органите на реда вече са доказали, че канибалите са убили най-малко седем души. По информация на Mash, телата на убитите вече са намерени.\nПо предварителна информация, съпрузите може да са убили най-малко 30 души. По данни на Mash, от убитите са били направени консерви. По-точно бил е намерен буркан с консервирана ръка. Намерени са и други останки на жертви. Те са били увити в найлонови торби и замразени в хладилник. \nВ дома на канибалите са открити също 19 парчета кожа, които канибалите одирали от жертвите.   \nОтбелязва се, че жената е работила като медицинска сестра в училището за летци в града. Подозира се, че тя може да е давала човешко месо на учащите се там.  \n  \nВсичките материали са предадени на местната прокуратура. \nСемейството канибали е било задържано съвсем случайно. На улица в Краснодар е бил открит мобилен телефон, в който при огледа са били намерени странни снимки. На тях мъж и жена заедно позират с човешки останки. „След това служители на полицията са намерили собствениците на мобилния телефон. След разговор, мъжът и жената са си признали всичко“, се казва в съобщението.   \nВпоследствие стана известно, че мъжът се е снимал с отрязана глава и ръка на жена, а след това си е изгубил телефона.  \nСъседи на канибалите заявиха, че многократно са се опитвали да ги изгонят от общежитието към авиационното училище за пилоти. Причината е била постоянна лоша миризма от стаята на съпрузите. \nОт нея постоянно миришело на лекарството Корвалол и бездомници. Но опитите им да установят причината за неприятните миризми винаги водели до скандали в общежитието. „Всеки път, когато искахме да им влезем в стаята, започваха диви викове и вой. Ната е луда жена, затова ние не рискувахме“, разказват съседи на канибалите.   Превод и редакция: БЛИЦ \n \n", "date": "2017.09.25", "title": "Тотален ужас! Разкриха семейство канибали, правило консерви от хора и хранело учащи се с месото на жертвите (СНИМКА)"}
{"url": "https://www.blitz.bg/svyat/sashch-zavrtya-golyamata-sekira-pogvayki-i-kndr-a-trmp-napisa-che-snimka_news546137.html", "text": "\n Администрацията на американския президент Доналд Тръмп актуализира забраната за пътуване в страната. Това пише вестник The Atlantic.  \nПет от страните, включени в предишния текст на документа – Иран, Либия, Сомалия, Сирия и Йемен, присъстват в новата версия. Според новите правила, жителите на Северна Корея, Венецуела и Чад също подлежат на рестрикции при пътуване в САЩ. \nМалко след обявяването на новият текст на забраната, Тръмп заяви в съобщение в Twitter, че „да направя Америка безопасна е моят приоритет номер едно“. \n \n \n \nДокумента определя различни забрани и ограничения за жителите на различните страни, като хората от Северна Корея и Сирия няма да имат право да влизат на територията на страната освен ако не разполагат с дипломатическа виза или статут на бежанец, уточнява Фокус. \n \n", "date": "2017.09.25", "title": "САЩ завъртя голямата секира, погвайки и КНДР, а Тръмп написа, че… (СНИМКА)"}
{"url": "https://www.blitz.bg/stsena/turskiyat-seksimvol-deniz-sobshchi-strakhotna-novina_news546135.html", "text": "\n Популярният турски актьор Йозджан Дениз от сериалите \"Част от мен\",  Имението с лозите\" и \"Млечният път\" наскоро разкри, че приятелката му Фейза Актан е бременна в шестата седмица.  \nНаучавайки добрата новина, двамата започнали да подготвят сватбата си. \nРазликата между двамата влюбени е двадесет години. \nЙозджан в момента е на 45 години, а Фейза на 25.\n", "date": "2017.09.25", "title": "Турският сексимвол Дениз съобщи страхотна новина"}
{"url": "https://www.blitz.bg/svyat/poreden-arest-svrzan-s-atentata-v-londonskoto-metro_news546148.html", "text": "Британската полиция арестува 20-годишен мъж във връзка с атентата в лондонското метро този месец. С това броят на задържаните по случая достигна четирима, съобщава БГНЕС.\nЗаподозреният е арестуван преди разсъмване от звеното за борба с тероризма в уелската столица Кардиф и е отведен в полицейски участък в Лондон за разпит. \nВ петък 18-годишният Ахмед Хасан от лондонското предградие Санбъри от Темс беше обвинен в опит за умишлено убийство и използване на експлозиви. Други двама мъже – на 25 и на 30 години, бяха арестувани миналата седмица в уелския град Нюпорт и разпитите им продължават. \nСамоделното взривно устройство беше поставено в препълнен метро влак в час пик и при избухването си рани 30 души. Повечето ранени имат изгаряния по лицето и крайниците. \nАтентатът, за който пое отговорност ИДИЛ, беше пети поред във Великобритания за последните 6 месеца – четири нападения бяха извършени в Лондон и едно в Манчестър, Те отнеха живота на общо 35 души. \n \n", "date": "2017.09.25", "title": "Пореден арест, свързан с атентата в лондонското метро"}
{"url": "https://www.blitz.bg/svyat/izvnredno-severna-koreya-otseche-trmp-ni-obyavi-voyna-predpriemame-kontramerki_news546111.html", "text": "\n Външният министър на Северна Корея И Йон-хо заяви, че американският президент Доналд Тръмп е \"обявил война на страната\". Това предадоха световните агенции. \nПо думите на първия дипломат на Пхенян, казани пред репортери: \"Тръмп заяви, че нашият лидер няма да се задържи още дълго. Той обяви война на нашата страна\". \n \n \n \n\"След като САЩ обявиха война на нашата страна, ще имаме всяко право да предприемем контрамерки, включително правото да сваляме американски стратегически бомбардировачи, дори когато все още не са навлезели в нашето въздушно пространоство\", каза още външният министър. \nМеждувременно Китай призова всички страни, замесени в кризата с ракетните и ядрените опити на Северна Корея, да покажат сдържаност и \"да не наливат масло в огъня\" на фона на размяната на все по-войнствена реторика между американския президент Доналд Тръмп и севернокорейския вожд Ким Чен-ун. Това съобщава \"Ройтерс\". \nВъншният министър на Северна Корея Ри Йон-хо заяви пред Общото събрание на ООН в събота, че ударът с ракети срещу континенталната част на САЩ бил неизбежен, след като  .  в събота. \nСеверна Корея, която провежда своите ядрени и ракетни програми, незачитайки международното осъждане, заяви, че \"остро осъжда безразсъдните коментари\" на американския президент, посочвайки, че те били \"непоносима обида към корейския народ\" и обявяване на война. \nВ безпрецедентно пряко изявление по телевизията в петък Ким определи Тръмп като \"умопобъркан американски изкуфял старец\", когото щял да подчини с огън. \nКим подчерта, че Северна Корея ще обмисли \"най-високото ниво на контрамерки в историята\" срещу САЩ и че коментарите на Тръмп потвърдили, че неговата ядрена програма била \"правилният път\". \nТръмп заплаши в своята първа реч пред Общото събрание на ООН във вторник да унищожи напълно Северна Корея, чието население наброява 26 млн. души, ако тя застраши САЩ или техните съюзници. \nЗапитан колко Китай е разтревожен, че войната на думи между Тръмп и Северна Корея би могла да излезе извън контрол, говорителят на китайското външно министерство определи ситуацията като изключително сложна и чувствителна. \nЖизненоважно е всеки да прилага стриктно, изцяло и правилно всички резолюции на ООН, свързани със Северна Корея, резолюции, които призовават за по-тежки санкции и по-сериозни усилия за възобновяване на диалога. \nВсички страни \"трябва да не се дразнят взаимно и да наливат масло в огъня на и без това много напрегнатата ситуация на Корейския полуостров в момента\", допълни говорителят на китайското външно министерство. \n", "date": "2017.09.25", "title": "Извънредно! Северна Корея отсече: Тръмп ни обяви война! Предприемаме контрамерки"}
{"url": "https://www.blitz.bg/stsena/noviyat-dom-na-sindi-krauford-shche-vi-ostavi-bez-dumi-snimki_news546123.html", "text": "\n Синди Крауфорд и съпругът ѝ Ранди Гербер се сдобиха с още един скъп имот, типично в техен стил. Имението струва 11,6 милиона долара, според Architectural Digest и се намира в Бевърли Хилс. \nРезиденцията се простира на площ от 500 квадратни метра. Разполага с 5 спални и 6 бани, както и множество удобства. Къщата съчетава перфектния баланс между външна и вътрешна площ. \nГолемите плъзгащи се врати отварят пътя към просторните задни дворове, където има достатъчно място за отдих, дървена сенчеста веранда, голям плувен басейн и лятно барбекю. \nВътрешността на къщата също е издържана с много стил и обширни помещения. Има множество камини, създаващи уют, мраморни плотове и голяма кухня. Основната спалня е снабдена със собствена баня. \nДомът първоначално е бил собственост на вокалиста на One Republic Райън Тедър. Къщата е построена през 1959 година, но е изцяло реновирана. \nПочитателите на Синди и дългогодишният ѝ партньор вероятно знаят, че двойката обожава да купува жилища и да ги реставрира. Наскоро те сключиха сделка за 60 милиона долара, купувайки прелестно имение в Малибу. \n \n", "date": "2017.09.25", "title": "Новият дом на Синди Крауфорд ще ви остави без думи (СНИМКИ)"}
{"url": "https://www.blitz.bg/analizi-i-komentari/istoricheski-shok-evropeyskite-polititsi-sa-pritesneni-ot-rezultatite-na-izborite-v-germaniya_news546075.html", "text": "Председателят на Европейския парламент изрази сериозни притеснения във връзка с резултатите от парламентарните избори в Германия. В частност, Антонио Таяни е притеснен от нивото на подкрепа за крайно дясната партия „Алтернатива за Германия“, пише НТВ.\n„Възходът на крайно десните сили е негативен сигнал за Германия. Това е антигерманска, антисредиземноморска партия, която ни смята едва ли не за низши същества“, каза Таяни.   \nБелгийският външен министър определи изборите в Германия като „исторически шок“. „Възходът на крайно десните в парламента на Германия е исторически шок. Безпрецедентно е в такава страна, като Германия, с нейната история, да се вижда завръщане на крайно десните в парламента“, каза Дидие Рейндерс. \nБелгийският министър е убеден, че завръщането на крайно десните в парламента е реакция на миграционната политика на Ангела Меркел и икономическата ситуация в ЕС.   \nСпоред резултатите от изборите алиансът ХДС/ХСС  ще получи в новия парламент  246 кресла (спрямо 311 по-рано), СДПГ — 153 (193). „Алтернатива за Германия“ ще има третата по големина група – 80 кресла. Фракцията на левите се увеличава до 69 мандата, а фракцията на зелените до 67.   Превод и редакция: БЛИЦ \n \n", "date": "2017.09.25", "title": "Исторически шок: Европейските политици са притеснени от резултатите на изборите в Германия"}
{"url": "https://www.blitz.bg/svyat/ruskiyat-atomflot-prouchva-vzmozhnostta-za-stroitelstvo-na-ledorazbivachi-s-vtechnen-gaz-vmesto-atomni-dvigateli_news546072.html", "text": "В руското държавно предприятие „Атомфлот” разработват варианти за строителството на четири ледоразбивача с мощност 40 МВт, ползващи втечнен природен газ (ВПГ) вместо атомен двигател, съобщи вестник „Коммерсантъ”.\nЗасега източниците за реализация на проекта не са уточнени: разходите не са планирани в държавния бюджет, липсват договорености с инвеститори. Източници на вестника твърдят, че ВПГ-ледоразбивач ще струва почти двойно по-малко от атомния – 14 срещу 20 млрд рубли. \n  \nЛедоразбивачите са нужни на руската газова компания Novatek за реализиране на новите й проекти в района на Карско море. ВПГ с обем 10 хиляди кубометра ще осигурява автономност 25 дни, което напълно удовлетворява изискванията на газодобивниците. \n  \nРуснаците в случая не са първопроходци. Въведеният в експлоатация през 2016 г. финландски ледоразбивач Pоlaris е първият в света, използващ ВПГ. Не случайно „Атомфлот” вече е поръчал във Финландия концептуален проект на такъв плавателен съд.   \nПревод и редакция: БЛИЦ \n \n", "date": "2017.09.25", "title": "Руският „Атомфлот” проучва възможността за строителство на ледоразбивачи с втечнен газ вместо атомни двигатели"}
{"url": "https://www.blitz.bg/svyat/erdogan-turskata-armiya-e-na-granitsata-s-irak-i-e-gotova-da-predprieme-neobkhodimite-merki_news546082.html", "text": "\n Турската армия е на границата и е готова да предприеме \"необходимите мерки\". Това предупреди по време на пресконференция турският президент Реджеп Ердоган във връзка с провеждания днес референдум в Иракски Кюрдистан, съобщават световните агенции.  \nТой определи случващото се в Ирак като \"въпрос на оцеляване\". Ердоган разкритикува поведението на кюрдите, описвайки сепаратисткото движение като \"неприемливо\". \nТой добави, че политически, икономически, търговски мерки, както и в областта на сигурността, ще бъдат предприети в отговор на допитването. Турският лидер обясни, че в момента се позволява само да се пътува от Турция към Ирак. Ердоган също така заплаши да спре износа на петрол от Иракски Кюрдистан. \nПо думите му турската армия провежда учения на границата с Ирак. \"Нашите военни не са на границата за нищо. Ние можем да пристигнем внезапно една нощ\", предупреди той. По-рано беше съобщено, че Анкара засилва мерките по границата, а Иран пък затвори границата с Иракски Кюрдистан. \n", "date": "2017.09.25", "title": "Ердоган: Турската армия е на границата с Ирак и е готова да предприеме \"необходимите мерки\""}
{"url": "https://www.blitz.bg/analizi-i-komentari/koi-sa-liderite-na-alternativa-za-germaniya-i-v-kakvi-sporni-situatsii-sa-zameseni-te_news546081.html", "text": "Скандали, разногласия и нестандартни решения тресат крайнодясната партия „Алтернатива за Германия” (АГ), която се превърна в трета политическата сила в западната страна след вота в неделя. Тя е и първата подобна формация след Втората световна война, която ще влезе в Бундестага, пише Нова телевизия.\n От началото на предизборната кампания до момента вниманието на обществеността е привлечено от едно от най-необичайните лица на формацията - Алис Вайдел. \n Тя е бивш служител на една от най-старите инвестиционни банки в света. Има докторска степен по икономика. Дълги години е живяла в Китай. \n 38-годишната дама не крие хомосексуалната си ориентация. Партньорката й е от Шри Ланка. Двете имат дом в Швейцария, където отглеждат децата си. Този профил на Вайдел, според мнозина критици, напълно противоречи на представата за германец с крайнодесни убеждения. \n Въпреки националността на половинката си Вайдел споделя позицията на АГ, която е твърдо против мигрантите. Именно Вайдел спомогна за поставянето на тази тема в центъра на предизборните дебати в страната си. \n Партията, която води открита антиислямска политика, настоява за затваряне на границите на Германия и излизане на страната от Еврозоната. Въпреки всички тези принципи на формацията, в която членува, Вайдел определя себе си като „ ”, пише британското електронно издание express.co.uk. \n Вайдел и другото изявено лице на АГ – 76-годишният Александър Гауланд, се доказаха като силен тандем, въпреки различията помежду им. Те обединиха усилията си след изненадващото решение на съпредседателя на партията Фрауке Петри да не бъде водещ кандидат за изборите. \n А броени часове, след като стана ясно, че крайнодесните стават третата политическа сила в Германия, Петри създаде поредния скандал. Тя демонстративно напусна залата за пресконференции, казвайки само няколко думи. Тя бе категорична, че няма да бъде член на парламентарната група на АГ. Взела това решение \" ”. \n „Тези разногласия не трябва да се премълчават. А сега аз ще напусна това помещение”, заяви Петри. \n Присъстващият на пресконференцията съпредседател на АГ Йорг Мойтен нарече изявлението \"разочароваща бомба\", за която нищо не знаел предварително.  \n Преди няколко седмици в партията избухна и друга „бомба”. Германски медии публикуваха имейл, в който Вайдел нарича членовете на правителството „прасета”. Адвокатът й отрече това да е истина. \n Гауланд също си навлече гнева на много свои сънародници, като заяви, че „германците не трябва повече да бъдат укорявани заради нацисткото си минало и да се гордеят с техните войници от Втората световна война”. \n", "date": "2017.09.25", "title": "Kои са лидерите на „Алтернатива за Германия” и в какви спорни ситуации са замесени те?"}
{"url": "https://www.blitz.bg/svyat/siriyski-voenni-izgonili-amerikanski-konvoy-ot-kyurdskata-provintsiya-khaseka-video_news545749.html", "text": "В Интернет с появи видео, на което сирийски войници прогонили американски военен конвой от контролирана територия, съобщи rusvesna.su с позоваване на сирийски медии.\nИнцидентът станал в населения предимно с кюрди град Ел Камъшлъ в провинция Хасека. Правителствени войници в прекия смисъл на думата преградили пътя на американците. \n  \nСпоред сирийските медии, отначало бойците спрели колоната от бронирана техника в границите на град Камъшлъ. Сирийците обаче заставили неканените гости да обърнат и с върнат назад в контролираните от кюрдите райони. \n  \nНа видеото се вижда как сирийски военен застава на пътя на брониран автомобил, в който седят военни от САЩ. Конвоят е заставен да се върне, след като сирийците вежливо им обясняват, че няма да ги пропуснат и трябва да напуснат тяхната територия. \n  Превод и редакция: БЛИЦ \n  \n", "date": "2017.09.25", "title": "Сирийски военни изгонили американски конвой от кюрдската провинция Хасека (ВИДЕО)"}
{"url": "https://www.blitz.bg/svyat/prostitutki-skochikha-na-protest-sreshchu-silikonovite-kukli_news546102.html", "text": "Проститутки в Испания излязоха на протест срещу „нелоялната конкуренция на секс роботите”, предлагани в някои публични домове, съобщава БГНЕС.\nТарифата за използване на силиконова кукла е 80 евро – много по-ниска от тази, която се плаща за проститутка от плът и кръв. \nОт синдиката на жриците на любовта в Барселона негодуват, защото куклите не предлагат квалифицирана услуга, не разговарят с клиентите, не предлагат шампанско. Синдикатът настоява правителството да намери решение на проблема им.\n", "date": "2017.09.25", "title": "Проститутки скочиха на протест срещу силиконовите кукли"}
{"url": "https://www.blitz.bg/svyat/zabravikha-student-v-peshchera-i-toy-tri-dni-liza-stenite-eto-zashcho_news546086.html", "text": "В американския щат Индиана 19-годишният студент Лукас Кавар три дни е прекарал сам самичък в пещера, след като изостанал от групата си и бил по грешка заключен без храна и вода. По информация на Indiana Daily, младежът бил принуден да лиже влагата по стените, за да не умре от жажда.\n Студентът, след като разбрал, че е изпаднал в лоша ситуация, в течение на няколко часа викал за помощ, но никой не се отзовал. При това в пещерата не му работил мобилния телефон. Докато Лукас е бил в пещерата, той е разговарял сам със себе си. Когато родителите на студента подали сигнал, че той е изчезнал, организаторите на екскурзията се върнали в пещерата и го спасили.  \"Искам всички да знаят, че съм спасен и съм в безопасност. Много е хубаво отново да си на повърхността\", написа Лукас в профила си във Фейсбук.   \n", "date": "2017.09.25", "title": "Забравиха студент в пещера и той три дни лиза стените ѝ, ето защо"}
{"url": "https://www.blitz.bg/layfstayl/shoubiznes/svetlana-vasileva-progovori-za-lyubovta-si-s-gushcherov_news546041.html", "text": "\n Плеймейтката Cвeтлaнa Bacилeвa пpизнa, чe e лyдo влюбeнa в пълничĸия милиoнeр Xpиcтиян Гyщepoв. \nΠpeд Beнeтa Paйĸoвa и ĸaмepитe нa Πaпapaци блoндинĸaтa пoтвъpди, чe дeйcтвитeлнo вce oщe e зaeднo c бoгaтaшa. Bъпpeĸи пpиĸaзĸитe, чe тoй я изпoлзвa caмo зa игpaчĸa, зa дa дpaзни Mapия.\n C ĸoятo, ĸaĸтo cтaнa яcнo oт дyмитe й във BИΠ Бpaдъp, вce oщe нямa paзвoд. Πлeймeйтĸaтa твъpди, чe e зaпoчнaлa вpъзĸaтa cи c Xpиcтиян чaĸ cлeд ĸaтo тoй e пpeĸpaтил вpъзĸaтa cи c пeвицaтa. И тя ce e изнecлa oт дoмa мy. Mнoзинa oбaчe ce cъмнявaт в дyмитe й. Tъй ĸaтo e пyбличнa тaйнa, чe тя oтĸpaй вpeмe ce издъpжa ĸaтo cи нaмиpa бoгaти cпoнcopи. Ceгa дopи cи e нayмилa дa въpжe бoгaтaшa c бeбe, зa дa пoдcигypи бъдeщeтo cи. \n Πpeд Beнeтa тя cпoдeли, чe мeчтae зa дeтe и дopи зa няĸoлĸo. Дpyг e въпpocът дaли Гyщepoв e cъглaceн дa cи имa бeбe тoчнo oт нeя, xилят ce oнлaйн пoтpeбитeлитe. Интepecнo и ĸaĸ Mapия щe peaгиpa нa пpизнaниятa й. Изпълнитeлĸaтa в мoмeнтa ce нaмиpa във BИΠ Бpaдъp и нямa ĸaĸ дa знae ĸaĸвo ce cлyчвa мeждy бившaтa й пpиятeлĸa и бившият й мъж. Ho cлeд ĸaтo излeзe cъc cигypнocт нямa дa ocтaви нeщaтa тaĸa.  \n", "date": "2017.09.25", "title": "Светлана Василева проговори за любовта си с Гущеров"}
{"url": "https://www.blitz.bg/svyat/teroristi-ot-al-kaydaatakuvali-alepo-s-raketi-razkriti-sa-ot-dronove-i-razgromeni-s-artileriyski-ogn_news545929.html", "text": "Терористи от „Ал Кайда” продължават опитите по дестабилизиране на ситуацията в северозападна Сирия, опитвайки се да върнат провинциите Идлиб, Хама и Алепо в хаоса на войната, пише rusvesna.su.\nАртилеристите от сирийската армия накарали да замлъкнат ракетните пускови устройства на терористите от „Хайят Тахрир аш-Шам” (ХТШ), обстрелващи Алепо от неговото западно предградие „Гората на Асад”. Атакувани са не само позиции на правителствени войски, но жилищен район. \n  \nОгънят обаче е воден хаотично и затова няма убити и ранени. При това ракетите са самоделно производство. \n  \nБЛИЦ вече съобщи, че руснаците снабдиха сирийската армия с апаратура за артилерийско разузнаване, засичащи огневи позиции на терористите. Този път обаче в действие влезли постоянно висящите над града дронове, именно те предават обстановката в реално време и засичат всяка значима дейност на ХТШ. \n  Превод и редакция: БЛИЦ \n \n", "date": "2017.09.25", "title": "Терористи от ”Ал Кайда”атакували Алепо с ракети, разкрити са от дронове и разгромени с артилерийски огън"}
{"url": "https://www.blitz.bg/intsidenti/stikhii/zemetresenie-razlyulya-grad-do-vrancha_news546038.html", "text": "\n Земетресение с магнитуд 4,1 по скалата на Рихтер разлюля Румъния в понеделник, съобщава Европейският сеизмологичен център. \n Трусът е регистриран в 10.54 ч. местно време. \n Епицентърът му бил на 18 км западно от град Нережу, окръг Вранча, на 140 км северно от Букурещ, на дълбочина от 150 км. \n", "date": "2017.09.25", "title": "Земетресение разлюля град до Вранча"}
{"url": "https://www.blitz.bg/svyat/semeystvo-povika-lovets-na-zmii-zaradi-smrtonosen-piton-v-garazha-no-situatsiyata-se-uslozhni-snimki_news546036.html", "text": "\n Ловец на змии, повикан от разтревожено семейство в Австралия заради питон в гаража им, се втрещил, когато видял, че страховитите удушвачи всъщност са двойка. \nДан веднага споделил снимка от гаража, след като махнал една от змиите.  \n\"Сезонът на чифтосването е в разгара си\", написа той до снимката във Фейсбук. \"Повикаха ме в дом, чийто собственик забелязал змия в гаража. Видях, че има твърде много люспи за една змия. Като се разтърсих, установих, че става дума за двойка, която се чифтосва. \nРазбрах го едва когато започнах да премествам едната змия!\" \n  \n  \nАко ви е трудно да я забележите, на долната снимка с червен кръг е ограден питонът, кротнал се в зелената кутия: \n \n", "date": "2017.09.25", "title": "Семейство повика ловец на змии заради смъртоносен питон в гаража, но ситуацията се усложни (СНИМКИ)"}
{"url": "https://www.blitz.bg/analizi-i-komentari/die-presse-otvorenata-politika-na-merkel-km-bezhantsite-vkara-krayno-desnite-v-parlamenta_news545999.html", "text": "\n Силното представяне на популистката „Алтернатива за Германия“ в неделния вот за федерален парламент в Берлин е тема, която занимава световните медии, които отправят предупреждения за опасността от влизането на крайнодесните в Бундестага.  \nАвстрийският национален ежедневник Die Presse е уверен, че с изборните резултати германските избиратели са връчили с двугодишно закъснение сметката за бежанската криза. \nОсвен със слабостта на управляващите във ФРГ, по друг начин не би могло да се обясни влизането на десните националисти в германския парламент, коментират от редакцията. \nСпоред изданието, цитирано от \"Фокус\". отворената политика на Ангела Меркел към бежанците и масовата миграция са вдъхнали нов живот на антиевропейското движение на Фрауке Петри, което в противен случай щеше да остане в миналото.\n", "date": "2017.09.25", "title": "Die Presse: Отворената политика на Меркел към бежанците вкара крайно десните в парламента"}
{"url": "https://www.blitz.bg/svyat/neveroyatno-no-fakt-mzh-padna-v-300-metrova-propast-i-otselya-snimki_news546050.html", "text": "В Шатойски район  на Чечня пожарникари и спасители проведоха операция по спасяането на мъж на около 20 години, който е паднал в пропаст с дълбочина 300 метра. Съобщава се, че трагедията се е случила, когато трима жители на село Шаро-Аргун са събирали в планинска местност орехи. Единият от тях се е приближил опасно близо до пропастта, подхлъзнал се е и е паднал в нея, съобщава Рен ТВ.\n„Мъжът като по чудо е останал жив: той се е въргалял по склон с височина от 150 метра и е успял да се хване за дърво. До дъното е имало още 150 метра. Ако не се беше хванал за дървото, трагедията нямаше да бъде избегната“, разказа шефа на местната пожарна Халид Ахмадов. \nС помощта на алпийско снаряжение служителите на извънредните служби се спуснали по склона до пострадалия.   \nСлед оценка и оказване на медицинска помощ било решено пострадалият да бъде спуснат до дъното на склона, а оттам със специална носилка да бъде занесен до най-близкия път.   \nВ спасителната операция са участвали над 30  души. Превод и редакция: БЛИЦ \n  \n", "date": "2017.09.25", "title": "Невероятно, но факт: Мъж падна в 300-метрова пропаст и... оцеля (СНИМКИ)"}
{"url": "https://www.blitz.bg/svyat/sashch-shche-stroyat-12-novi-atomni-raketni-podvodnitsi-po-proekt-columbia-za-zamyana-na-segashnite-14-broya-tip-ohio_news546044.html", "text": "На 21 септември 2017 г. компанията General Dynamics Electric Boat съобщи на сайта си www.gdeb.com за получаване на поръчка на стойност 5,1 млрд долара за разработка на пълномащабен технически проект (Integrated Product and Process Development, IPPD) на перспективна американска ракетна подводница от ново поколение тип Columbia.\nДоговорът последва успешното изпълнение на поръчка през 2012 г. на стойност 1,85 млрд долара за предварително проектиране на перспективната подводница. \n  \nСАЩ планират да построят 12 подводници тип Columbia за замяна на сегашните 14 подводници тип Ohio (Охайо), които се планира да бъдат изведени от ВМФ от 2029 до 2039 г. \n  \nПървата подводница трябва да бъде заложена в корабостроителницата в Гротън във втората половина на 2020-те години и да влезе в строя през 2031 г. Разчитат се на 42 г. служба. \n  \nОбщата стойност на разработката, построяването, въоръжението и експлоатацията на подводниците тип Columbia в продължение на жизнения им цикъл до 2082 г. се оценява на сегашните 127 млрд долара. \n  Превод и редакция: БЛИЦ \n \n", "date": "2017.09.25", "title": "САЩ ще строят 12 нови атомни ракетни подводници по проект Columbia за замяна на сегашните 14 броя тип Ohio"}
{"url": "https://www.blitz.bg/layfstayl/vkusotii/ne-mozhe-da-ustoite-na-takava-vkusotiya-tova-sa-nay-aromatnite-shnitseli_news546054.html", "text": "\n Тези ароматни шницели наистина са такива, плюс много вкусни. \n Предлагаме ви рецептата за ароматни шницели. Рядко бързи, лесни за приготвяне и наистина вкусни. \n \nБиха могли да бъдат идеалната вечеря за всеки ден. А и са много засищащи.\n Ароматни шницели – правим ги бързо и са много вкусни \n Трябват ни два свински шницела, една глава лук, половин лъжичка босилек, половин лъжичка мащерка, 250 грама домати, 200 грама настърган кашкавал, 250 грама гъби, 250 грама доматен сок, черен пипер, олио, сол на вкус. \n Първо е необходимо да натрием свинските шницели с черен пипер, сол на вкус, мащерката и босилека. А след това ги поставяме да се пържат в загрята мазнина в тигана и от двете им страни. \n Щом се изпържат, ги изваждаме от тигана и в тази същата мазнина си запържваме филийките домати. Тях също преди това сме ги поръсили със сол и черен пипер. \n След това взимаме шницелите и ги нареждаме върху доматите, а около тях ограждаме с гъбите, които преди това сме задушили вече в масълце. Цялата тази вкусотия я заливаме отгоре с доматения сок и ги сервираме, поръсени отгоре с настъргания кашкавал. \n Супер вкусни и наистина много ароматни и разяждащи стават тези свински шницели. Нямат нищо общо с готовите, които сме свикнали да ни поднасят в ресторанта или при готовата храна в хипермаркетите. \n А се приготвят толкова лесно и бързо, че дори да ви изненадат приятели на гости, ще сте готови с вкусната вечеря за нула време. Винаги разчитаме на тази рецепта, тъй като никога не може да те подведе – просто няма начин да не ви се получи перфектно. \n", "date": "2017.09.25", "title": "Не може да устоите на такава вкусотия: Това са най-ароматните шницели"}
{"url": "https://www.blitz.bg/layfstayl/shoubiznes/dzhini-pristigna-ot-norvegiya-u-nas-i-napravi-neshcho-unikalno-v-x-factor-video_news545948.html", "text": "Музикални открития и емоционални развръзки превзеха сцената с появата на кандидатите за музикално шоу № 1 през изминалата вечер. За дългия път от Норвегия до сцената на X Factor България разказа 25-годишната Вирджиния Събева. “Не обичам да говоря, много по-спокойна съм, когато пея“, добави чаровната кандидатка, която доказа твърдението си с непоколебими вокал и присъствие на сцената.\n След тежка операция на зрението, която възпрепятства явяването му през 2015 година, сега 20-годишният Теодор Стоянов докосна жури и публика с въздействащо изпълнение, което му даде зелена светлина за тренировъчния лагер. \n​Кандидат за шоуто и почитател на Васил Найденов разбра, че е по-добре да остане в ролята на фен, а комикът претендент си даде сметка, че е по-добре да остави музиката за фон на забавните истории.​\n Какви ще бъдат стъпките на талантите в следващите етапи на шоуто? Кои кандидати за голямата сцена ще получат одобрението на журито по време на кастингите? Не пропускайте да разберете в X Factor “Сътворението на звездите“. \nВидео от уникалните изпълнения може да видите  \n  \n", "date": "2017.09.25", "title": "Джини пристигна от Норвегия у нас и направи нещо уникално в X Factor! (ВИДЕО)"}
{"url": "https://www.blitz.bg/intsidenti/stikhii/koshmar-v-meksiko-nov-silen-trus-udari-stranata_news545989.html", "text": "\n Поредно силно земетресение разтърси Мексико. Трус със сила 5,9 по Рихтер разлюля западното крайбрежие на страната, съобщи Центърът за предупреждение за цунами в района на Тихия океан. \nВъв вторник страната бе поразена от трус с магнитуд 7,1. Последваха още няколко силни земетресения, като броя на жертвите вече надхвърля 400. \nМеждувременно Асошиейтед прес съобщи, че вулканът Попокатепетъл избълва облак пепел на около два километра във въздуха. Експертите смятат, че активността на вулкана не е свързана със земетресенията, разтърсили Мексико през последните дни. \n", "date": "2017.09.25", "title": "Кошмар в Мексико! Нов силен трус удари страната"}
{"url": "https://www.blitz.bg/obshtestvo/rodna-zhurnalistka-lidert-na-kraynodesnite-v-germaniya-e-khomoseksualna-s-partnorka-ot-shri-lanka_news545988.html", "text": "„Крайнодясната партия „Алтернатива за Германия” е изключително разнородна. Не всички нейни членове отговарят на профила на радикалистите. Един от лидерите, например – Алис Вайдел, е хомосексуална. Тя и партньорката й от Шри Ланка отглеждат децата си в Швейцария”.\n Така бивш кореспондент на БНТ в Берлин и член на СЕМ Мария Стоянова коментира в ефира на Нова телевизия формацията, която вече е трета политическа сила в Германия. \nСпоред Стоянова „ежедневният популизъм в Европа не може да се сравнява с настоящото положение в Германия”.  \nЖурналистът прогнозира, че преговорите за съставяне на управленска коалиция вероятно ще продължат до Коледа.   \n", "date": "2017.09.25", "title": "Родна журналистка: Лидерът на крайнодесните в Германия е хомосексуална, с партньорка от Шри Ланка"}
{"url": "https://www.blitz.bg/svyat/teroristite-ot-khayyat-takhrir-ash-sham-zagubikha-dvata-pleneni-tanka-t-90-prez-2016-g_news545933.html", "text": "При опитите за ново настъпление на „Хайят Тахрир аш-Шам” (бившата „Джебхат ан-Нусра” и нейните съюзници) в северната част на провинция Хама миналата седмица терористите загубили двата танка Т-90, пленени през късната пролет на миналата 2016 г. в боевете край Алепо. Съобщението е на сайта imp_navigator.\nРуски военни експерти очакваха джихадистите да приведат само една машина в боеготовност, която се появи в миналите боеве. Монтьорите на терористите обаче се справили с проблемите и в боевете в Хама хвърлили в боевете и двата Т-90, но останали без тях. Първия го унищожил сирийски Т-72, а вторият е повреден и пленен. / БЛИЦ \n \n", "date": "2017.09.25", "title": "Терористите от „Хайят Тахрир аш-Шам” загубиха двата пленени танка Т-90 през 2016 г."}
{"url": "https://www.blitz.bg/svyat/sramota-bogati-ukraintsi-ot-kanada-izpratikha-na-detsata-na-zaginal-uchastnik-v-ato-stari-drekhi-i-razvaleni-bonboni-snimki_news545973.html", "text": "Канадски \"благодетели\" от украинската диаспора в Канада в качеството на помощ за децата на загинал участник в така наречената антитерористична операция в Донбас изпратиха стари, вонящи дрехи и развалени бонбони. Това съобщи доброволецът в АТО Юлия Ефименко.\n \"Получихме днес дългоочаквана пратка от благодетели в Канада. Помощ за децата на загинал наш боец. Чакахме я почти три месеца. И накрая я дочакахме. \"Уважаеми\" наши \"благодетели\" зад граница. Нека тези неща ги носят вашите деца. Не ни изпращайте такива боклуци. Наистина ли си струваше от другия край на света да се изпраща кутия със смърдящ боклук??? Именно, смърдящ. Защото в офиса, където се намира пратката, направо не може да се седи\", написа тя в профила си в социална мрежа.   \n\"Това е изплюване както в нашата душа, така и в душата на децата. За какво ни имате нас тук? Това е жестоко унижение. Нашите деца какво са? Някакви африкански бездомници?\", възмущава се Ефименко. \nПо думите ѝ, в пратката са открити \"мръсни стари вещи. Смачкани маратонки и дядовски тениски с жълти петна под мишниците, които миришат на лайна\". В пратката има и картички, за да се знае кой я е изпращал, добавя Руская весна.   Превод и редакция: БЛИЦ \n \nИсточник: http://rusvesna.su/news/1506300563\n", "date": "2017.09.25", "title": "Срамота! Богати украинци от Канада изпратиха на децата на загинал участник в АТО стари дрехи и развалени бонбони (СНИМКИ)"}
{"url": "https://www.blitz.bg/svyat/protesti-zalyakha-germaniya-sled-izborite-video_news545957.html", "text": "Хиляди излязоха на спонтанни протести по улиците на Германия, след като крайно дясната партия „Алтернатива за Германия“ се превърна в трета политическа сила и влиза в парламента за първи път. Около 700 протестиращи се събраха на площад \"Александерплац\" в столицата Берлин, скандирайки „Расизмът не е алтернатива“ и „Нацистите вън“, след като обградиха сградата, в която партията празнуваше историческия си резултат, съобщава „Дойче веле“, цитирана от Вести бг.\n Стотици демонстранти се събраха и в Кьолн ( ), където протестиращите се събраха пред централната гара в града, след което направиха шествие по улиците на града. \n В Хамбург хората направиха шествие от гарата до местната централа на „Алтернатива за Германия“, няма информация за сблъсъци. Спонтанни протести имаше още във Франкфурт, Мюнхен, Дюселдорф, Гьонингер, Дрезден, Лайпциг, Майнц и Саалфед. \n Партията „Алтернатива за Германия“ успя да спечели 13% от гласовете на хората най-вече с критиките си относно политиката за мигрантите на канцлера Меркел, отбелязва Би Би Си. Програмата ѝ е силно антиимигрантска и особено антиислямска. „Алтернатива за Германия“ призовава за забрана на минаретата и смята, че ислямът е несъвместим с германската култура.   \n  \n \n", "date": "2017.09.25", "title": "Протести заляха Германия след изборите (ВИДЕО)"}
{"url": "https://www.blitz.bg/svyat/udarnite-dronove-na-iran-se-vklyuchikha-vv-voynata-v-siriya-likvidirakha-obekti-i-tekhnika-na-idil-video_news546007.html", "text": "Ударните дронове на Корпуса на стражите на Ислямската революция нанесоха удари по позиции и обекти на ИДИЛ в сирийската пустиня близо до границата с Ирак. Ракетните удари са унищожили два командни центъра, танкове и бензиновози на терористичната групировка. Убити са също десетки ислямисти, съобщава Руская весна.\nВъздушните удари са част от мащабната военна операция под кодовото име „Ва ал Фаджр 3“, започната от сирийската армия и съюзническите сили, която има за цел изтласкването на ИДИЛ и възвръщането на контрола върху важния град Ал Букамал. Превод и редакция: БЛИЦ   \n", "date": "2017.09.25", "title": "Ударните дронове на Иран се включиха във войната в Сирия, ликвидираха обекти и техника на ИДИЛ (ВИДЕО)"}
{"url": "https://www.blitz.bg/svyat/konvoy-na-sashch-popadna-v-zasada-na-islyamska-drzhava-v-siriya-snimki-18_news546010.html", "text": "На 24 септември терористите от \"Ислямска държава\" са направили засада на шосето Ал Хирафи на конвой, състоящ се от американска техника и кюрди, съобщава Al-Masdar. Терористите разпространиха снимки на убитите и пленените войници.\n Съобщава се, че американската техника като цяло е избегнала атаката, но кюрдите са били пленени и екзекутирани директно на място. Кадрите са разпространени от терористичната агенция Amaq.  \n На 23 септември Демократичните сили на Сирия с подкрепата на САЩ направиха сериозен пробив в позициите на ИДИЛ по магистрала М7, поставяйки под свой контрол градовете Бир-Фуэйджи, Бир ал Банджа, Бир Исмаил и Бир Дауд.  \n Въпреки успехите, кюрдите оставиха отворени за атаки своите флангове и ариергард. Именно това е довело до успешната контраатака на терористите.  \n  Превод и редакция: БЛИЦ \n", "date": "2017.09.25", "title": "Конвой на САЩ попадна в засада на \"Ислямска държава\" в Сирия (СНИМКИ 18+)"}
