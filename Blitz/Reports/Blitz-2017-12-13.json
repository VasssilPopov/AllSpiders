{"url": "https://www.blitz.bg/svyat/vsichki-tezi-zheni-se-omzhikha-za-drveta-tseluvayki-gi-snimki_news564585.html", "text": "В Перу момичетата се омъжиха за дървета, за да ги \"спасят\". Демонстрацията беше организирана от перуански художник и активист Ричард Торес, който влязъл в ролята на свещеник. Това съобщава вестник DailyMail.\nФалшивите сватбени церемонии се проведоха в парк в Лима. \"Булките\" бяха млади актриси.\n \"По този начин искаме да кажем на света, че трябва да се грижим за дърветата\", коментира свещеникът. \nНевестите целуваха дърветата, а гостите хвърляха листа като конфети върху щастливите \"двойки\". \n \n Превод и редакция: БЛИЦ \n", "date": "2017.12.13", "title": "Всички тези жени се омъжиха за дървета, целувайки ги (СНИМКИ)"}
{"url": "https://www.blitz.bg/obshtestvo/vnshno-s-preduprezhdenie-km-blgarite-zhiveeshchi-ili-zaptili-se-km-grtsiya-vnimavayte-samo-sled-chasove-tam-shche-e-strashno_news564518.html", "text": "\n За 14 декември в Гърция е обявена 24-часова общонационална стачка. В нея ще участват най-големите синдикати в страната – Съюзът на държавните служители, Общата федерацията на трудещите се, преподаватели и Общогръцката федерация по корабоплаване.  \nСтачните действия ще обхванат и обществения транспорт в Гърция – автобуси, тролейбуси, метро, железопътен транспорт и кораби. Това съобщиха от българското МВнР.  \nПо информация на българското посолство в Атина, тролейбусите и автобусите в страната няма да се движат от началото на работния ден на 14 декември до 09,00 часа и от 21,00 часа до края на работния ден.  \nОбщогръцката федерация по корабоплаване е обявила стачката да започне в 00,01 часа и да приключи в 24.00 часа на 14 декември, като в тези часове морски транспорт няма да се движи.  \nВ тази връзка Министерството на външните работи препоръчва на българските граждани, пребиваващи или пътуващи до Гърция да се информират предварително за разписанията на превозните средства и възможните алтернативни връзки с друг вид транспорт.  \nДипломатическите мисии на България в Гърция остават на разположение на българските граждани на следните телефони: Посолство в Атина: +30 210 67 48 105, +30 210 67 48 106, +30 210 67 48 107 Генерално консулство в Солун: +30 2310 829 210; +30 2310 869 510. \n", "date": "2017.12.13", "title": "Външно с предупреждение към българите, живеещи или запътили се към Гърция: Внимавайте, само след часове там ще е страшно!"}
{"url": "https://www.blitz.bg/ikonomika/sled-izvnrednoto-polozhenie-v-italiya-i-tezhkiya-vzriv-v-baumgarten-ot-bryuksel-obyavikha-che_news564496.html", "text": "\n Еврокомисията не е свиквала заседание на експертната Координационна група за газа (КГГ) заради  . Това съобщи източник от енергийните среди в Брюксел, цитиран от БГНЕС. \nЗадачата на тази група е да координира действията на страните от ЕС при заплахи за стабилността на газовите доставки.  \nИзточникът заяви, че са били „предприети всички необходими технически мерки за ликвидирането на последиците от аварията в хъба и газовите системи на ЕС успешно са се справили с последиците от инцидента“.  \n\"Еврокомисията изрази също признателност към властите в Австрия, Италия и Словения за своевременните действия по неутрализирането на последиците от аварията“, добави източникът.  \nПо-рано днес  .  \n„Съумяхме да възстановим работата на всички транзитни линии до полунощ вчера и всички тези линии работят на 100 процента“, обяви изпълнителният директор на компанията Харалд Щиндъл, цитиран от агенция Блумбърг. Той добави, че причината за вчерашния взрив може да е била повреда в наскоро монтираната филтрационна система.  \nКомпанията и полицията още продължават разследването на причините за аварията. При нея загина един човек, а 21 пострадаха. В терминала Баумгартен ан дер Марх постъпва газ от Русия и Норвегия, след това той се транспортира в Германия, Франция, Словения, Хърватия, Унгария и  .  \n \n", "date": "2017.12.13", "title": "След извънредното положение в Италия и тежкия взрив в Баумгартен от Брюксел обявиха, че..."}
{"url": "https://www.blitz.bg/svyat/godenitsata-na-khari-shche-se-prosti-s-edna-ot-bivshite-si-lyubovi_news564499.html", "text": "\n Домът на Меган Маркъл в Торонто беше обявен за продажба. Това съобщи „The Telegraph”.  \nЦената на къщата е 1.4 млн. долара. \nСравнително скромната къща има три спални, две бани и гараж, който побира две коли. \nМаркъл,която вече е годеница на британския принц Хари, обзавела къщата, за да „изглежда като калифорнийско бунгало“. \nБрокерът, който продава къщата, съобщи, че тя е била предложена на пазара преди една седмица и към нея има голям интерес, уточнява Нова телевизия. \n", "date": "2017.12.13", "title": "Годеницата на Хари ще се прости с една от бившите си любови"}
{"url": "https://www.blitz.bg/svyat/siriyskata-armiya-styaga-sili-za-golyamo-nastplenie-v-yuzhnata-provintsiya-deraa_news564542.html", "text": "Сирийската армия и нейните съюзници прехвърлят голям брой танкове, артилерийски оръдия и пехота в крайната южна провинция Дераа за предстоящо настъпление, съобщи x-true.info с позоваване на арабски медии.\nОпозиционни ресурси съобщават, основавайки се на източници от страна на джихадистите, че армията изпраща елитни формирования в района Мазарат ад-Данаджи - така наречения „триъгълник на смъртта”, където на юг се събират трите провинции Дамаск, Дария и Ел-Кунейтра. Сирийската армия се подготвя да овладее стратегическата височина Тал Ал-Хара. \n  \nМазарат ад-Данаджи е град, разположен на границите на провинциите Риф Димашк и Дераа. Опозицията е убедена, че Дамаск планира да открие фронт против тях, а така също в район близо до границата с Израел край Голанските възвишения. \n  \nСъобщава се, че вероятна цел на правителствените войски е град Ал-Харах, който е свързан с двата града Касим и Енхил в провинция Дераа.   \nПревод и редакция: БЛИЦ \n \n", "date": "2017.12.13", "title": "Сирийската армия стяга сили за голямо настъпление в южната провинция Дераа"}
{"url": "https://www.blitz.bg/ikonomika/naydzhl-faradzh-popilya-mey-zaradi-brekzit_news564531.html", "text": "\n Обединеното кралство \"играе по свирката на Европейския съюз\" по време преговорите за Брекзит. Това обяви бившият лидер на Британската партия за независимост и настоящ евродепутат Найджъл Фарадж, цитиран от британските медии. \nВ дебат в Европейския парламент той заклейми британския премиер Тереза Мей, че задоволява исканията на ЕС с цената на принципни отстъпки от страна на Великобритания. \nСпоразуменията по правата на гражданите означават, че \"безразборната имиграция\" от ЕС ще продължи и след излизането на Обединеното кралство, убеден е той. \nБелгийският евродепутат Ги Верхофстад заяви, че е бил уверен, че Великобритания няма да се откаже от ангажиментите си на фона на опасенията дали те са правно обвързващи. \nВерхофстад, който е главният преговарящ на Европейския парламент за Брекзит, предложи политическото споразумение от първата фаза, постигнато през миналата седмица, да се превърне в \"изпипан\" юридически текст през следващите няколко седмици, а не месеци. \nВъпреки съгласието, че е бил постигнат достатъчен напредък по въпросите на развода, за да се премине към следващия етап на преговорите, Мишел Барние, главният преговарящ на Европейската комисия за Брекзит, заяви, че ЕС трябва да бъде \"внимателен и предпазлив\", когато става дума за гарантиране спазването на британските ангажименти за правата на гражданите, границата между Северна Ирландия и Република Ирландия и \"сметката по развода\". \nФарадж, който агитираше в продължение на 20 години за излизането на Великобритания от ЕС, също така атакува британското правителство, посочвайки, че Барние нямало нужда да прави много отстъпки на Тереза Мей. \n\"Не съм изненадан, че всички вие сте много доволни от Тереза Мей, която се предаде по почти всички теми\", изтъкна Фарадж. \n\"Тя свири по вашата свирка през цялото време. Трябва да сте много, много доволни наистина\", иронично подхвърли той. \nПредупреждавайки за по-нататъшно предателство на британските избиратели, гласували в полза на Брекзит, той изтъкна, че перспективата за двугодишен преходен период, след като Обединеното кралство напусне Общността през март 2019 г., ще бъде \"най-голямата измама досега\", което означава, че Великобритания ще напусне ЕС \"само номинално\". \n", "date": "2017.12.13", "title": "Найджъл Фарадж попиля Мей заради Брекзит"}
{"url": "https://www.blitz.bg/politika/blgariya-vse-po-blizo-do-vlizaneto-v-shengen_news564547.html", "text": "\n Европейските депутати за пореден път настояха България и Румъния да влязат в Шенгенското пространство. Дебатът бе предизвикан от  , по чието настояване бе включен в дневния ред на последната за година пленарна среща.  \nПарламентът смята, че България и Румъния са готови за членство в Шенгенското пространство и затова систематичните проверки на границите със съседните държави от ЕС трябва да спрат. Парламентът заяви това в законодателна резолюция през 2011 г. \nЗа готовността на България се изрази няколко пъти и Европейската комисия, но страната ни остава блокирана от някои страни-членки, сред които Холандия и Германия, уточнява Нова телевизия. \n", "date": "2017.12.13", "title": "България все по-близо до влизането в Шенген?"}
{"url": "https://www.blitz.bg/obshtestvo/predi-dni-posledniyat-rumnskiya-kral-izdkhna-a-sega-simeon-sakskoburggotski-shche_news564513.html", "text": "\n Симеон Сакскобургготски ще присъства на поклонението на  . \n\"Утре Негово Величество Цар Симеон II заминава за Букурещ, за да изкаже своите съболезнования на румънското кралско семейство и да присъства на поклонението пред тленните останки на румънския крал Михай I\", съобщиха от сайта на бившия премиер kingsimeon.bg.  \nМихай, който страдаше и от рак на кожата и от левкемия, почина в дома си в Швейцария на 5 декември.  \nНа 11 декември неговата най-голяма дъщеря - Нейно Кралско Височество принцеса Маргарета, официално беше призната за глава на Кралската фамилия. \nОт този момент тя ще бъде титулувана Нейно Величество Маргарета, пазител на Румънската Корона.  \n", "date": "2017.12.13", "title": "Преди дни последният румънския крал издъхна, а сега Симеон Сакскобургготски ще..."}
{"url": "https://www.blitz.bg/layfstayl/shoubiznes/megz-raztrsi-mrezhata-pusna-brutalno-video-ot-elin-pelin_news564461.html", "text": "В Елин Пелин от години тровят с антифриз бездомните кучета. За този огромен проблем сигнализира дизайнерката Миглена Каканашева - Мегз в своя влог „Дреме ми“, предава Хот Арена. Тя представи 25-годишната Любослава, която разказа от първо лице скандалната реалност в близкия до столицата град и предостави потресаващи кадри, на които се вижда как умират кучетата. Това разгневи потребителите на Фейсбук и започнаха негативна кампания срещу извергите.\n По думите й в Елин Пелин било традиция преди началото на зимния период да бъдат избивани бездомните животни. Тя е категорична, че това е дело на един и същ човек, а полицията не взимала адекватно отношение.  \n Тровенето ставало по един и същ начин - до кофите за боклук в чинии се поставя хляб, напоен с антифриз. На кадрите, заснети от Любослава, се вижда как кучетата се гърчат и умират в адски мъки. Това е изключително опасно и за хората, тъй като има много бездомници, които се хранят с храна от кофите. Подобни действия били практика в много градове. \n Любослава се грижи за няколко бездомни кучета, които е приютила в дома си. В тях вижда добротата, която не може да открие в хората.  \n Мегз призова потресаващите кадри да се споделят, за да достигнат до повече хора и ресорните институции. Също да се създаде социална информираност и отговорност. Общинските администрации имали инструмент, с който да се справят с огромния проблем. Съществуват програми, по които трябва бездомните кучета да се кастрират, ваксинират и да се сложат марки на ушите им. След това да се върнат в естествената им среда. По този начин няма да бъдат опасни и няма как да заразят никого. Така вместо хората да ги агресираме, може да им се радваме. \n \n", "date": "2017.12.13", "title": "Мегз разтърси мрежата: Пусна брутално ВИДЕО от Елин Пелин!"}
{"url": "https://www.blitz.bg/lyubopitno/orangutan-otkri-skrita-onlayn-kamera-v-gorata-i-si-napravi-sto-selfita-zrelishchni-snimki_news564454.html", "text": "Фотографът на дивата природа Ян Ууд решил да проследи живота на орангутаните живеещи на остров Борнео. За да направи това, той поставя камера Go-pro на дърво и следи всичко в реално време през мобилния си телефон.\nТой забелязва, че една маймуна се движи към дървото и гледа с интерес към камерата, след което я хваща и започва да натиска бутона. \n\"Когато тригодишният орангутан грабна камерата, мислех, че това ще е последното нещо, което ще видя, но той започна да си прави селфита, очевидно случайно, но беше толкова смешно\", разказва Ууд.  \n\"Той си игра с камерата около 30 минути и после я хвърли от дървото. За съжаление записът прекъсна, но после намерих камерата и го възстанових\", допълва фотографът. \nТригодишният орангутан успя да направи около 100 снимки, а фотографът бе като ударен от таланта на животното. Сега остава само да решим въпроса за авторските права, за да публикуваме тези снимки, пише life.ru. \n \n", "date": "2017.12.13", "title": "Орангутан откри скрита онлайн-камера в гората и си направи сто селфита (ЗРЕЛИЩНИ СНИМКИ)"}
{"url": "https://www.blitz.bg/politika/nekov-novite-iziskvaniya-za-mlad-fermer-i-organizatsii-na-proizvoditelite-shche-napravyat-zemedelieto-po-atraktivno_news564469.html", "text": "По-гъвкави правила при регистрацията на Организации на производителите, договори при закупуване на мляко и повече средства по „Млади фермери“ са само част от мерките, които ще влязат в сила на 1 януари 2018 г. Тези мерки имат реален шанс да дадат нов импулс на европейското земеделие. Това коментира Момчил Неков във връзка с новите правила за по-добро прилагане на многогодишната финансова рамка и по-конкретно мерките, свързани с общата селскостопанска политика.\n„За младите земеделски производители ще има увеличаване на добавките с 25% до 50% от основното плащане за първите 25-90 хектара. С това се надяваме да направим селското стопанство по-атрактивно. В селските и необлагодетелстваните региони населението застарява, като същевременно точно тези региони имат възможност да произвеждат качествени храни“, заяви Момчил Неков след приемането на новите правила. \n  \nСпоред българския евродепутат, член на ресорната комисия по земеделие в Европейския парламент, една от най-успешните земеделски практики в ЕС е обединението на производителите. То дава по-силна позиция на пазара на реалните производители, за сметка на прекупвачи и други междинни лица. „В България тази практика все още не е широко застъпена. С новите правила обаче, които трябва да се прилагат във всички държави членки, обединението може да бъде признато за организация на производители, дори и когато само една от следните функции се изпълнява от тях: съвместна преработка, съвместно разпространение, съвместно пакетиране, етикетиране или реклама, съвместна организация на контрола на качеството; съвместно използване на оборудване или съоръжения за съхранение; съвместно управление на отпадъците, пряко произтичащи от производството;  съвместно снабдяване със суровини“, коментира още Момчил Неков. \n  \nДобри новини има и за пчеларите. „Като докладчик относно пчеларския сектор съм изключително доволен, че земите под угар, засадени с медоносни култури, вече ще бъдат признати като екологично насочени площи. Това е добра новина за пчеларството в България и в Европейския съюз“, заяви Момчил Неков в пленарната зала в Страсбург. \n  \nРегламентът влиза в сила на 1 януари 2018 г. Българските власти ще имат няколко месеца да приведат новите правила в българското законодателство. \n \n", "date": "2017.12.13", "title": "Неков: Новите изисквания за „Млад фермер“ и „Организации на производителите“ ще направят земеделието по-атрактивно"}
{"url": "https://www.blitz.bg/politika/stanishev-pred-euractiv-chetiri-i-polovina-prichini-evropa-da-prieme-blgariya-i-rumniya-v-shengen_news564480.html", "text": "Пред авторитетното европейско издание, ден преди да се състои инициираният от него дебат в ЕП, лидерът на Партията на европейските социалисти посочва, че „oтказът за разширяване на Шенгенското пространство е крещящ пример за липса на солидарност, незачитане на поетите ангажименти и неуважение към установените европейски правила.“\n„България и Румъния изпълниха всички критерии за присъединяване към Шенгенското пространство още преди 7 години. И това не е просто поредната политическа приказка за вътрешна употреба. Готовността на двете страни беше констатирана неколкократно от Европейския съвет, Съвета на министрите, Европейския парламент и Европейската комисия“, посочва българският евродепутат Сергей Станишев и отговаря на въпросите: защо настояваме за това, защо сега и защо всички ще извлекат ползи? \n  Свободата на движение е едно от най-видимите постижения на ЕС \n„Премахването на вътрешния граничен контрол е едно от най-значимите и видими постижения на eвропейската интеграция. Изграждането на доверие между страните, гарантирането на сигурността и премахването на стени и прегради след години, белязани от войни и кръвопролития, ни отне много усилия и време. \n  \nСвободата на движение на хора, стоки, услуги и капитали подсилва чувството за принадлежност към европейската идея и към ЕС като пространство на споделена свобода, мир и просперитет. Това постижение осмисля съществуването на Обединена Европа. \n  \n„Обединени в разнообразието“ за мен означава, че можем да бъдем европейци и в същото време българи, румънци, германци или холандци. Европейската идентичност не може да се обвързва с определена политическа позиция или да бъде използвана като етикет за “брюкселски бюрократ”. Вместо това, тя символизира разбирането за единност, за намиране на общ език без значение от етнос или произход. \n  \nВ днешно време имаме ТЖВ, Евростар и дори трамваи, пътуващи между Франция и Германия. Когато пътуват в чужбина, европейците вече не се чувстват чужденци. Различни – може би, но не и чужденци. Милиони европейски граждани приемат това за даденост и не биха се съгласили на нищо друго. \n  \nВ същото време свободното движение остава (не)видимо за гражданите на България и Румъния, както и за тези, пътуващи към или през двете страни, поради политическото бездействие“, категоричен е пред изданието Станишев. \n  Политическото бездействие подхранва тезата на популистите \n„Оставянето на България и Румъния извън Шенген има тежка политическа цена. Бездействието подхранва тезата на популистите, които умело се възползват от всеки пример за двойни стандарти в ЕС и нападат европейските институции за третирането на източноевропейците като втора ръка граждани. \n  \nТова засилва усещането за несправедливост и срива авторитета на ЕС в обществата ни, като намалява подкрепата за общоевропейски действия във времена, в които единството е най-важно. Нищо чудно, че виждаме все по-ниска активност на европейски избори, намаляваща подкрепа за „традиционните“ партии и възход на антиевропейските сили. \n  Парите също влизат в сметките \nСвободата на движение е факторът, който направи възможно създаването на Единния пазар и допринесе за значителни икономически ползи чрез премахване на преградите между търговските партньори. Повече от 1.7 млн. граждани работят в друга държава от Шенгенската зона и всеки ден 3.5 млн. пресичат вътрешните Шенгенски „граници“. \nВсяка година се извършават около 24 млн. пътувания по работа и 57 млн. трансгранични трансфера на стоки в Шенгенската зона. Редица проучвания оценяват възможността за възстановяване на граничния контрол в Шенгенската зона на около 20 млрд. евро първоначална цена и между 2 и 4 млрд. евро годишни разходи за поддръжка. \n  \nПредставете си пропуснатите приходи и възможности от 7-годишното протакане на приемането на двете страни от Съвета и държавите членки, и то във времена, в които икономическият растеж е факторът, определящ съдбата на много правителства. ЕС отдавна се задъхва в опитите си да преодолее разликите между държавите и регионите, и за целта са разработени редица инструменти. Запазването на вътрешния контрол, обаче, само тласка нещата в обратната посока. \n  Сигурността изисква общи действия, а не разединение \nПоредицата атентати на европейска почва, както и все по-трудната международна обстановка е доказателство, че всички ние се изправяме пред общи предизвикателства. Наложително е да запазим баланса между свободното движение и сигурността. Това налага координирана и солидна правна рамка, в която всички участват равноправно. \n  \nОще повече, управлението на границите е скъпо начинание – вместо да се пазим един от друг, ресурсите ни трябва да бъдат насочени към защита на общите ни външни граници. \n  \nВ това отношение България и Румъния са се доказали като надеждни партньори, защитавайки границите на ЕС от началото на мигрантската криза през 2013 г. \n  \nОтношението към България и Румъния не е положителен пример за процеса на взимане на решения в ЕС. Безкрайното отлагане за приемането на България и Румъния в Шенген подкопава процеса на Европейската интеграция и сближаване, както и доверието към ЕС във времена, в които основните ни ценности са поставени под въпрос. Сега имаме златната възможност да покажем постоянство – като вземем политическо решение, което да донесе незабавни осезаеми ползи за гражданите и икономиките ни. \n  \nТемата вече е въпрос на принцип, национална кауза за България и Румъния, а и тест за Европейската интеграция. Без значение от „сценария“ и „скоростите“, бъдещият успех и силата на ЕС зависят от неговата единност“, посочва Станишев пред Еuractiv. \n \n", "date": "2017.12.13", "title": "Станишев пред  Еuractiv: Четири (и половина) причини Европа да приеме България и Румъния в Шенген"}
{"url": "https://www.blitz.bg/svyat/koshmarna-katastrofa-v-tretiya-nay-dlg-tunel-v-sveta-ima-zhertvi-snimka_news564482.html", "text": "Готардският тунел в Швейцария е затворен заради катастрофа, при която загинаха двама души, съобщи вестник „Матен\", цитиран от БГНЕС.\nВ тунела се сблъскали лек автомобил с товарен камион. В резултат на произшествието е повредена инфраструктурата на съоръжението. \nОчаква се по-късно следобед тунелът отново да бъде открит за движение. В момента от двете му страни има струпване на много превозни средства. \nГотардският тунел бе открит през 1980 година. Той е третият по дължина тунел – 16,9 километра. Той има по една лента в двете посоки и е без мантинела между тях. Най-голямата катастрофа в тунела се случи през 2001 г., когато при удар на два товарни камиона загинаха 11 души. Тогава тунелът бе затворен за два месеца.\n \n", "date": "2017.12.13", "title": "Кошмарна катастрофа в третия най-дълъг тунел в света, има жертви (СНИМКА)"}
{"url": "https://www.blitz.bg/svyat/rusiya-razshiryava-voennomorskata-si-baza-v-tartus_news564484.html", "text": "Проектът на президента Владимир Путин за ратифициране на Договора между Русия и Сирия за разширяване на територията на пункта за материално-техническо осигуряване на руския ВМФ в района на порт Тартус е внесен в Държавната дума, съобщиха руските медии с позоваване на сайта на Кремъл.\nВ документа е предвиден член за влизане на руски военни кораби в териториалното море, във вътрешните води и в пристанищата на САР. \n  \nПодписаното по-рано споразумение е за срок от 49 г. В документа се подчертава, че споразумението има отбранителен характер. \n  \nСпоред документа, в пристанището Тартус могат едновременно да се намират 11 военни кораба на РФ, включително с ядрена енергетична установка.  / БЛИЦ \n \n", "date": "2017.12.13", "title": "Русия разширява военноморската си база в Тартус"}
{"url": "https://www.blitz.bg/svyat/skandal-zaplashva-reputatsiyata-na-predsedatelya-na-ek_news564514.html", "text": "\n Скандал заплашва репутацията на председателя на Европейската комисия Жан-Клод Юнкер. Прокурор в родният му Люксембург започна криминално разследване за фалшифициране на информация и незаконни специални разузнавателни средства преди десет години, когато той е бил премиер на малката европейска страна. \nСпоред обвинителя, доверени служители на Юнкер са подправили документ, описващ таен телефонен разговор. \nВ периода 2013-2014 година люксембургският парламент е разследвал незаконно шпиониране чрез телефонни разговори на лице, обвинило кралското семейство във връзки с терористична атака през 1980 година, посочва британският вестник \"Таймс\". \nОбвинението на люксембургския прокурор срещу Юнкер е, че е отговорен за подправяне на документите, предназначени за парламента, проучващ случая. Юнкер се разследва и за невярно свидетелство под клетва. Досега не се е явил за обяснения, защото задълженията му не позволили. \nНа запитване на журналисти по време на редовния брифинг на Комисията днес, говорителят Марагаритис Схинас заяви, че председателят на ЕК не избягва правосъдието и ще се яви на делото, за да свидетелства, когато намери свободна дата.\n", "date": "2017.12.13", "title": "Скандал заплашва репутацията на председателя на ЕК"}
{"url": "https://www.blitz.bg/svyat/vashington-ss-super-novina-za-makedoniya_news564524.html", "text": "\n Македония ще стане 30-ят член на НАТО догодина. Това заяви директорът на управлението за Южна и Централна Европа в Държавния департамент Матю Палмър.  \nТой предвиди това на срещата на Партньорската комисия САЩ-Ядранската харта, която се провежда в черногорската столица Подгорица.  \n„Разрешаването на въпроса за името също така ще представлява подтик за укрепване на регионална стабилност и ние приветстваме възобновяването на преговорите между Македония и Гърция“, подчерта американският дипломат.  \nБЛИЦ припомня, че вчера  . \nПалмър поздрави Македония с отличното председателстване на Хартата, изтъквайки, че САЩ подкрепят интеграционните усилия на региона, което ще продължи и занапред.  \nВ Ядранската харта членуват Македония, Албания, Хърватия, Черна Гора и Босна и Херцеговина, а Сърбия, Косово и Словения имат статут на наблюдатели. Организацията бе създадена през 2003 година по инициатива на САЩ с цел да се координират дейността на страните-кандидатки за НАТО.  \n \n", "date": "2017.12.13", "title": "Вашингтон със супер новина за Македония"}
{"url": "https://www.blitz.bg/layfstayl/grmna-golyam-skandal-okolo-tita-obvinikha-ya-v-plagiatstvo-video_news564410.html", "text": "Певицата Тита и екипът й са откраднали почти дословно идеята за клипа на песента \"Антилопа\" от украйнски певици, пише в. \"Телеграф\".\nКражбата разкриха меломани на женското дуо \"Никита\". В клипа на провокативната нова песен на Тита изпълнителката се среща със своето алтер его и след като се въргалят в чаршафите за известно време, сядат да вечерят от двата края на дълга маса. Едната Тита е облечена в червена рокля, а другата - в черна. \nНа масата има различни плодове, като ябълки и грозде, но и сурово месо - пържоли и сърца. Между краката на притежателката на червената рокля се крие пухкаво зайче, което се появява в няколко кадъра. Фурията има и няколко сцени, в които захапва суровите късове месо. \nВидеото към песента \"Искусаю\" на украинките \"Никита\", което е пуснато през 2011 г., е абсолютно същия сюжет, като една от певиците също е с червена рокля. Другата обаче е в бяло, вместо в черно, както и в родната версия. Голямата разлика тук е, че храните по масата са доста по скъпи от родните - черен хайвер, стриди, папая, но и сурова пържола, която една от певиците смело захапва. Зайчето между краката на дамата с червена рокля също е на линия.\n \n \n  \n \n", "date": "2017.12.13", "title": "Гръмна голям скандал около Тита, обвиниха я в плагиатство (ВИДЕО)"}
{"url": "https://www.blitz.bg/svyat/nova-portsiya-sramni-goli-snimki-18-na-charodeykata-rouz-makgaun-plznakha-v-mrezhata_news564362.html", "text": "\n Хакери продължават да пускат в мрежата интимни снимки на звездата от сериала \"Чародейките\" Роуз МакГауън, сообщава телеграм-каналът Super. \n44-годишната Роуз не е от най-срамежливите попрезрели холивудски красавици и се е снимала в откровени фотосесии като тази за списание FLAUNT преди 3 години, но кадрите отмъкнати от хакерите,  .  \nПрез октомври т.г. Роуз МакГауън обвини публично продуцента Харви Уайнстийн, че я е изнасилил. В Туитър тя написа още, че един от директорите на \"Амазон Студиос\", което разпространява телевизионна продукция, е пренебрегнал думите ѝ, когато тя ми се оплакала от сексуалните атаки на Уайнстийн.  \nНяколко дни след жалбите ѝ за сексуален тормоз, срещу Роуз бе издадена заповед за арест за притежание на непозволени вещества. Случаят е от 20 януари тази година. Тогава на летище във Вашингтон багажът на актрисата преминава през рутинен тест, от който излиза, че по вещите ѝ има следи от наркотици. Какви не се разкрива. \nМедиите обаче съобщават, че заповедта е от 1 февруари и Роуз е потърсена, за да се яви в съда във Вирджиния.  Превод: БЛИЦ \n \n", "date": "2017.12.13", "title": "Нова порция срамни голи СНИМКИ 18+ на чародейката Роуз МакГауън плъзнаха в мрежата"}
{"url": "https://www.blitz.bg/svyat/politsai-se-snimakha-vv-veseli-selfita-s-edin-ot-nay-izdirvanite-prestpnitsi-snimki_news564391.html", "text": "Бразилски полицаи бяха публично порицани, след като в мрежата се появиха селфита на служители на реда с един от най-издирваните престъпници в страната. На снимките полицаите се усмихват до задържания, който от своя страна също позира, съобщава Independent.\nСпоред полицията, 35-годишният Рожерио Авелино да Силва е отговорен за последните престъпления в един от кварталите в Рио де Жанейро,където имаше престрелка от конкуриращи се групировки. \nСлед появата на снимките, потребителите в интернет и местните медии се възмутиха от несериозността на полицаите. Според мнозина те са се снимали с престъпника, сякаш той е рок звезда. Превод и редакция: БЛИЦ \n", "date": "2017.12.13", "title": "Полицаи се снимаха във весели селфита с един от най-издирваните престъпници (СНИМКИ)"}
{"url": "https://www.blitz.bg/svyat/skalata-pak-stava-tatko-sobshchikha-mu-pola-na-bebe-nomer-3-po-nay-sladkiya-nachin-snimka_news564394.html", "text": "Филмовата звезда Дуейн Джонсън, известен още и като \"Скалата\", и дългогодишната му партньорка Лорън Хашиян очакват второ дете, съобщи Contactmusic. За Джонсън това ще бъде трето отроче и отново момиченце. От първата си съпруга Дани Гарсия актьорът има 16-годишна дъщеря, Симон, а от настоящата си половинка - 23-месечната Джасмин.\n Дуейн лично се похвали с радостната вест. Бившият кечист публикува в Instagram снимка на малката Джасмин пред коледна елха. Над нея е окачен къс хартия с надпис: \"Момиче е!\" \nОт публикацията става ясно, че по-голямата Джази с нетърпение очаква да стане \"шеф\" на бъдещата си сестра. \n\"За пореден път голямото татенце ще бъде обградено отвсякъде от прекрасен естроген и мощно женско излъчване\", пише още 45-годишният Джонсън. \n", "date": "2017.12.13", "title": "Скалата пак става татко! Съобщиха му пола на бебе номер 3 по най-сладкия начин (СНИМКА)"}
{"url": "https://www.blitz.bg/analizi-i-komentari/figaro-rusiya-e-noviyat-stopanin-na-arabskiya-svyat-snimki_news564401.html", "text": "\n Завърнала се в Близкия изток през 2015 г., благодарение на военната си намеса в сирийския конфликт, Русия непрекъснато увеличава своето влияние в този регион. Започналата през 2011 г. „Арабска пролет“, демонстрациите срещу Владимир Путин, а след това революцията в Украйна затвърдиха мнението на Кремъл, че той се намира под обсада. \nМоже ли Москва да се осланя на своето съветско минало?  \nКой си спомня за Фронта за освобождение на Дофар? Никой, ако спонсор на тази въоръжена марксистка групировка през 60-те години на ХХ век не беше Съветският съюз. В името на борбата с империализма СССР винаги е подкрепял арабските националистически и революционни движения. Фронтът за освобождение на Дофар, който безуспешно се опитваше да свали монархиите в Персийския залив, просъществува 12 години, преди да отиде на бунището на историята. Но днес, когато Русия поема ролята на миротворец в Сирия, на ум изплува целият съветски опит в Близкия изток. Приемайки саудитския монарх Салман в Москва, Владимир Путин напомни, че СССР са били първата държава, която е признала кралството през 1926 г. От 1952 г. СССР зае стабилно място в региона, подкрепяйки идването на власт в Египет на Насър, който сложи край на монархията подкрепяна от британците. Това постави началото на успешното военно сътрудничество, което никога не е спирало. По време на войната за независимост, Алжир също получаваше от СССР оръжие. \nСлед събитията в Южен Йемен Москва успя окончателно да обяви своята идеологическа победа. От 1967 до 1990 г. Южен Йемен беше единствената страна в арабския свят със 100% марксистки режим, просъществувал чак до временното обединяване на страната. В същото това време съветският режим рухна, а заедно с това и неговото влияние в Близкия изток. „Нашето влияние беше сведено до нулата. Русия повече нямаше финансови ресурси за провеждане на собствена политика в региона, който загуби всякакъв интерес да поддържа връзки с Москва“, заяви Кирил Симеонов от Руския съвет по външна политика. Ще доведе ли войната в Сирия до триумфалното завръщане на Русия?  \nВ статия, публикувана на сайта на международния дискусионен клуб „Валдай“, египетският анализатор Нурхан ел-Шейх нарича събитията в Сирия „чудото на Путин в Близкия изток“. В действителност, именно сложната верига от събития, станали по време на Арабската пролет, подтикнаха Москва да излезе на международната сцена. През 2011 г. след свалянето на Мубарак в Кайро, Русия се оказа предадена от Лондон и Париж, които успяха да си осигурят нейния неутралитет, а след това започнаха въздушна операция в Либия. Въпреки резолюциите на ООН това доведе до свалянето на Кадафи, отдавнашния съюзник и икономически партньор на Москва. Няколко месеца по-късно, когато под заплаха се оказа Асад, Кремъл обвини за това не самите сирийци, а така наречените западни спонсори. Аргументът за ислямистка заплаха, идваща от кавказките бойци отишли на джихад, започна да се използва от руските власти много по-късно. \nОтежняващ фактор стана и това, че арабските събития съвпаднаха с демонстрациите срещу Путин през зимата на 2011-2012 г., а две години по-късно и с украинската революция, която свали проруската власт. Кремъл видя в тези събития същата логика, която резюмира през 2014 г. генералният секретар на Съвета за сигурност Михаил Попов: „Събитията от „Арабската пролет“, военният конфликт в Сирия и ситуацията в Украйна са свидетелство за появата на нови военни заплахи за Русия“. \nВоенната намеса на Москва през септември 2015 г. в Сирия, където Русия има малка военноморска база в Тартус, стана най-значимият отговор на новата заплаха пред нейната сигурност. Москва дори мислеше първоначално да използва този военен лост, за да застави Запада да свали санкциите след намесата на Русия в Донбас, но този замисъл не се увенча с успех. Според Кирил Симеонов „всичко, което се случи, е отражение на украинските събития“. По този начин експертът подчертава непредвидения характер на това ново руско влияние. Русия се превърна в ключов играч?  \nВ тази кризисна ситуация „Русия – единствената реална сила, която поддържа контакти с всички и може да претендира за ролята на посредник между всички участници“, заяви Мария Беленкая, специалист по арабския свят. Ярък пример за мащабите на посредничеството е тясното сътрудничество на Москва с Иран за прекратяването на огъня и политическото урегулиране в Сирия, докато големите играчи – от Саудитска Арабия до САЩ – не сътрудничат с Техеран. \nУспоредно, Владимир Путин с голям размах прие в Кремъл саудитския крал Салман, воюващ с шиитския режим в Йемен. По този начин, той любезно се съгласи да действа в качеството си на противовес на растящото влияние на Иран в региона. \nРияд и Москва тясно координират усилията за обединение на делегациите на сирийската опозиция на Женевските преговори. Действайки без пряка намеса в конфликта, Москва се сближава с Катар, с който Саудитска Арабия и ОАЕ прекъснаха дипломатическите си отношения, и подтиква тези два съперника в Персийския залив към диалог. През септември Русия подписа с Катар споразумение за сътрудничество във военно-техническата сфера. \nПървоначално всички страни-спонсорки на сирийските бунтовници много лошо реагираха на руската намеса в подкрепа на Асад. Днес, благодарение на своя военен успех, Москва се превърна в пълноправен играч, с който трябва да се съобразяват. Турция, яростният противник на Дамаск, тясно сътрудничи с Русия в „Тройния съюз“ с Иран, за укрепване на режима на спиране на огъня. Владимир Путин шест пъти се среща с Реджеп Тайип Ердоган. Владимир Исаев, учен арабист от Института за страните от Азия и Африка, дава просто обяснение на руското влияние: „Страните от Близкия изток уважават силата, за това те ни уважават?“ Сътрудничество след петролната война?  \nВече цяла година продължава икономическият меден месец между яростните конкуренти на енергийния пазар, Русия и петролните монархии – на първо място Саудитска Арабия. Разтърсени от спада на цените на петрола, Рияд и Москва сключиха споразумение за замразяването на своето производство и включиха в процеса всички страни-производителки, въпреки че Русия не е член на ОПЕК. Безпрецедентното споразумение Opep Plus позволи на страните, които са го подписали, да увеличат своите бюджетни резерви. Неотдавна споразумението беше удължено до края на 2018 г. Това е важен елемент от влиянието на Русия в Близкия изток. \n„Цените на петрола са по-силни от идеологията“, потвърждава Марина Беленкая. Дълго време, концентрирайки се на Европа и Азия, най-вече чрез „Газпром“ петролната дипломация на Кремъл се разгърна по посока на Близкия изток, този път обаче с помощта на гиганта „Роснефт“ начело с близкия до Путин Игор Сечин. През септември 2016 г. Катар, най-големият в света производител на втечнен газ, придоби дял в капитала на руската петролна компания на стойност 2,5 милиарда евро преди да го продаде по-голямата част от него на китайците. \nПрез ноември „Роснефт“ съобщи, че е отпуснала аванс на кюрдските власти в размер на 1,3 милиарда долара за разработката на тези богати на „черно злато“ земи. Тази стъпка предизвика гнева на Багдад. По този начин Русия се опитва да укрепи своите търговски отношения с всички играчи в региона, особено във военната сфера. „От политическите връзки лесно можеш да се отдръпнеш, но това ще бъде много по-трудно с икономическите“, заяви Владимир Исаев. Пример: Саудитска Арабия ще купува руско оръжие на пазар, блокиран от Вашингтон. Доколко стабилни са позициите на Русия?  \nВъвличайки се в конфликта на Близкия изток заради сирийската война, Москва може да загуби почти цялото си влияние в региона след сключването на мира: тази хипотеза сега се обсъжда от руските арабисти. Експертите подчертават нестабилността на руската позиция, която арабските играчи смятат за пешка, която лесно може да бъде манипулирана в името на глобалното геополитическо равновесие. Нейното влияние изглежда смехотворно в контекста на войната за религиозно влияние, която Рияд и Техеран водят в региона. Иранският шиитски експанзионизъм, подкрепен от Русия в Сирия, е повод за тревога в Москва. Също както „отношенията между Русия и Саудитска Арабия могат утре да се върнат на нулата“, предупреждава Григорий Косач, професор от катедрата за Съвременен изток в Руския държавен хуманитарен университет. \nОще една пречка идва от Вашингтон. Обсъждайки с Москва плана за съвместна експлоатация на авиобази, Египет на първо място се опитва да запази влиянието на своя американски съюзник. Същите мотиви има и Турция, чиято дружба с Русия ще продължи точно толкова, колкото ще продължи нейната караница със САЩ. Признавайки Йерусалим за столица на Израел, Доналд Тръмп позволи да се сформира напълно противоестествената руско-европейска коалиция, която беше против подобно решение. Този факт е забележителен с това, че след масовата еврейска емиграция в края на 80-те години Москва и Тел Авив създадоха много стабилен тандем, макар руската дипломация никога да не се е отказвала от оказване на натиск за урегулирането на израелско-палестинския конфликт. В този неспокоен регион Владимир Путин не може да се похвали със стратегическа визия: ролята на тактик, и както някоя казват, на опортюнист, напълно удовлетворява неговите амбиции. \nАвтор: Пиер Аврил, „Фигаро“. \n \n", "date": "2017.12.13", "title": "\"Фигаро\": Русия е новият стопанин на арабския свят? (СНИМКИ)"}
{"url": "https://www.blitz.bg/svyat/gruzinskite-snayperisti-sa-poluchili-po-5000-za-da-strelyat-na-meso-po-berkut-i-protestirashchite-na-maydana_news564354.html", "text": "\n На наемниците от Грузия, разстрелвали хора на Майдана в центъра на Киев през февруари 2014 г., е било обещано да получат по 5000 долара. Това заяви в ефира на украинския тв канал \"112\" адвокатът Александр Горошинский. \nТой разказа как двама граждани на Грузия са споделили пред украински адвокати, че са били в състава на група от 50 души. Тя пристигнала тогава в Украйна със задача да стреля на Майдана. Същевременно двамата грузински наемници - Александар Ревазишвили и Кобе Нергадзе, твърдят, че лично те не са стреляли по хора.  \n\"Всяка група, в която е имало по 10 души, е заела позиции в различни точки и е имала различни задачи. Т.е. да използват оръжие в различни периоди от време по заповед на техните командири или ръководители на групи\", разказа Горошинский. \nПо думите на юриста, всеки от свидетелите съобщава, че е получавал парични средства, за това, че е участвал в протестните акции. Освен това те са видели откъде се води огън по митингуващите.  \n  \n\"Свидетелите съобщават, че на 20 февруари сутринта единият от тях, Александър, е бил в Консерваторията, където е станал пряк очевидец как се е стреляло по правоохранителите и митингуващите. Той посочва етажа, групата лица, оръжията и времето\", - отбелязва юристът.   \nНергадзе, уточнява адвокат Горошинский, е бил в състава на друга група в хотел \"Украйна\" и също е бил очевидец, как лица, наричащи себе си грузинци, са стреляли по митингуващите. Грузинските снайперисти също така са обещали да назоват имената на организаторите и изпълнителите на разстрелите на Майдана през 2014  г.  \nПо-рано, както вече БЛИЦ информира, италианският \"Пети канал\" показа документален филм, в който италиански журналисти взимат интервю от други трима грузинци - Кобе Нергадзе, Залоги Кварацхелия и Александар Ревазишвили. \nТе разказаха, че през 2014 г. бившият президент на Грузия Михаил Саакашвили ги е изпратил като снайперисти в Киев. Един от тях твърди, че в един момент на изостряне на стълкновенията на Майдана на техния отряд било заповядано да стреля и по командосите от \"Беркут\", и по протестиращите.  \nПрез юни т.г. активисти от Майдана също заявиха, че именно от хотел \"Украйна\", който е бил завзет от противници на сваления украински президент Виктор Янукович, се е водила стрелба по участниците в протеста.  Превод: БЛИЦ  \n", "date": "2017.12.13", "title": "Грузинските снайперисти са получили по $5000, за да стрелят на месо по \"Беркут\" и протестиращите на Майдана"}
{"url": "https://www.blitz.bg/lyubopitno/nauka-i-tekhnologii/popular-mechanics-ruskiyat-snayper-t-5000-promenya-ponyatieto-za-bezopasna-distantsiya_news564174.html", "text": "Информационният портал Popular Mechanics съобщи, че специално за американската армия е пуснат доклад под името „Справочник за руското оръжие”. Един от разделите на справочното пособие е посветен на възможностите на руските снайперисти, които, според американските експерти, ще станат още по-смъртоносни с изключителната пушка ОРСИС Т-5000.\nСпоред американските експерти, с помощта на това оръжие руските снайперисти могат сериозно да променят в американската армия установено разбиране за „безопасна дистанция”, от която не може да се води прицелен огън. В пособието се говори за 2000 ярда (1880 м), макар от компанията да говорят за прицелна далечина от 1500-1600 м и то само при използване на патрони .338 Lapua Magnum (8,58 мм). \n  \nПушката има обща дължина 130 см, цевта е дълга 70 см, масата е 6,2 кг. Балансът на частите обаче е така разчетен, че при изстрел откатът е строго назад по оста на цевта. Дулният спирач намалява отката почти на 50% и чувствително заглушава звука от изстрела. Пристрелката се запазва „нулева” дори продължително време оръжието да не се ползва. \n  \nАмериканските специалисти вече са подготвили инструкция по противодействие на руските снайперисти с Т-5000. Тактиката предписва на американските бойци при среща с руски снайперисти по-скоро да избягат от зоната за поражение. \n  \nТова не е първата чуждестранна публикация за Т-5000. По-рано оръжейният блог Firearm Blog, който винаги се отнася скептично към руското оръжие, написа, че конструкцията и качеството на пушката заслужават само адмирации. \n  Превод и редакция: БЛИЦ \n \n", "date": "2017.12.13", "title": "Popular Mechanics: Руският снайпер Т-5000 променя понятието за „безопасна дистанция”"}
{"url": "https://www.blitz.bg/analizi-i-komentari/kakvo-mozhe-da-poiska-trmp-ot-izrael-za-priznavaneto-na-yerusalim_news564384.html", "text": "Обстановката в Близкия Изток силно се изостри след изявлението на Доналд Тръмп за признаването на Йерусалим за израелска столица. Има дори шансове ситуацията да излезе от контрол. Наивно е да се мисли, че Белият дом не е предвидил тази реакция. Нещо повече: реакцията е дори желана, защото вдига цената на жеста на Тръмп – президентът обаче е бизнесмен, който не прави случайни жестове, без да спечели.\nСъдейки по реакциите, става дума за някаква тайна сделка, в която наред с мощното еврейско лоби, състоящо се от финансови кръгове на Уол Стрийт и политици от Републиканската партия, участва и държавата Израел, която е „трудното, но любимо дете” на Вашингтон. \n  \nИнтересен анализ предлага Александър Ситников в руското онлайн-издание svpressa.ru. След като разглежда бизнес-отношенията между САЩ и Израел относно търговията и многомилиардната доларова помощ всяка година ($38 млрд. до 2028 г.) авторът се спира на оръжейния алъш-вериш. \n  \nТръмп предлага на Израел да закупува от САЩ 75% от необходимото им оръжие, като по този начин в страната да се върне голяма част от военната помощ. Само че във ВПК работят 15% от работещите израелски граждани и Тел Авив не може с лека ръка да ги остави без работа. Някога Израел произвеждаше изтребители (напр. „Кфир”), но закри самолетостроителната си програма след споразумение с Вашингтон и отдавна горчиво съжалява. \n  \nСега на въоръжение в израелските ВВС са американските F-15 и F-16. Започнаха да постъпват и новите F-35I Adir – вече пристигнаха 9 от договорираните 50 машини и са усвоени до степен да носят бойно дежурство. \n  \nНа 31 октомври т.г. БЛИЦ разказа с какво израелските F-35 се отличават от всички останали модели. Сега припомняме, че ставаше дума за авиониката. \n  \nЧе ще бъде така, се знаеше още преди четири години: на 9 юни 2013 г. на авиоизложението в Бурже вицепрезидентът на Lockheed Martin по програмата F-35 Стив О’Брайен обяви, че израелските ВВС категорично не са съгласни да имат бордова електроника от Щатите. Преговорите преминали трудно, дълго и безуспешно. Това е единственият запомнен случай американците да отстъпят пред купувача. \n  \nДържавната компания Israel Aerospace Industries, че е успяла да създаде ефективен програмно-управляем радио-интерфейс. А кореспондентът на War Is Boring Дейвид Ахи, по думите на израелски пилоти, нарекъл еврейския F-35I Adir уникален, какъвто в другите страни не може да се види. \n  \nВпрочем американските летци-изпитатели винаги са се отзовавали с недобри думи за бордния компютър, който трудно се справя със задачата за управление на самолета в екстремални условия. Оттук идва лошата маневреност, тъй като програмното осигуряване постоянно ограничава пилота с приложението „не претоварвай тялото и крилете”. \n  \nАко се вярва на Бени Коен, ръководител на Israel Aerospace Industries, израелтяните са постигнали това, което не са успели американците: те разработили качествена авионика, която била главната болка на Lockheed Martin. Американският генерал Марк Ремси, куриращ проекта F-35, не веднъж е заявявал, че тази задача може да я решат чак след 15 г. Засега Щатите събират насмешките на света за несполуките с F-35 и е заложен имиджът на страната като иновационна страна. \n  \nДойде моментът за версията на политолога Александър Ситников: Израел не иска от Вашингтон пари, за да сподели своето ноу-хау, а признаване на Йерусалим за столица. Това може да се окаже журналистическа версия от теорията за заговора, но фактът е налице: САЩ местят столицата си в Йерусалим след поредицата от успешни изпитания на израелския F-35I Adir. \n  Редакция БЛИЦ (по публикации в svpressa.ru) \n \n", "date": "2017.12.13", "title": "Какво може да поиска Тръмп от Израел за признаването на Йерусалим?"}
{"url": "https://www.blitz.bg/svyat/kim-chen-un-otgovori-na-prizivite-da-spre-yadrenata-i-raketnata-si-programa_news564375.html", "text": "Лидерът на Северна Корея Ким Чен-ун обеща да направи Северна Корея „най-голямата ядрена сила на света“, показвайки, че Пхенян няма намерение да се съобрази с призивите да изостави ядрената и ракетната си програма, предава AFP, като се позовава на съобщение в севернокорейска държавна медия.\nВ реч пред екипа и работниците, осъществили последните ракетни изпитания на Северна Корея, Ким заяви, че страната „ще се развие успешно и ще стане най-голямата ядрена и военна сила на света“, според цитата на държавната новинарска агенция KCNA. \nИзточник: \"Фокус\"\n", "date": "2017.12.13", "title": "Ким Чен Ун отговори на призивите да спре ядрената и ракетната си програма"}
{"url": "https://www.blitz.bg/svyat/izrael-nanese-udar-po-voenen-lager-na-khamas-v-ivitsata-gaza_news564386.html", "text": "Армията на Израел е нанесла удар по военен лагер на \"Хамас\", съобщава Haaretz.\nУдарът е бил по позиции на \"Хамас\" в южната част на ивицата Газа като акцията е била отговор на ракетен обстрел по територията на Израел.   \nПо-рано бе съобщено, че израелските военни са прихванали две ракети, изстреляни от сектора Газа.  Превод и редакция: БЛИЦ \n", "date": "2017.12.13", "title": "Израел нанесе удар по военен лагер на \"Хамас\" в ивицата Газа"}
