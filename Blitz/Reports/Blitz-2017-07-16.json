{"url": "https://www.blitz.bg/svyat/irakskoto-razuznavane-senzatsionno-lidert-na-islyamska-drzhava-e-zhiv-i-se-krie-kray-raka_news529637.html", "text": "Директорът на иракското разузнаване Абу Али ал Басри опроверга информацията, че лидерът на „Ислямска държава” Абу Бакр ал Багдади вече не е сред живите, съобщава Al-Arabiya.\nПо думите му, главатарят на джихадистите продължава да се крие в Сирия, вероятно някъде в покрайнините на Ракка. \nТой отбелязва, че иракското разузнаване се старае да следи всяко придвижване на най-важните хора в групировката.  \n \n", "date": "2017.07.16", "title": "Иракското разузнаване сензационно: Лидерът на \"Ислямска държава\" е жив и се крие край Рака"}
{"url": "https://www.blitz.bg/lyubopitno/dzhadzhi/inzhener-obyasni-stpka-po-stpka-chaka-li-ni-apokalipsis-ako-google-se-srine-za-30-minuti_news529149.html", "text": "\n Не се случва обичайно, но когато Google “се срине“, сякаш рухва целият свят. За последен път това се случи през януари 2014 г. и тогава основно беше засегната платформата за имейли Gmail. \nТехнологичният гигант обясни в блога си, че това се дължало на „пренатоварване“ на един от центровете му за данни в Европа, а това създало ефект на доминото, който разпространил проблема от един център за данни към останалите. \nСоциалните мрежи се пълнеха с всякакви шеги и злъчни коментари от младежи, неспособни да живеят без най-популярната интернет търсачка в света, която се използва от милиони хора всеки ден. \nНо технологичният гигант е преживявал сривове и в миналото. През август 2013 г. всичките му услуги, включително видео (YouTube), анализи (Analytics) и съхранението на данни в облак (Drive), бяха засегнати от пълния срив. \nТой продължи само пет минути – от 15.50 до 15.55 ч. Тихоокеанско време, но те бяха достатъчни, за да предизвикат гнева на хиляди потребители на мрежата и за намаляването на световния интернет трафик с 40%. Така компанията загуби над 500 000 долара, сочат данните на експерта по Google Дани Съливан. \nКакво ще се случи, ако бедствието продължи половин час? Софтуерният инженер на Google Ашиш Кедиа казва в уеб платформата Quora, че това е малко вероятно, но обяснява стъпка по стъпка какви биха били последиците и най-вероятният сценарий. Какво ще се случи по време на срива? \n“В първите минути хората ще проверят интернет връзката си. Някои от тях ще се обадят на интернет доставчика си. Други може би ще търсят проблеми в хардуера си“, обяснява инженерът. \n“Тогава хората ще си дадат сметка, че е вярно. Ще има момент на недоумение. Хората ще опитват отчаяно да актуализират страницата на Google отново и отново“, допълва той. \nСпоред Кедиа, когато отминат минутите на удивление, ще дойдат изненадата и гневът. „Хора от цял свят ще започнат да правят скрийншотове на екрана на страницата, показваща грешка при зареждането на Google. Стените във Facebook ще се напълнят с изречения като: „О, Боже! Не мога да повярвам!“, „Станах свидетел на нещо изненадващо“, показвайки снимки с грешката“. \nСлед това ще дойде търсенето на решения на дигиталното бедствие. Проблемът, според Кедиа, е как ще се разреши този проблем. При всички случаи конкурентите на Google ще спечелят.  \n„Хората ще потърсят алтернативни търсачки...Но как? Повечето от тях не са чували за алтернативни варианти, въпреки че Bing и Yahoo ще имат огромно увеличение на трафика, а (частната търсачка) DuckDuckGo ще бъде много използвана в Twitter. Хората ще разберат, че тя е добра“, казва Кедиа. \nРазбира се, проблемът няма да засегне само търсачката. „Много други интернет приложения, които използват Google, също ще спрат да функционират. \nБез Gmail за 30 минути производителността в света ще регистрира огромен срив. Дори не мога да си представя загубата на приходи не само за Google, а за всички компании по света, които използват Google”, казва Кедиа. \nНо нека си припомним, че компанията от Маунтин Вю не само доминира интернет, а също и много мобилни телефони. „Потребителите на Android ще останат блокирани на пътя, а потребителите на iPhone, които използват Google Maps, ще изгубят посоката“, казва Кедиа. \nТой обаче допълва, че ще има и изключения. „На фона на целия този срив, животът в Китай ще остане непроменен. И хората от другите конкурентни компании ще се възползват и ще пеят от щастие“, казва Кедиа. \nА когато услугата бъде възстановена?  \n„Google ще публикува комюнике, в което ще обясни причините и специалисти в технологиите от цял свят ще опитат да потърсят какво е предизвикало срива“, разказва инженерът. \n„Мнозина ще изкажат предположения, че група хакери е отговорна, а мнозина ще потърсят мнението на хакерите. Медиите ще полудеят и ще потърсят експерти, за да опитат да анализират положението. Много блогъри ще напишат публикация от рода на: „Как е възможно да зависим толкова много от Google?”. \nQuora ще се напълни с въпроси: „Защо се случи това?“, „Влезли ли са в данните ми?“, „Вярно ли е, че Google е бил хакнат?“ и т. н. Много потребители ще спрат да използват Google и ще се обърнат към алтернативни услуги“, смята Кедиа. \nGoogle и Amazon поевтиняха с над 80%Не, няма да имате възможност да купите от акциите им на тези ниски нива \n“BuzzFeed и ScoopWhoop ще публикуват статии като: „Google се срина за 30 минути. Няма да повярвате какво се случва сега“ и „10 неща, които можеш да направиш, когато Google се срине следващия път“, шегува се инженерът. \n„Но след това ще открият тази статия и ще си дадат сметка, че много от тези неща вече са се случвали или се случват“, допълва той. \nИзточник:  \n", "date": "2017.07.16", "title": "Инженер обясни стъпка по стъпка чака ли ни апокалипсис, ако Google се срине за 30 минути"}
{"url": "https://www.blitz.bg/svyat/podivyal-kitaets-zakla-dvama-dushi-v-magazin-video-18_news529644.html", "text": "Въоръжен с нож мъж нападна посетителите на магазин в Китай. Инцидентът е станал в провинция Шенжен, информира агенция „Синхуа”.\nСъобщава се за двама загинали и девет ранени. \nНападателят е задържан. Всички пострадали са откарани в болница.  \n  \n", "date": "2017.07.16", "title": "Подивял китаец закла двама души в магазин (ВИДЕО 18+)"}
{"url": "https://www.blitz.bg/svyat/koy-nasledyava-al-bagdadi-ako-vse-pak-nyakoga-go-likvidirat-naistina_news529641.html", "text": "По слухове в медиите в Близкия Изток Абу Бакр ал-Багдади ще го наследи Джалалудин ал-Туниси, който предиф оглавявал една от терористичните клетки в Либия, твърди интернет-изданието politpuzzle.ru.\nНовият 35-годишен лидер е от Тунис. Родителите му заминали за Франция и затова ал-Туниси има френски паспорт.  Върнал се в първата си родина, но там го заварила туниската революция. \n  \nСлед това надъханият екстремист се оказал в Сирия и станал дясна ръка на на Багдади. Превод: БЛИЦ \n \n", "date": "2017.07.16", "title": "Кой наследява ал-Багдади, ако все пак някога го ликвидират наистина?"}
{"url": "https://www.blitz.bg/svyat/arestuvakha-brata-na-iranskiya-prezident_news529649.html", "text": "Братът на иранския президент Хасан Роухани - Хосеин Ферейдун, е арестуван за финансови престъпления, съобщават \"Франс прес\" и \"Фокус\".\n„Проведени са няколко разследвания около тази личност. И други хора са разследвани, някои от тях в затвора“, заяви правосъдният министър Голамхосеин Мохсени Еджейе. \n„Вчера той можеше да даде пари за гаранция, но той не успя да ги предостави и затова бе изпратен в затвора“, посочи министрът. \nФерейдун е специален помощник на брат си. \n", "date": "2017.07.16", "title": "Арестуваха брата на иранския президент"}
{"url": "https://www.blitz.bg/svyat/uzhast-v-damask-ne-svrshva-otnovo-obstrelyakha-ruskoto-posolstvo_news529648.html", "text": "Отново обстреляха руското посолство в Дамаск. По него са били изстреляни най-малко два снаряда. Единият от тях се е взривил в сграда от дипломатически комплекс, а другият е паднал близо до него, предават руски медии.\n Няма данни за ранени или убити руски дипломати или служители. \n  Кремъл е твърд поддръжник на режима на Башар Асад. \n", "date": "2017.07.16", "title": "Ужасът в Дамаск не свършва: Отново обстреляха руското посолство!"}
{"url": "https://www.blitz.bg/svyat/mashchekha-se-prevrna-zhiv-dyavol-udryala-detsata-si-s-lzhitsa-i-greblo-karala-gi-da-lizhat-poda-da-yadat-fekalii-i_news528544.html", "text": "Все по-трудно ни става да се застъпваме зад майчиния инстинкт и твърдението, че жената е по-добър родител. Доказателството идва със Сара Ан Ууди, която със сигурност ще носи отговорност за всички комплекси и психически проблеми, които е успяла да създаде на своите доведени деца, пише men.hotnews.bg.\nСъдът е изготвил списък с повече 30 обвинения, които много ясно могат да подчертаят какъв родител е била Сара. Съпругът Джонатан също ще влезе в затвора, защото така и не е успял да предотврати мъченията на собствените си деца. \nДецата били принуждавани да лъжат какво се е случило, да казват, че са паднали по време на игра и всичко у дома е прекрасно. Очевидно е, че на един от младежите му е писнало да лъже и е споделил, че куца, защото майка му го е ударила с метална лъжица няколко пъти. \nБоят е само част от удоволствията, които се предлагали в дома - децата трябвало да консумират и пият течности със съмнителен характер, да гладуват, да прекарват вечер в килера, да бъдат бити с гребло, да лижат пода, да правят лицеви опори и понякога дори да консумират фекалии. Подозираме, че това не е всичко, но и децата все още не са дали показания, за да стане ясно какъв точно е бил адът! \n", "date": "2017.07.16", "title": "Мащеха се превърна жив дявол - удряла децата си с лъжица и гребло, карала ги да лижат пода, да ядат фекалии и..."}
{"url": "https://www.blitz.bg/layfstayl/za-damite/nyama-znachenie-kolko-ste-krasiva-mzhete-se-vlyubvat-samo-v-zhenite-koito-pritezhavat-tova-kachestvo_news529132.html", "text": "По природа човек е, малко или много, да е егоист и избирайки партньор, първо мисли за собственото си благополучие. Често жените се питат каква трябва да съм, за да ме харесват мъжете. Такива, които се грижат за себе си и никога не излизат без грим? Нежни и чувствителни, за които някой трябва да се грижи? С големи гърди и дълги крака? В повечето случаи чертите, с които се характеризира този идеален образ, са само външни. Всъщност жената, която всички мъже ще харесат, не е с идеален маникюр и леко нацупени устни. Дори не е с крака до сливиците.\nВсички мъже се влюбват в жената, която е ЩАСТЛИВА! \nИ мъжете, и жените винаги са били привличани от радостните хора. Когато човек излъчва положителни емоции, всички искат да са около него. \n“Инстинктът ни влече към тези хора, които могат да ни направят щастливи” – това е заключението, до което стига психотерапевтът от Лондон Алън Ботън. Ето защо мъжете се влюбват не в тази жена, която е с красива външност, а в тази, която може да им даде топлина и грижа. \nПо природа човек е, малко или много, да е егоист. Избирайки си партньор, всъщност първо мислим за собственото си благополучие. Всеки човек се чувства щастлив от различни неща, но, ако трябва да обобщим как би изглеждала щастливата жена, то тя ще има следните качества: \n1. Не тъжи \nЩастливият човек може да е щастлив дори само от факта, че има очи да види заобикалящия го свят. Той не тъжи без причина, не се оплаква, не обижда. Да гледаш и да говориш с такъв човек е максимално леко. \n2. Усмихва се \nВ рамките на един психологически експеримент, на участниците показали 5 снимки на усмихнати хора и 5 на сериозни. На въпроса кой е по-красив, всички посочили човек от усмихващите се. Изобщо дори не бил отчетен фактът, че класическата красота била характерна повече за портретите на сериозните хора. \n3. Отнася се към околните по-добре, отколкото другите \n  \n4. Умее да говори не само за себе си \nАко една жена умее да повишава настроението на хората наоколо, да ги радва и да ги кара да се усмихват, това е качество, което струва скъпо. \n5. Вижда хубаво там, където другите виждат лошо \nТе не се концентрират върху негативното, независимо в каква сфера. И защо да го правят, при положение, че може да се насочат към нещо позитивно?! \nПредставете си следната ситуация – мъж кани две различни жени на кино. Ако филмът не се окаже достатъчно добър, първата ще заяви, че е било пълна скръб и нервно ще стисне устни. В такъв случай мъжът ще се почувства като истински неудачник. Втората жена може да признае, че филмът не е бил особено сполучлив и затова ще предложи да компенсират в приятен ресторант или сладкарница с вкусотии. Няма да е трудно да се досетите в коя от двете би се влюбил мъжът, нали? \nИзточник: http://ladyzone.bg\n", "date": "2017.07.16", "title": "Няма значение колко сте красива! Мъжете се влюбват само в жените, които притежават ТОВА качество"}
{"url": "https://www.blitz.bg/svyat/nikola-gruevski-zhivee-v-strakh-20-gardove-go-pazyat-sled-zaplakhi-s-ubiystvo_news529603.html", "text": "Бившият македонския министър-председател Никола Груевски е поискал 20 телохранители да се грижат за сигурността му, съобщи македонската новинарска агенция „Макфакс“, цитирана от факти.бг. Бившият премиер и лидер на опозиционната ВМРО-ДПМНЕ е поискал от службите допълнителни гардове с мотива, че е бил заплашен с убийство.\n До този момент Груевски беше пазен от шестима души, колкото се полагат на бивш министър-председател. Политикът обаче е поискал от вътрешното министерство допълнителна охрана заради висока степен на опасност за живота му. \n Телевизия 24 посочва, че през изминалите месеци Груевски нееднократно е получавал заплахи за живота си. Македонското министерство на вътрешните работи до този момент нито е потвърдило, нито е отрекло информацията. \nТелевизията посочва, че опозиционният лидер не е заявил в полицията, че е заплашван. След напускането на премиерския пост Груевски е разчитал на 20 телохранители, въпреки че по това време е нямало зелена светлина за това от министъра на МВР. \n След като Оливер Спасовски пое вътрешното ведомство, Груевски остана с шестима гардове. За справка – когато той беше премиер, 78 лични гардове се грижеха за сигурността му. \n", "date": "2017.07.16", "title": "Никола Груевски живее в страх! 20 гардове го пазят след заплахи с убийство"}
{"url": "https://www.blitz.bg/svyat/uchenite-ss-senzatsionno-tvrdenie-za-chernata-smrt-pogubila-20-miliona-dushi-prez-14-vek_news528977.html", "text": "Нещо твърде любопитно се е случило с околната среда по време на „черната смърт“. Ние, хората, сме ужасни, когато става дума за отношението им към природата. И сякаш тя неслучайно на моменти опитва да ни изтрие от лицето на Земята, пише iflscience, цитиран от obekti.bg\n„Черната смърт“ през 14. век е добър пример за това – за няколко десетилетия тя погубва 20 милиона души. Сега ново изследване показва, че тази чума може да е имала и изненадващо положителен ефект върху околната среда. \nЕкип изследователи от Харвардския университет проследяват регионалното и глобалното замърсяване с олово във времето, което се разкрива в редица новаторски анализи на вътрешността на ледовете. Мините, метелообработването и свързаните с него промишлени процеси отделят много олово в околната среда - както в атмосферата, така и в хидросферата. \nОловото уврежда нервната система и храносмилателната система доста тежко - както на хората, така и на животните. То не се среща в околната среда в толкова големи количества, освен в следствие на рудодобива – а той се случва през последните поне 2000 години. \nПроследяването на концентрацията на олово в околната среда чрез полярните ледове показва, че по време на „Черната смърт“ – особено между 1349 и 1353 г. – въздухът е бил без олово за първи и единствен път през последните две хилядолетия. Както се оказва, когато толкова много хора умират толкова бързо, добиването на олово става далеч по-маловажно от оцеляването. \n„По време на чумната пандемия демографският и икономически колапс прекъсва металопроизводството и оловото в атмосферата спада до нива, които не могат да бъдат засечени,“ пишат учените. \nДа, по-малко хора означава по-малко замърсяване. Това може да звучи като радикален призив някой съвременен архизлодей да скочи и да спаси света от нас самите, но това не е единственото, което ни остава. \nНеща като Парижкото споразумение показват, че хората са способни да работят заедно за да се справят с проблеми в огромни мащаби. Така че вместо да чакаме природата отново да си отмъсти за щетите, можем да стигнем до изгодни на всички алтернативни решения, за да променим поведението си. \n \n", "date": "2017.07.16", "title": "Учените със сензационно твърдение за „черната смърт“, погубила 20 милиона души през 14 век"}
{"url": "https://www.blitz.bg/svyat/sky-news-tiyneydzhr-stoi-zad-atakite-s-kiselina-v-london_news529608.html", "text": "16-годишно момче е обвинено за нападенията с киселина в британската столица Лондон, съобщи Sky News. Повдигнати са му 15 обвинения. В четвъртък вечер за по-малко от деветдесет минути бяха извършени пет атаки с киселина в северната и източна част на столицата.\n Петима мъже при отделни случаи бяха заляти с киселина от две лица на мотопед. Полицията арестува тийнейджър, за когото се смята, че стои зад атаките. \n 16-годишното момче е задържано под стража и ще се яви в съда в понеделник. 15-годишно момче пък, арестувано в петък сутринта, е освободено от ареста под гаранция. \n И петимата пострадали мъже бяха настанени за лечение в болница. Един от тях е с обезобразено лице. Все още се разследват мотивите за това престъпление. \n Междувременно стана ясно, че британското вътрешно министерство ще разглежда нападанията с киселина като опит за убийство. Веществата ще се разглеждат от съда като оръжие, с което човек може да бъде убит. При признаване за виновни лица могат да получат доживотни присъди. \n", "date": "2017.07.16", "title": "Sky News: Тийнейджър стои зад атаките с киселина в Лондон"}
{"url": "https://www.blitz.bg/obshtestvo/gen-ben-khodzhis-obyasni-drnkane-na-orzhie-li-e-golyamoto-uchenie-na-nato_news529614.html", "text": "Бързата реакция е от ключово значение за това дали дадена заплаха ще прерасне в ескалираща криза. Това заяви командващият на сухопътните войски на САЩ в Европа ген. Бен Ходжис по време на международното учение на източния фланг на НАТО „Сейбър Гардиън”.\nВисшият военен обясни, че е нужна скорост както при разбирането и осъзнаването на една криза, кибер атака или хибридна заплаха, така и при политическото решение за разместване на формированията, както и при същинското събиране на сили. \n„Все още има предизвикателства като свободата на движение – повече от всичко трябва да има военна шенгенска зона, в който военен конвой да се движи така бързо, както мигрант из Европа. Това ще даде много гъвкавост на политическите лидери да реагират бързо. Това ми е първото желание: да има военен Шенген”, подчерта ген. Ходжис, цитиран от bTV.  \nВ тази връзка той отбеляза, че поставената от НАТО цел от 2% разходи от БВП за отбрана трябва да отидат не само за модернизация на армиите, но и за усъвършенстване на инфраструктурата. \nКомандващият на американските войски подчерта, че народите на България и Румъния трябва да са уверени във възможностите на своите военни. \n„Дрънкане на оръжие” ли е голямото учение на НАТО, докато Русия и Беларус организират съвместни маневри? Според генерала – не и доказателство за това са множеството поканени наблюдатели. \n„Последният американски танк беше напуснал Европа преди 3 години. Авиационната ни бригада беше почти закрита, защото САЩ мислехме, че Русия ще е партньор (…) С инвазията в Украйна и анексирането на Крим се промени ситуацията на сигурността в Европа”, коментира генералът и допълни, че предстоят учения и в Швеция, Полша и Украйна, а в балтийските страни ще бъдат разположени спецчасти. \nГенералът подчерта, че Черно море е „границата между НАТО и Русия”, а Дунав е с важно икономическо значение и случващото се в Крим приближава Русия до делтата на реката. \nКак да се реагира на дезинформацията, разпространявана от Кремъл? „Първо да се освети. (…) Знаете ли, те на ниво външен министър Лавров казват „Може би обединението на Германия е незаконно”, защото руското правителство не си е дало съгласието”. \nКой би поставил под въпрос законността на обединението на Германия? Другият начин е да се покаже по-добрата история. Огледайте се около вас как Полша и Балтийските държави се възползват от ЕС. Защо Украйна иска да се присъедини – защото вижда братовчедите си в Полша как живеят”. \n \n", "date": "2017.07.16", "title": "Ген. Бен Ходжис обясни „дрънкане на оръжие” ли е голямото учение на НАТО"}
{"url": "https://www.blitz.bg/svyat/tiyneydzhri-obrakha-i-iznasilikha-amerikanka-pribirashcha-se-ot-tsrkovna-sluzhba-video_news529620.html", "text": "Четирима тийнейджъри изнасилиха 50-годишна жена в Ню Йорк. Американката се прибирала у дома след служба в църквата, когато била нападаната от момчетата на една от уличките в Куинс.\nПо данни на CBS, младежите заплашвали жертвата с пистолет. \nЖената опитала да се отърве от нападателите си, заявявайки, че има спин. Това обаче не спряло момчетата и един от тях тръгнал за презервативи. \nНападателите са задържани от полицията.  \n  \n", "date": "2017.07.16", "title": "Тийнейджъри обраха и изнасилиха американка, прибираща се от църковна служба (ВИДЕО)"}
{"url": "https://www.blitz.bg/svyat/v-sashch-vleze-v-stroya-nay-noviyat-raketen-razrushitel-dzhon-fin_news529584.html", "text": "В САЩ е въведен в строя най-новият ракетен разрушител „Джон Фин”, тържествената церемония се състояла във военноморската база Пърл Харбър на Хаваите, съобщи пресслужбата на Пентагона.\nШефът на американското Тихоокеанско командване адмирал Хари Харис заявил, че появяването на новия кораб ще стане за американските съюзници и противници в Азиатско-Тихоокеанския регион сигнал, че Америка има свои интереси в тази част на света. \n  \n„Ние вярваме в света, който се крепи на силна власт. И появяването на този кораб говори на нашите приятели и противници, че ние много сериозно се отнасяме към този регион” – казал адмиралът.\n Корабът е клас \"Арли Бърк\"   и има противоракетната система \"Иджис\". Това е 63-тия кораб по този проект. Общо са планирани 75 разрушителя клас \"Арли Бърк\". \n Корабът има маса 9217 тона и е дълъг 156 метра. Задвижва се от четири турбини \"Дженеръл Илектрик\" с обща мощност 100 000 конски сили. Максималната му скорост е 56 км/ч (31 възела). \nНовият разрушител е наречен в чест на американския моряк Джон Фин, който защитавал базата Пърл Харбър по време на японското нападение на 7 декември 1941 г. Той получил 20 рани, но не напуснал бойното поле. Той починал в 2010 г. на възраст 100 г. \n  Превод и редакция: БЛИЦ \n  \n \n", "date": "2017.07.16", "title": "В САЩ влезе в строя най-новият ракетен разрушител „Джон Фин”"}
{"url": "https://www.blitz.bg/obshtestvo/georgi-lyubenov-ot-bnt-ss-strashen-gaf-obyavi-che-shumakher-e-umryal-oproverga-se-podir-chas_news529545.html", "text": "Георги Любенов от БНТ направи страшен гаф, предоверявайки се на фалшива новина от Фейсбук. Той бе поканил в студиото Антон Кутев и Антон Тодоров.\nРазговаряйки с Антон Тодоров, Георги Любенов сподели, че Михаел Шумахер е починал. Бившият пилот от Формула 1, който пострада тежко след падане със ски, всъщност е жив, но новината за смъртта му се завъртя днес в няколко български сайта. Доброжелател публикувал фалшивата новина и в групата на БНТ във Фейсбук и именно там тя попаднала в полезрението на Георги Любенов.  \nПочти час след чутовният гаф водещият все пак се поправи и обяви в ефир: \"Едно уточнение: Шумахер не е умрял!\" \nСедемкратният световен шампион е мигнал при провежданите му мозъчни тестове. От понеделник досега Шумахер е бил подложен на редица неврологични тестове, на които е отговорил „положително”. \nПо-рано френско издание „L’Ekip“,съобщи, че Михаел Шумахер реагира положително на опитите да бъде събуден от изкуствената кома. Главният редактор на медията Жереми Арбона заяви, че е на сто процента сигурен в това, тъй като има много надежден източник в болницата. Неврохирургът Стефан Шабарде също потвърди информацията. \n \n", "date": "2017.07.16", "title": "Георги Любенов от БНТ със страшен гаф! Обяви, че Шумахер е умрял, опроверга се подир час"}
{"url": "https://www.blitz.bg/svyat/ben-khodzhis-si-prizna-ucheniyata-na-nato-sa-nasocheni-protiv-rusiya_news529554.html", "text": "Ученията на НАТО са насочени против Русия – сега това не се крие и от самите участници във военния алианс. Гръмкото изявление за желанието да изплаши Москва направи командващият сухопътните войски на САЩ в Европа, американският генерал Бен Ходжис.\nТой говори пред журналисти на полигон, на който в момента текат маневрите „Мирен страж”.  „Руснаците уважават само силата. Ако ние демонстрираме единство, ще покажем, че сме заедно, че сме готови. Тогава, според мен, няма да ни се налага да се притесняваме от някакви си руснаци”, каза Ходжис.   \nДо границите на Русия в момента текат цяла редица от натовски учения. Едно от най-големите е „Сейбър Гардиън”, в което участват хиляди военни. \nЗа антируския курс на маневрите на алианса Москва е говорила многократно. В края на юни руският министър на отбраната Сергей Шойгу заяви, че НАТО е повишило интензивността на своята подготовка. Това, според него, демонстрира откровеното нежелание на Запада да се откаже от натиска върху Москва. Превод и редакция: БЛИЦ \n \n", "date": "2017.07.16", "title": "Бен Ходжис си призна: Ученията на НАТО са насочени против Русия"}
{"url": "https://www.blitz.bg/svyat/stoltenberg-pokhvali-smelostta-na-turskiya-narod-proyavena-po-vreme-na-opita-za-prevrat_news529567.html", "text": "Във връзка с отбелязването на една година от опита за преврат в Турция генералният секретар на НАТО Йенс Столтенберг заяви, че всеки опит да се накърни демокрацията в някоя от държавите членки е „недопустим“, пише вестник Daily Sabah, цитиран от \"Фокус\".\n Столтенберг похвали смелостта на турските граждани, които излязоха по улиците и „се противопоставиха на този ужасен акт, за да защитят легитимното правителство и демократичните институции“.  \n „Все още помня шока, който почувствах, виждайки щетите, които бяха нанесени по сградата на парламента от бомбардировките на участвалите в заговора“, подчерта Столтенберг.  \n", "date": "2017.07.16", "title": "Столтенберг похвали смелостта на турския народ, проявена по време на опита за преврат"}
{"url": "https://www.blitz.bg/svyat/the-blogger-ruskiyat-otgovor-na-zumwalt-e-radioshkhuna-koyato-shche-izlzhe-radarite-na-protivnika_news529574.html", "text": "Знаменитият разрушител Zumwalt е пример за най-необмисления пропуск на американския ВПК, при който намаляването на радарната забележимост на кораба станала за сметка на бойните качества на машината. Тази несполука трябва да бъде отчетена при създаване на принципно нов тип военен кораб „радиошхуна”, разказва в The Blogger руският военен експерт Дмитрий Верхотуров.\nZumwalt при своята водоизместимост от 14 хил тона има доста слабо въоръжение (155-мм оръдие и крилати ракети Tomahawk), но на екраните на всички радари се изобразява като малък рибарски съд. За постигане на тази цел е пожертвана не само огневата мощ, но и противопожарната сигурност на кораба – в горните етажи на надстройката е използвано дърво. С това техническият потенциал е изчерпан напълно. \n  \nОчевидно е, че корабът е проектиран като рейдер, защото е ориентиран главно за удари по наземни цели. При новата тактика на морския бой неуязвимите за радарите кораби трябва да прикриват атакуващите групи или да разчистват акваторията за авионосците. \n  \nДмитрий Верхотуров обаче предлага за тази тактика далеч по-ефективно средство. Вместо да крият главния ударен кораб, експертът предлага в корабната формация да бъдат създадени няколко специални не големи и мобилни съда, които авторът нарича „радиошхуни”. Това може да са фрегати и дори корвети, окичени с отражатели и излъчващи антени, които имитират работата на различни радари. \n  \nТова съчетание от прибори позволява да се създадат двойници на главния военен кораб, който вече не може да го идентифицира нито AWACS, нито корабните радари, нито радиолокационните глави на самонасочващите се противокорабни ракети. Това ще застави корабите на противника да приближат до акваторията за баражиране на „шхуните” на разстояние пряка видимост, влизайки в обсега на артилерийския огън. \n  \nНещо повече: „радиошхуната” ще „осветява” противниковите кораби с радарните си антени, а групировката само ще приема отразените сигнали, без да се обозначава. \n  Превод и редакция: БЛИЦ \n \n", "date": "2017.07.16", "title": "The Blogger: Руският отговор на Zumwalt е „Радиошхуна”, която ще излъже радарите на противника"}
{"url": "https://www.blitz.bg/svyat/raztrsvashcha-drama-bulka-ne-uspya-da-dokazhe-na-mladozhenetsa-che-e-devstvena-i-se-samoubi_news529285.html", "text": "\n Гражданин на Таджикистан е бил обвинен в това, че е довел жена си до самоубийство. Според следствието, той е твърдял, че тя не е била девствена, когато се омъжила за него и иска да си вземе друга жена.  \nЗагиналата 18-годишна Раджаби Куршед се самоубила 40 дни след встъпването си в брак с 24-годишния Зафар Пиров, с който не се познавала до сватбата. Преди да се омъжи Раджаби преминал през всички необходими изпитания, включително и проверка за девственост. Но младоженецът не хванал вяра на тези приказки. Той поискал две допълнителни проверки и отново не повярвал на резултатите. \nСемейството на младото момиче разказва, как то се оплакало, че през всичкото това време се намирало под силен натиск и че повече не може да търпи това. Пиров обаче твърди, че още преди сватбата, Раджаби му дала писмено разрешение да си вземе втора жена, тъй като не била девствена.  \nСъсипаната от мъка майка твърди, че дъщеря й е станала жертва на клевета и насилие и се обърнала към президента на страната, за да търси справедливост. Тя е готова под клетва да потвърди, че дъщеря ѝ никога не е имала романтични отношения с мъже. Тя добавя, че дъщеря ѝ е спряла да ходи на училище, за да се грижи за двамата си братя инвалиди.  \nАко бъде доказано, че действията на Зафар са подтикнали девойката към самоубийство, той може да лежи до 8 години в затвора. Тестовете за девственост са нещо нормално за Таджикистан, информира Лайф.ру. Тук половите връзки преди брака смятат за незаконни и аморални. Преди сватбата младоженците преминават медицинско изследвани, а  булките трябва да бъдат подложени и на \"тест за чистота\". \nПреди сватбата Зафар получил свидетелство от лекаря, че избраницата му не се е занимавала със секс, последвали и два допълнителни теста, но той продължавал да тормози момичето и да го кара да си признае всичко. \nОт 2014 г. в Таджикистан са регистрирани повече от 600 съдебни дела, засягащи спорове за девственост. Превод: БЛИЦ \n", "date": "2017.07.16", "title": "Разтърсваща драма: Булка не успя да докаже на младоженеца, че е девствена и се самоуби"}
{"url": "https://www.blitz.bg/svyat/ekshn-v-nebeto-turski-samolet-katsna-avariyno-v-kayro-sled-kato-edin-ot-ptnitsite-pretrpya-insult_news529594.html", "text": "Самолет на авиокомпания Turkish Airlines извърши аварийно кацане на летището в Кайро, след като един от пътниците е имал сърдечен пристъп, предават РИА Новости и телевизионния канал Al Arabiya, цитирани от Фокус. По време на полета екипажът е уведомил пилота за критичното състояние на жената, след което капитанът се е свързал с представителите на летището в египетската столица и е извършил аварийно кацане.\nПо-късно стана ясно, че жената е претърпяла инсулт, а сега е настанена в местна болница.\n", "date": "2017.07.16", "title": "Екшън в небето: Турски самолет кацна аварийно в Кайро, след като един от пътниците претърпя инсулт"}
{"url": "https://www.blitz.bg/layfstayl/samo-v-blits-gringo-napravi-unikalen-zhest-km-sofi-marinova_news529601.html", "text": "\"Подготвил съм една песен за Софи. Само за нея е правена. Утре ще я чуете\", сподели новата голяма любов на Маринова в предаването \"Коктейл\" от ефира на Канал 3. \"След нея очаквайте още един хубав дует\", допълни Гринго.\nДвамата често са повод за приказки в шоубизнеса, заради редицата побоища и буйни скандали, които съпътстват двойката. \nТриото им с Анелия направи фурор и бързо се изкачи сред върховете на класациите.  \nПредстои да чуем новия хит на Гринго, изцяло посветен на любимата му.\n", "date": "2017.07.16", "title": "Само в БЛИЦ! Гринго направи уникален жест към Софи Маринова"}
{"url": "https://www.blitz.bg/svyat/operirakha-dzhon-makkeyn_news529505.html", "text": "Известният републиканец Джон Маккейн е бил опериран, съобщи АП.\n Известният сенатор и републикански политик се е подложил на хирургичната интервенция в клиника в Аризона. \n Лекари са отстранили съсирек  в лявото му око. Джон Маккейн се чувства добре. В близките дни той ще се възстанови от хирургическата интервенция. \n", "date": "2017.07.16", "title": "Оперираха Джон Маккейн"}
{"url": "https://www.blitz.bg/svyat/politicheski-nevoli-zhena-deputat-be-zameryana-s-yaytsa-na-sobstvenata-si-svatba-video_news529516.html", "text": "Депутатката от асамблеята на бразилския щат Парана Мария Виктория Барос бе замеряна с яйца пред входа на черквата след церемонията ѝ по бракосъчетание. Това съобщава Би Би Си. Инцидентът е станал в петък, 14 юли, в Куритибе, административният център на Прана.  В този ден пред черквата са се били сърбали стотици демонстранти. Заради атаката с яйцата Барос е била принудена да си тръгне в брониран автомобил.\nНа сватбата на 25-годишната депутатка се е бил събрал целия местен политически елит, включително и баща ѝ Рикардо Барос, министър на здравеопазването, майка ѝ Кида Боргети, заместник-губернатор на щата, както и 30 членове на бразилския национален конгрес.   \nДемонстрантите са носили антиправителствени плакати и са крещели оскърбителни лозунги по адрес на Барос. Младоженката е била обвинена в оскърбяване на представителите на левите политически възгледи. По думите на самата нея, тя е била нападната, защото семейството ѝ подкрепя обвинявания в корупция президент Мишел Темер.  Превод и редакция: БЛИЦ \n \n   \n \n \n \n", "date": "2017.07.16", "title": "Политически неволи! Жена-депутат бе замеряна с яйца на собствената си сватба (ВИДЕО)"}
{"url": "https://www.blitz.bg/stsena/skrbna-vest-pochina-kultov-ruski-aktor_news529523.html", "text": "Народният артист на СССР и република Казахстан Владимир Толокоников почина на 75-годишна възраст. Това съобщава порталът Tengrinews.kz, позовавайки се на Републиканския академичен театър на руската драма „Лермонтов”.\nАктьорът е роден на 25 юни 1943 година в град Алмати, през 1973 година завършва актьорския факултет на Ярославското театрално училище.  \nТолокоников става известен през 1988 година с ролята си на Шариков във филма на Владимир Бортко „Кучешко сърце” по повестта на Михаил Булгаков. Актьорът също изиграва главната роля в комедията за „Хотябич”, която излезе по екраните през 2006 година. За ролята си Толокоников получи наградата на MTV-2007 за „Най-добра комедийна роля”. Превод и редакция: БЛИЦ \n", "date": "2017.07.16", "title": "Скръбна вест: Почина култов руски актьор"}
{"url": "https://www.blitz.bg/lyubopitno/evrika/otkrikha-neshcho-neveroyatno-v-egeysko-more_news529525.html", "text": "\n Подводни археолози откриха останките на осем древногръцки кораба, датирани отпреди хиляди години, докато изследваха водите около островите Фурни. \nСъвместната гръцко-американска експедиция за намирането на подводни археологически обекти в островния архипелаг досега е открила общо 53 останки от кораби, както и безброй артефакти. \n Питър Кембъл, който е един от лидерите на проекта, смята, че тази зона в Егейско море е била много популярна между античните моряци, тъй като има удобни места за хвърляне на котва. Освен това островите Фурни са пазели моряците и корабите им от опасните северозападни ветрове. \n Сред осемте останки от кораби има такива от древногръцката Архаична епоха (525-480 пр.Хр) до Ранно модерната епоха (1750-1850 сл.Хр).  \n", "date": "2017.07.16", "title": "Откриха нещо невероятно в Егейско море"}
{"url": "https://www.blitz.bg/analizi-i-komentari/fox-news-isterichnite-demokrati-razdukhvat-v-sashch-chervenata-zaplakha_news529443.html", "text": "Американските демократи раздуват в страната истинска „истерия”, съревновавайки се в преувеличения относно Русия, заявил водещият във Fox News Тъкър Карлсън в свое скорошно предаване.\nКакто подчертава журналистът, Русия е мощна държава и САЩ винаги са поддържали с нея достатъчно тесни отношения – обаче сега, когато от старанията на либералите в Америка отново възниква „червена заплаха”, това става невъзможно. \n  \nКарлсън припомня, че Русия не е просто предмет на спор между партиите във Вашингтон, това е световна държава с огромни запаси от енергийни ресурси и ядрен арсенал. \n  \n„Ние поддържахме в продължение на 100 г. много интересни отношения с руското правителство, макар понякога да изглеждаше различно, защото ни беше необходимо, защото беше в наш интерес” – казва Карлсън в предаването си. \n  \nОбаче такова нещо повече няма: заради истерията около изборите, на които победи Тръмп, Русия отсега стана най-зловещата страна в световната история. Както считат демократите, даже да се говори с руснаци вече е престъпление, измяна към родината, счита Карлсън. \n  \nСпоред журналиста, мнозина трезво мислещи хора във Вашингтон напълно са си загубили ума и говорят такива неща, които по-късно ще ги накара да почервенеят от срам. Но каква е цената на тази истерия за САЩ именно сега? Все пак ние трябва и занапред да управляваме света. Доколко всичко това усложнява задачата? \n  Превод и редакция: БЛИЦ \n \n", "date": "2017.07.16", "title": "Fox News: Истеричните демократи раздухват в САЩ „червената заплаха”"}
{"url": "https://www.blitz.bg/svyat/shokirashcho-video-nbc-pokaza-na-kakvo-uchat-detsata-v-lager-kray-kiev-ubiyte-moskalite-neka-moskva-lezhi-v-ruini_news529438.html", "text": "Как в лагера на националистическия батальон „Азов” край Киев деца се учат да защитават украинската си идентичност, разказва в документален филм журналистът Спайк Джонсън от телевизия NBC.\nЕдноседмичното обучение включва не само бойна подготовка – опитни инструктори полагат идеологически фундамент за бъдещите поколения. Младите възпитаници в хор скандират лозунги за необходимостта да се „убиват москалите” (московците), за „Москва в руини” и „украинския Кубан”, сипят се закани за завладяване на „целия свят”. \n  \nДетският лагер е организиран от украинския националистически батальон „Азов”. Децата живеят в палатки. Понякога ги будят в 3 часа сутрин с фойерверки и димни гранати, за да привикват към бойната обстановка. \n  \nДенем децата разучават националистически песни, обучават се да си служат с оръжие и участват във възстановки на боеве. Внушават им, че техен дълг е да върнат Крим и Кубан. Те не обичат не само руснаците, а изобщо имигрантите и чужденците. \n  \nМайка, същевременно лекар на батальона „Азов”, твърди, че украинците са в състояние на необявена война, но тук не учат децата да отнемат живот, а ги учат на култура да общуват с оръжието. А те в екстаз крещят „Бий московците! Бий московците!” \n  Превод и редакция: БЛИЦ \n \n \n", "date": "2017.07.16", "title": "Шокиращо ВИДЕО: NBC показа на какво учат децата в лагер край Киев: „Убийте москалите! Нека Москва лежи в руини!”"}
