{"url": "https://www.blitz.bg/politika/rekordort-po-elenski-roga-vlado-bereanu-otnovo-stana-za-rezil-s-glupostite-si-za-blgarskiya-turizm_news525826.html", "text": "Потъващият в алкохолната бездна Владо Береану за пореден път стана за резил в ефир.\nПревърналата се в трибуна на протестърите Нова телевизия реши да измъчи до краен предел аудиторията си, като покани Береану да защити опорната точка, че Румъния е на светлинни години пред България.  \nС характерната си интонация Береану започна да хули по България и да дава акъл как може да се оправим. Незнайно защо той се скъса да хвали румънците, които се оказаха една от най-корумпираните нации. \nВодещата Мира Иванова вместо да го прекъсне, блееше като новородена овца. \nТова, което е останало от предишния образ на журналиста, започна да развива тезата, че цените на услугите в хотелите на Слънчев бряг трябва да бъдат... вдигнати, а самите те да станат държавни като в Румъния. \nСкандалната му теза явно цели да пропагандира вдигане на цените, за да се облажат близки до протестърите фирми. \nНе можа да му помогне дори направената анкета със случайни граждани, които обясниха, че предпочитат родните хотели, защото цените в тях са в пъти по-изгодни от тези в Румъния. \nНа Береану не му остава нищо друго освен да се почерпи и да се довлачи към апартамента си с грамадните еленски рога, с които е натрупал популярност. Той си знае защо. \n \n   \n", "date": "2017.07.01", "title": "Рекордьорът по еленски рога Владо Береану отново стана за резил с глупостите си за българския туризъм!"}
{"url": "https://www.blitz.bg/politika/boyko-borisov-otiva-na-poklonenieto-pred-khelmut-kol-v-strasburg_news525820.html", "text": "\n Премиерът Бойко Борисов ще присъства в Европейския парламент в Страсбург на възпоменателна церемония по повод кончината на бившия канцлер на Германия Хелмут Кол. \n На церемонията ще присъстват също така германският канцлер Ангела Меркел, френският президент Еманюел Макрон и бившия американски държавен глава Бил Клинтън. След това тялото на Кол ще бъде погребано в Германия. \n", "date": "2017.07.01", "title": "Бойко Борисов отива на поклонението пред Хелмут Кол в Страсбург"}
{"url": "https://www.blitz.bg/politika/operirakha-deputat-ot-bsp-po-speshnost-opital-da-spasi_news525816.html", "text": "Депутатът от БСП Иван Ибришимов претърпя спешна операция вчера. Народният представител скъсал сухожилие на малкото пръстче на ръката, разказа той пред \"Телеграф\"\nНелепият инцидент се случил в спалнята на депутата преди месец. В опит да не настъпи любимия си котарак Петко, който се шмугнал между краката му, законотворецът се спънал и замахнал с ръка, при което последвал удар. Още тогава Ибришимов, който по професия е лекар, усетил болка в ръката си, но решил да не отдава такова внимание на инцидента. \nТравмата обаче започнала да става по-болезнена и депутатът си направил изследвания, които показали, че сухожилието на малкото пръстче на ръката му е скъсано. Ибришимов е приет по спешност в \"Пирогов\" и вчера е претърпял операция, която се надява да бъде успешна. Въпреки неприятната случка, котаракът му не е бил наказан.\n", "date": "2017.07.01", "title": "Оперираха депутат от БСП по спешност, опитал да спаси..."}
{"url": "https://www.blitz.bg/politika/karakachanov-s-vzrivyavashch-komentar-za-bezreditsite-v-asenovgrad_news525823.html", "text": "Не може с полумерки или псевдо мерки да ги интегрираме в обществото. Законът е за всички без значение българин или ром. Това заяви в \"Събуди се\" министърът на отбраната и лидер на ВМРО Красимир Каракачанов.\n\"Когато населението разбере, че може да прави каквото си иска и няма последици, придобива допълнителна смелост. Други, които работят си казва \"Добре, за едните може, за другите не?\". Те са питат защо те да работят, а други да получават помощи, без да правят нищо. Законът трябва да е за всички\", добави той. \n\"Има фалшиви новини в България. Има много медии, които боравят само с измислена информация. Както беше казал известен пропагандатор на Хитлер - \"Дай ми 10% истина и аз ще я направя 100%\", каза Каракачанов.  \n\"Ако преди 2 години, когато беше случаят в Гърмен, всичко беше докарано докрай и всичко беше съборено, това щеше да е добър пример. Асеновград е поредната възможност държавата да докаже, че си е на мястото и, че си върши работата\", заяви министърът. \n \n", "date": "2017.07.01", "title": "Каракачанов с взривяващ коментар за безредиците в Асеновград!"}
{"url": "https://www.blitz.bg/razvlechenie/supershou-valeri-simeonov-pya-na-dzhulaya-s-tsonko-tsonev-i-dzhon-loutn-video_news525873.html", "text": "\n Вицепремиерът Валери Симеонов посрещна Джулай морнинг на брега на Дунав край Тутракан в компанията на бившия кмет на Каварна Цонко Цонев, култовият музикант Джон Лоутън, БТР и фенове на твърдата музика. \n Вицепремиерът смени вратовръзката и ризата с рокаджийска тениска и дори пя в трио с Цонев и Лоутън, а клип от изпълнението качи в страницата си в Twitter. \n \n \n", "date": "2017.07.01", "title": "Супершоу! Валери Симеонов пя на Джулая с Цонко Цонев и Джон Лоутън (ВИДЕО)"}
{"url": "https://www.blitz.bg/obshtestvo/sint-na-iliyana-yotova-shokira-iva-sofiyanska-v-efir-i-razkri-nepodozirana-tayna-za-vitseprezidenta_news525842.html", "text": "Аз съм просто Марин Йотов. Винаги съм стоял в страни от изявите на майка ми. Аз се занимавам с управление на кредитен портфейл. Медицината не ми се е отдавала, а с политика категорично не смятам да се занимавам. Все пак никога не казвай никога. Радвам се, че родителите ми са ми дали да следвам своя път. Рядко им искам съвети. Това заяви в ефира на \"Събуди се\" пред Ива Софиянска синът на вицепремиерът Илияна Йотова - Марин.\nИмам страх от летене със самолети, мога да мина обаче хиляди километри с кола. Много лесно е, когато семейството ти е тук, средата също. Аз обаче се справях добре и когато живеех сам. Повечето хора, които ме познават не добре, биха казали, че съм използвал връзки в един или друг момент, но това не е така. Аз работя в две банки\", призна той. \n\"Никой не си избира родителите. Не виждам нищо, което трябва да ме притеснява в моите, аз имам само повод за гордост. Няма как да не се съобразявам с това, че майка ми е известна. По едно време ми се беше появила идея да скоча с бънджи, но прецених, че няма да се отрази добре на репутацията на родителите ми\", каза той. \n\"Губиш време и внимание, когато си дете на известни родители. Като живеех в Англия ми липсваха най-много, нищо, че бях на възраст, на която бях доста самостоятелен. Бях на 21 години, когато им казах, че ги обичам и уважавам и искам да си запазим отношенията перфектни, затова се изнасям\", призна тоой и хвърли шокиращо признание пред Софиянска: \n\"Първо работих в един кол център. Тогава още бях студент и това беше някакъв начин да припечеля някой лев и да имам малко по-голяма независимост от родителите си. Никога не съм имал затворена врата и фамилията Йотов не ми е тежала. Не бих реагирал никак добре, ако някой ми се заяжда на семейна основа. Не съм член на БСП, никога не е стояло пред мен това като избор. Моите възгледи са по-скоро десни, отколкото леви, но не симпатизирам на партиите. Има политици, които уважавам за част от нещата, които са направили, но има и неща, които не са направили. Социалната сфера, здравеопазването и образованието не трябва да остават на заден план заради инфраструктурата, въпреки че и тя е важна\", заяви Йотов. \n\"Знам какво й е на майка ми. Опитвам се да я разведрявам от работата, когато се видим. Тя е изключителен професионалист, за нея е табу да остави някоя задача недовършена\", добави той. \n\"Тя беше много строга майка. Едно време ми хрумваха всякакви щуротии, не ме е наказвала обаче. Няколко пъти съм й изправял косата. От баща ми винаги съм имал изключителен респект. До ден днешен този човек не ми е повишавал тон. Една-две реплики и вече знаех, че не съм прав. Майка ми обаче се е случвало доста да увеличи децибелите. Хората не знаят за нея, че е невероятен готвач. Това, което съм научил от майка ми е никога да не се предавам. Вкъщи всички сме равни, няма президенти, професори или банкери. Искам да продължа да се занимавам с това, което ми харесва. Виждам се и с няколко килограма отгорe. Когато дойде време, ще се оженя. Не знам дали ще видим като баба Илияна Йотова през този мандат, все пак той тепърва започва\", завърши той.\n", "date": "2017.07.01", "title": "Синът на Илияна Йотова шокира Ива Софиянска в ефир и разкри неподозирана тайна за вицепрезидента!"}
{"url": "https://www.blitz.bg/politika/dimitr-glavchev-razkri-shche-iska-li-gerb-impiychmnt-na-prezidenta_news525851.html", "text": "\n\"Искането на импийчмънт се случва при определени обстоятелства\". Това заяви в предаването \"Седмицата\" по Дарик радио председателят на Народното събрание Димитър Главчев в отговор на въпроса ще поиска ли ГЕРБ импийчмънт на президента Румен Радев. \nИ веднага подчерта, че създаването на временна парламентарна комисия, която ще проучва процедурата по избор на нов тип боен самолет, няма нищо общо с държавния глава. \n\"Решението за стартиране на разговори по темата беше взето по време на служебното правителство, когато няма парламентарен контрол, и това беше един от мотивите за създаването на комисията\", коментира Главчев. Той посочи, че е бил изненадан, когато от БСП свързали името на президента с комисията. \"Целта на всяка една временна комисия е да установи факти и обстоятелства. Не можем да прогнозираме какво ще излезе като резултат. Достатъчно е, че се появиха съмнения за лобизъм за изтребителите, за да бъде създадена конкретната комисия. Най-голямото съмнение е отпадането на офертата на един от кандидатите по причини, които не са ясни. Парламентът е мястото, където трябва да се изчистят тези въпроси\", каза председателят на Народното събрание. Той коментира и случката от миналата седмица, когато Цветан Цветанов и народни представители от ГЕРБ не бяха допуснати на среща на кмета на Свищов с президента Румен Радев. \n\"Аз не знам какви са подробностите, но кой е поканен решава кметът на населеното място. Не съм присъствал, не знам какъв е бил форматът, но те са имали покани от домакина и не са били само представители на ГЕРБ. Странно впечатление ми направи случилото се\", посочи Главчев. \nПредседателят на парламента посочи, че един от акцентите в работата на депутатите ще бъде намаляването на административната тежест, което според него е \"крайъгълен камък в управленската програма на правителството\". \"Промените ще позволят на гражданите много бързо да получат услугата, която желаят и за един документ да не обикалят от гише на гише, а администрациите да комуникират помежду си\", обясни Димитър Главчев.\n", "date": "2017.07.01", "title": "Димитър Главчев разкри ще иска ли ГЕРБ импийчмънт на президента"}
{"url": "https://www.blitz.bg/politika/angel-dzhambazki-ss-strashen-analiz-na-sluchvashchoto-se-v-asenovgrad_news525854.html", "text": "Случващото се в Асеновград е резултат от разпада на обществото, на чувството за безнаказаност в една общност. Това обяви в предаването „Тази събота” евродепутатът Ангел Джамбазки (ВМРО).\n До напрежение в Асеновград, след като деца и треньори от местния клуб по гребане  бяха нападнати  и бити от група младежи от ромски произход. След сблъсъците  полицията задържа  9  души. \n По думите му по-големият проблем е радикализация по линия на „Ислямска държава” в ромската общност у нас.30 години ромите бяха оставени да правят каквото искат, у тях се възпитаваше чувство за безнаказаност, смята евродепутатът. Той обвини също „криворазбраната политика на толератност” в цяла Европа, а на местно ниво – купуването на ромски гласове по време на избори и фактът, че не се събарят незаконните постройки в ромските махали. \n", "date": "2017.07.01", "title": "Ангел Джамбазки със страшен анализ на случващото се в Асеновград"}
{"url": "https://www.blitz.bg/obshtestvo/valeri-simeonov-razkri-za-ogromni-promeni-vv-vazhen-zakon_news525860.html", "text": "До дни ще има готови промени в Закона за българите в чужбина и в Закона за българското гражданство. Това каза вицепремиерът по икономическата и демографската политика Валери Симеонов, предаде агенция \"Фокус\".\nТой обясни, че промените ще облекчат значително режима за получаване на гражданство от българи, родени зад граница, като прехвърлят отговорността за подготовката на документите изцяло върху правомощията на Агенцията за българите в чужбина. Симеонов допълни, че в задълженията на Министерството на правосъдието остават провеждането на интервю с комплектация и придвижване на документите към Президентството. \n„Натрупани са над 56 000 заявления, които не са обработвани по причини съвсем понятни и разбираеми. Най-вече се дължат на забавянето при преминаването през служебно правителство и частичната парализа на работата на институциите. Надявам се, тези промени да бъдат приети без проблеми и пререкания в Народното събрание и да дадем възможност на всички наши сънародници, които се чувстват българи и са българи, да могат по-бързо да получават гражданство“, подчерта Валери Симеонов. \nТой се ангажира подготовката на законовите промени за българите в чужбина да са готови до дни, но обърна внимание, че същинската част по влизането им в деловодството на парламента и практическата им реализация зависят изцяло от законодателния орган. \n", "date": "2017.07.01", "title": "Валери Симеонов разкри за огромни промени във важен закон!"}
