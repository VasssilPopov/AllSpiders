{"url": "https://www.blitz.bg/svyat/nashenets-prebi-brutalno-zhena-si-s-tigan-na-ostrov-krit_news563880.html", "text": "Местната общност в Крит е шокирана от невероятната кавга, разразила се между група българи в Ираклио на остров Крит. 39-годишен българин, пиян, се нахвърлил да бие жена си с юмруци.\nВ един момент взел един тиган и продължил да удря по ръцете и останалата част на тялото жената. Резултатът е счупена една ръка, пише \"Български новини\". \nГласовете на жената отеквали до съседите, които повикали полицията и българина е задържан. \n \n", "date": "2017.12.10", "title": "Нашенец преби брутално жена си с тиган на остров Крит"}
{"url": "https://www.blitz.bg/svyat/erdogan-vnese-yasnota-okolo-izkazvaneto-si-za-reviziya-na-lozanskiyat-dogovor_news563856.html", "text": "Турският президент Реджеп Ердоган внесе яснота около изказването си за възможността да бъде актуализиран Лозанският договор. Той заяви това при посещението си в Гърция преди дни.\nСега държавният глава увери, че страната му няма териториални претенции към нито една държава. В интервю за турска телевизия Ердоган настоя обаче да бъдат \"реализирани правата на турците в Западна Тракия, признати в Лозанския договор\". \nСамият договор начертава границите на новата Турска република с Гърция, което косвено засяга и България като общ съсед. С документа се определят правата върху островите в Егейско море, както и правата на гръцкото и турско малцинство в двете страни.\n", "date": "2017.12.10", "title": "Ердоган внесе яснота около изказването си за ревизия на Лозанският договор"}
{"url": "https://www.blitz.bg/intsidenti/stikhii/snezhen-ad-zatisna-germaniya-situatsiyata-e-dramatichna-ima-zaginali-letishchata-vv-frankfurt-i-dyuseldorf-blokirakha-snimkivideo_news563855.html", "text": "Силен студен вятър и обилни снеговалежи парализираха голяма част от Германия в почивните дни, предизвиквайки транспортен хаос в страната, съобщава изданието Focus, цитирано от \"Фокус\".\nНарушен е трафикът на автомобилния, железопътния и въздушния транспорт. Снегът и хлъзгавите пътища доведоха до редица инциденти, които допълнително затрудниха движението на пътни превозни средства. Съобщава се за загинал и няколко пострадали вследствие на тежка катастрофа във федералната провинция Долна Саксония. \nДвижението на железопътния транспорт също е затруднено заради снега и леда, които сковаха страната. На територията на провинция Северен Рейн-Вестфалия влаковете се движат със закъснения, като тези за дълги разстояния дори са пренасочвани заради повреди по линиите. Заради лошото време отстраняването на проблемите се извършва бавно.\n \nТежък сняг наложи временно затваряне на летището на Дюселдорф, столицата на Северен Рейн-Вестфалия. В часовете по обед са анулирани първите полети и все още остава неизвестно кога въздушният трафик ще бъде възобновен в нормален режим. На летище Кьолн/Бон също има отменени полети и закъснения заради пренасочването на самолетите от Дюселдорф.\n \nСъщевременно бе съобщено за \"драматична\" ситуация на летището във Франкфурт на Майн - най-голямото в Германия и едно от най-натоварените в цяла Европа. Към момента само една от пистите е на разположение за кацащи и излитащи самолети. По данни на летищните власти заради лошото време са отменени 267 полета. Стотици други се движат със закъснение в разписанието.  \n \n \n \n", "date": "2017.12.10", "title": "Снежен ад затисна Германия, ситуацията е драматична, има загинали, летищата във Франкфурт и Дюселдорф блокираха! (СНИМКИ/ВИДЕО)"}
{"url": "https://www.blitz.bg/svyat/analiz-rusiya-i-sashch-si-podelyat-pobedata-v-siriya-kyurdite-se-predavat-na-asad_news563704.html", "text": "В Дейр ез-Зор войната още не е завършила, независимо от гръмките изявления за пълна победа и гръмките спорове между Русия и коалицията на САЩ коя от страните да присвои за себе си победата в Сирия, пише svpressa.ru. Остатъците от ИД все още се съпротивляват отчаяно и, според експерти, вероятно това ще продължи поне още два месеца.\nСирийската правителствена армия и Сирийските демократични сили оказват натиск срещу терористите практически в един район край Ефрат, макар да не действат съвместно или поне съгласувано. Например тези дни в околностите на Абу Кемал бомбардирала руската авиация, а малко по-късно своите бомби хвърлили самолети на Коалицията на САЩ. \n  \nТова обаче заплашва с редица неприятни последствия. Засега изострените ситуации са избегнати, но воденето на война изобилства с непредсказуеми случайности. Друго последствие може да доведе до задълбочаване на конфликта между Москва и Вашингтон. Ако засега се изхитряват да бомбардират един град , без да са партньори в операцията, то утре някой може да изпрати своите сили в контролирана зона от другата страна. \n  \nВидимо Москва и Вашингтон се стараят да се изпреварят една друга, като непрекъснато говорят за своята изключителна роля в унищожаването на ИД. Всеки иска да си присвои победата, но в това противопоставяне не трябва да се преминават определени граници, пише svpressa.ru. И без това за бъдещето на сирийската военна операция не може да се говори със 100-процентова увереност. \n  \nСпоред турския военен експерт Ендер Имрек, остатъците от терористите ще потърсят „чадър” на границата с Израел, който винаги ги е покровителствал, но и там ще бъдат унищожени до два месеца. \n  \nСпоред Ендер, кюрдите не са заинтересовани от война с Русия, те вече не получават средства и оръжие от САЩ и не могат да започнат война с Асад, в която ще се намеси и Турция. Асад иска да се избави от кюрдите и вероятно иска война с тях, но РФ го сдържа. Както се казва в пиеса на Шекспир: Мавърът е свършил своето дело, Мавърът следва да се оттегли (Отело). \n  \nКюрдските Отряди за народна самоотбрана останали почти без пари. Тяхното „членство” в Сирийските демократични сили не устройва другите членове и това поражда отчуждение сред войниците. Така започва разколът. \n  \nНякои лидери на арабски отряди вече преминали на страната на Русия и на Асад. Неотдавна така направи полевият командир Абу ил-Маджда Рафия – бивш командир на отряди в Сирийската свободна армия, а след това командир в Сирийските демократични сили. \n  \nНякои кюрди също последваха примера на Рафия. Недалеч от Абу-Кемал кюрдски отряд се предал в плен на сирийската армия. Ако в този процес участва Русия, то от него може да се извлече полза. Тогава на всички ще стане по-лесно да се договарят с Русия като предвидим партньор. \n  Превод и редакция: БЛИЦ \n \n", "date": "2017.12.10", "title": "Анализ: Русия и САЩ си поделят победата в Сирия, кюрдите се предават на Асад"}
{"url": "https://www.blitz.bg/svyat/tragediyata-e-plna-momche-ne-prezhivya-smrtta-na-dyado-si-a-mayka-mu-negovata_news563795.html", "text": "Така се е прекъснала семейната линия Томлин от Саут Шилдс, Великобритания. Лекарите казват, че в семейството е имало наследствена сърдечна недостатъчност, а може би ... твърде много обичащи сърца.\n 10-годишният Джак Фада Томлин е бил много привързан към своя дядо Джеймс, все пак момчето е растяло без баща, пише в. \"Дели Мейл\". Джак е бил фен на футбола и заедно с дядо си редовно ходили на мачове.  \nНо тази година дядото починал. Причината за смъртта - разрив на сърцето. 18 часа по-късно момчето започнало да се оплаква на майка си, 32-годишната Ашли Томлин, че чувства силни болки в гърдите. Дъщерята на Джеймс при това сама много тежко понасяла загубата на баща си и сметната, че момчето просто страда от мъка.   \n Два часа по-късно обаче детето било прието по спешност в болница. Там малко по-късно Джак починал от разрив на централната артерия. \"Мислехме, че болката в сърцето на Джак е предизвикана от кончината на дядо му. Иронично, но сърцето на Джак също не издържа... все пак .. Джак имаше най-голямото сърце. Последните 10 години бяха най-хубавите от живота ми\", споделила майка му.    \n \n Ашли Томлин обаче не успяла да преживее кончината на двамата си най-обичани мъже. Заедно с майка си тя успяла да преживее само още две седмици. В понеделник, на 4 декември, Джил намерила безжизнената Ашли в банята. Пристигналите медици констатирали, че причината за смъртта е същата, като на сина ѝ.   Превод и редакция: БЛИЦ \n", "date": "2017.12.10", "title": "Трагедията е пълна: Момче не преживя смъртта на дядо си, а майка му - неговата"}
{"url": "https://www.blitz.bg/svyat/video-s-blondinka-koyato-otvarya-prvoto-si-shampansko-se-prevrna-v-istinski-khit-v-internet_news563861.html", "text": "21-годишна американка, студентка в американския щат Аризона, реши да отпразнува подобаващо пълнолетието си. Линдзи Болън, която била с приятели в апартамента си, избрала да почерпи с бутилка шампанско.\nДокато младата дама отваряла с вълнение бутилката, седейки в леглото, приятелката й снимала случващото се на видео. \nНо вместо с изстрелване на тапа и звън на чаши, процесът завършил с разливане на съдържанието на бутилката по леглото, на което лежал и телефонът й. Рожденичката подскочила, за да спаси шампанското, но стъпила накриво и полетяла от леглото, пише „Дейли мейл”. \nНа помощ веднага се притекъл приятел, а момичето с камерата не спирало да се кикоти. И имало защо – гледката била повече от комична: на пода лежала Линдзи, а в ръката си държала бутилката с пенлива течност. \n„Споделихме видеото с приятелите си в университета и сега всички ни знаят като тъпата и по-тъпата. От този ден Линдзи винаги избира шампанско с обикновени тапи”, разказва приятелката й Анджелина.  \n \n   \n \n Превод: БЛИЦ \n", "date": "2017.12.10", "title": "ВИДЕО с блондинка, която отваря първото си шампанско, се превърна в истински хит в интернет"}
{"url": "https://www.blitz.bg/svyat/snegt-iznenada-londonchani-i-stvori-kupishcha-problemi-v-stranata-snimki_news563836.html", "text": "Британската столица осъмна със снежна покривка. Мнозина не вярваха, че сняг ще завали в Лондон, тъй като според прогнозите на \"Мет Офис\" това се отнасяше за Шотландия, Уелс и Северна Ирландия. Факт е обаче, че това беше една от най-студените нощи, която донесе след себе си нещо, което жителите на британската столица не са виждали от години, съобщава novini.london.\nЖълт код за опасно време е обявен и за Лондон, което означава, че местните жители може да се „насладят“ на от един до пет инча сняг през деня и ветрове от 70 мили в час. \nПървият сняг носи със себе си проблеми с трафика, като голяма част от линиите на метрото са или абсолютно неработещи, или с променен маршрут. \nИма проблеми с движението по линиите Central, Overground, Metropolitan, Northern, Piccadilly, и Waterloo & City заради падналия сняг. \nОчаква се до три инча сняг в Hertfordshire, Buckinghamshire и Kent. \nРедица селища из Великобритания са останали без ток заради падналия сняг. Големи общности от Уелс и Централна Англия са откъснати от света, без комуникация и с блокирани пътища. \nСнегът е причинил най-много проблеми в Powys, Herefordshire, Oxfordshire и Shropshire. Натрупал се е сняг до няколко сантиметра за само час. Редица кризисни ситуации се докладват и за Бирмингам. \nНавсякъде из Великобритания се съобщава за проблеми с транспорта заради снега. \nЗаради заснежени писти, летището в Бирмингам и лондонското \"Лутън\" прекратиха извършването на полети. Затруднения имаше в трафика и на лондонските аерогари \"Хийтроу\" и \"Станстед\". \nЧастично затворена беше основната автомагистрала между Лондон и североизточната част на Англия. \nЕксперти предупреждават, че заради бурята Хана, която идва от Франция и Испания, може да има засилване на снеговалежа в неделя вечерта. \n", "date": "2017.12.10", "title": "Снегът изненада лондончани и сътвори купища проблеми в страната (СНИМКИ)"}
{"url": "https://www.blitz.bg/layfstayl/svetski/snimki-ot-uchenicheskite-godini-na-godenitsata-na-prints-khari-predizvikakha-furor-v-internet_news563483.html", "text": "В мрежата се появиха архивни снимки на годеницата на принц Хари. Черно-белите кадри са от ученическите години на Меган Маркъл. „Жените приличат на пакетчета за чай. Те осъзнават колко са силни, само когато ги пуснат в гореща вода”, е смятала Меган.\nБъдещата съпруга на британския принц е учила в частно католическо училище за момичета в Лос Анджелис. \nКакто е известно, още от младежките си години тя е активен борец за правата на жените.  Превод: БЛИЦ \n", "date": "2017.12.10", "title": "СНИМКИ от ученическите години на годеницата на принц Хари предизвикаха фурор в интернет"}
{"url": "https://www.blitz.bg/layfstayl/shoubiznes/samo-v-blits-goreshcho-ot-kh-faktor-chasove-predi-polufinala-uchastnik-oproverga-skandalni-slukhove-za-shouto-i_news563833.html", "text": "Милена Цанова отвърна на провокациите и скандалния слух, който бе плъзнал в интернет пространството. Екстравагантната красавица, чиито нестандартен тембър плени хиляди българи напълно отрече твърденията, че си е купила победата в \"Х фактор\".\n Като твърдение на думите си за огромното богатство на гласовитата певица, той бе прикачил снимки на басейни и тузарски къщи. Реакцията на чаровницата със синя коса обаче не закъсня и опровержението веднага бе налице. Предлагаме ви да прочетете мнението на Цанова без редакторска намеса:  Тази вечер в битка  за участието си на финал ще застанат Милена, Йоана, Ева и Мирослава - пълният отбор на Саня Армутлиева. Заедно с тях за продължаване напред ще се бори и групата на Любо - \"4 Magic\". Този сезон на \"Х фактор\" е исторически, защото никога предаването не е печелено от група или момиче, а в момента в шоуто са останали представители само на тези отбори. Битката ще е жестока, а в чии ръце ще отиде победата, предстои да разберем след седмица. \n \n \n", "date": "2017.12.10", "title": "Само в БЛИЦ! Горещо от \"Х фактор\": Часове преди полуфинала участник опроверга скандални слухове за шоуто и..."}
{"url": "https://www.blitz.bg/layfstayl/ptuvane/iskate-da-ste-feodalen-gospodar-v-germaniya-beshe-vzmozhno-no-tryabvashe-da-se-brknete-ss-140-000_news563792.html", "text": "Едно малко германско селце си има нов собственик. Да, точно така. Село Алвин, в източната част на провинция Бранденбург беше продадено на търг. Единственият наддаващ за селото го купи по телефона за скромните 140 000 евро. И така той е станал притежател на Алвин, в който живеят 15 човека. Населеното място е с обща големина от 16 хил. квадратни метра и се намира на два часа път с кола от Берлин.\nАнонимният купувач се сдобива с цялата площ на селото с всичките му девет къщи, околни постройки, както и десетте му плевни и гаражи. Минималната цена на търгът е била 125 000 евро, пише Днес бг. \n\"Много заинтересовани страни се свръзаха с нас, дори от чужбина\", казва Матияс Кнаке от аукционната къща Кархаусен през \"Spiegel\". \nНовият собственик обаче ще си има работа по селото. Къщите са обитаеми и отопляеми, но има какво да се свърши. Много от фасадите са унищожени, има и проблем с мухъла. \nСпоред Кнаке Алвин има \"сериозна нужда от модернизация и реновация\". \nСелото е било собственост на намиращия се в него социалистически завод за гориво, който прекратява дейност през 1990 г. след обединението на Германия. \nМалкото населено място започва да запада, като по-младите хора се преместват в големите градове в търсене на работа. \nПрез 2001 г. двама братя купуват селото за \"една символична дойчемарка\", но не успяват да вдъхнат нов живот в него. \nНовият собственик, който е пожелал да запази анонимност, смята да успее там където неговите предшественици са се провалили, разкрива още медията. \n \n", "date": "2017.12.10", "title": "Искате да сте феодален господар в Германия? Беше възможно, но трябваше да се бръкнете със €140 000"}
{"url": "https://www.blitz.bg/layfstayl/shoubiznes/kris-ria-pripadna-na-stsenata_news563798.html", "text": "\n Британският певец Крис Риа е в стабилно състояние, след като колабира на сцената на концерт в Оксфорд. След инцидента той е откаран в болница, където е стабилизиран. \n  \nПевецът бил на сцената от 45 минути, когато внезапно се хванал за стойката на микрофона и паднал назад. Малко по-късно завесата била спусната, а шоуто - прекратено. \n  \nКрис Риа, който беше много популярен през 70-те и 80-те години на миналия век, е на 66 години. Той се разболя от рак на панкреаса през 2000 г., а миналата година получи инсулт. \n  \nКрис Риа имаше насрочен концерт за днес в Брайтън и в Борнмът във вторник. \n  \nНай-популярната песен на Крис Риа е \"Driving Home for Christmas\" от 1988 г., а най-успешният му албум - \"The Road to Hell\" от 1989 г.\n", "date": "2017.12.10", "title": "Крис Риа припадна на сцената"}
{"url": "https://www.blitz.bg/svyat/vladimir-karolev-s-gneven-komentar-za-krizata-v-yerusalim-ot-maldivite-nareche-krititsite-na-trmp-glupatsi_news563763.html", "text": "Владимир Каролев сподели кой е един от най-глупавите въпроси, които е чувал през живота си. Тази информация икономистът разкри в профила си във фейсбук, откъдето според локацията му става ясно, че се намира на Малдивите.\nЕто цялата публикация на Каролев:  \n\"Един от най-глупавите въпроси, които съм чувал през живота си е този който от няколко дни го задават милиони хора по света: “Защо Йерусалим да е столица на Израел”? Ами сигурно защото няколкостотин пъти се споменава Йерусалим в Библията, а нито един в Корана. Що се отнася до милионите недоволни... да припомня Съмърсет Моам : “Даже и 50 милиона души да кажат някоя глупост, то тя си остава глупост”.\n", "date": "2017.12.10", "title": "Владимир Каролев с гневен коментар за кризата в Йерусалим от Малдивите, нарече критиците на Тръмп глупаци"}
{"url": "https://www.blitz.bg/svyat/ekshn-v-nebeto-nad-siriya-f-22-raptor-prechil-na-ruski-su-25-da-izplnyat-misiya_news563800.html", "text": "Руски изтребители са се сблъскали с най-напреднали американски боен самолет. Това съобщават руски медии, цитирани от News.com.au. Два руски Су-25 са били изпратени на бойна мисия срещу терористична база в Сирия. Това е станало на 23-ти ноември.\n Руските власти обявяват, че американски F-22 усилено пречил на руските машини да изпълняват мисията си. \n Изтребителите е трябвало да унищожат терористичен лагер край град Меядин.  \n \nСъобщава се, че  F-22 е изстрелвал топлинни капани и е задействал спирачните щитове с постоянно маневриране.   \nОт руското министерство на отбраната препоръчаха на САЩ да се съсредоточат върху ликвидирането на \"Ислямска държава\" в Ирак.  \nАко се погледне обективно, пилотът на САЩ се е опитал да осигури евртин пиар за \"Раптора\". Това заяви военният експерт от списание \"Арсенал Отечества\" Алексей Леонков. \n На свой ред представител на Пентагона отхвърли обвиненията обвиненията на руското министерство на отбраната за това, че американската авиация е пречила на ликвидирането на терористи от ИДИЛ в Сирия.  \n\"Коалицията на САЩ, а не Руската Федерация или сирийския режим, е единствената сила, постигнала значителен прогрес в борбата с ИД. Тези изявления са неверни\", казаха от Пентагона.  \n \n   \n   \n", "date": "2017.12.10", "title": "Екшън в небето над Сирия! F-22 Raptor пречил на руски Су-25 да изпълнят мисия"}
{"url": "https://www.blitz.bg/svyat/krasivata-yana-umryala-v-kolata-na-izvesten-khokeist_news563734.html", "text": "\n Красивата чешка блогърка Яна е пътувала в колата на известен хокеист. Зад волана на „автомобила – ковчег” е бил бившият хокеист от Оломоуц и немски защитник Даниел Кунц, съобщава MF DNES. \nСпоред свидетели луксозният, двуместен Мерцедес се е движил с бясна скорост по улицата. За това говори и фактът, че след инцидента парчета ламарина са били разпилени навсякъде. Колата се блъснала в бетонен стълб и започнала да гори. Яна загинала на място, Даниел Кунц е откаран в болница. \n46-годишният хокеист се прочува, докато играе за немския национален отбор и стига дори и до олимпиадите през 1998 и 2002. Според чешките медии той е карал с високо съдържание на алкохол в кръвта. \nПриятелката му Яна бе известен блогър за козметика и стил на живот в Чехия. След смъртта й десетки нейни приятели написаха сърцераздирателни послания. Превод БЛИЦ   \n  \n  \n \n", "date": "2017.12.10", "title": "Красивата Яна умряла в колата на известен хокеист!"}
{"url": "https://www.blitz.bg/svyat/istinski-snegokalipsis-v-london-polet-na-wizz-air-km-sofiya-e_news563806.html", "text": "Полетът на Wizz Air от лондонското летище \"Лутън\" за 13.20 ч. е анулиран, съобщават на сайта си от летище \"София\".\nЗакъснява самолетът от Хийтроу за София, който трябваше да кацне в 13.15 ч. \nВ момента във Великобритания има обилни снеговалежи.\n", "date": "2017.12.10", "title": "Истински снегокалипсис в Лондон, полет на Wizz Air към София е..."}
{"url": "https://www.blitz.bg/lyubopitno/nauka-i-tekhnologii/senzatsionni-otkritiya-za-proizkhoda-na-choveka-preobrshchat-istoriyata_news563817.html", "text": "\n Напредъкът в ДНК анализа поставя под съмнение традиционния модел, според който съвременните хора са еволюирали в Африка и след това се пръснали в Азия с една вълна преди 60 000 години. Открития, публикувани наскоро в сп. “Сайънс” показват, че хората са напускали Африка множество пъти, и то доста по-рано, пише  \nСмята се, че хоминини, представляващи най-ранната еволюционна фаза на Хомо сапиенс, са се разселили от Джебел Ирхуд в Мароко преди около 300 000 години. Др. Кристофър Бае, учени от института за изследване на човешката история в “Макс Планк” и от Хавайския университет в Маноа потвърдиха, че палеонтолози са открили фосили от съвременен човек в южен и централен Китай на възраст между 70 000 и 120 000 години. Анализът, пулбикуван в “Сайънс”, цитира и други находки, които показват, че съвременни хора са достигнали Югоизточна Азия и Австралия преди 70 000 – 65 000 години. \nВсички тези открития са в противоречие с “елегантната” стара теория за разселване от Африка към Азия в една вълна преди около 60 000 години, казва антропологът Кристофър Бае от Хавайския университет. Но няма как да бъдат пренебрегнати натрупаните доказателства от него и екипът, с който е работил в различни райони на Азия. А те категорично сочат, присъствие на съвременни хора в периода преди 120 000 – 60 000 години. “Въпреки че е имало голямо разселване от Африка в периода преди 60 000 – 50 000 години, което може да се дължи или да не се дължи на промени в околната среда, и преди е имало преселнически вълни на съвременни хора, макар те да са били по-малки”, казва др. Бае. Той и екипът му стигат до този извод след анализ на редица последни проучвания, които показват, че хората са отишли по-далеч и по-рано в сравнение с доминиращата сега теория. \nДоказателствата за присъствие на хора в Китай и Австралия десетки хиляди години по-рано от теоретичните прогнози означава, че те са започнали да напускат Африка много преди очакваното. Новият модел на учените сочи, че множество диаспори са напуснали Африка, като първата вероятно е направила това преди около 120 000 години. Това не означава, че сегашната теория за разселване от Африка е невярна, а по-скоро, че е непълна. Нещата допълнително се усложняват от факта, че някои от изкопаните от учени фосили на Хомо сапиенс не са изцяло човешки. Дълго време бе приемано, че видът Хомо сапиенс много рано се отцепил от еволюционното дърво на хоминините и след това е останал отделен от близките си братовчеди – неандерталците и Денисовия човек. \nНо сега множество генетични проучвания разкриват, че съвременните хора се кръстосвали с други древни хоминини. Оценки сочат, че дялът на неандерталската ДНК в съвременни хора, които не са африканци, е в диапазона 1-4%, докато съвременните меланезийци, населяващи острови край Австралия имат средно 5% ДНК от Денисовия човек. На тази основа се прави извода, че всички съвременни неафриканци могат да проследят кръвната си линия до една група хора, която се е отцепила от семейното еволюционно дърво преди около 60 000 години. Вероятно това е накарало учени да смятат, че голямата миграция тогава е единствената от прародината Африка. \nНо трупащите се находки в Азия дават основание да се смята, че ранни предци на човека се осмелили да напуснат Черния континент и по-рано. Два процента от генома на хора в Папуа Нова Гвинея съдържа доказателства за преселение на съвременни хора преди повече от 60 000 години, посочва др. Бае. Освен това проучване от това лято “състари” Хомо сапиенс със 100 000 години, като показа, че негови ранни представители са скитали из Африка преди 300 000 години, а лицата им силно приличали на сегашните хора. \nОткрити в Мароко фосили заличават продължилия две десетилетия консенсус сред учените, че нашите прадеди се появили в Източна Африка преди около 200 000 години. Череп и фрагменти от кости на 5 древни представители на съвременния човек заедно с каменни инструменти, използвани за лов и разфасоване на животни са били изкопани от пещерата Джебел Ирхуд, недалеч от град Маракеш. \n“Това са най-ранните останки на Хомо сапиенс, откривани по света. Те са на 300 000 години “, каза палеоантропологът Жан-Жак Юблен от Института “Макс Планк” в Германия. Досега най-старите фосили на вида бяха открити на територията на Етиопия и датирани на 195 000 години. Затова Източна Африка бе сочена за еволюционната “райска градина” на съвременните хора, преди да се разселят из Африка и извън нея. Малкото плоско лице на открития в Мароко череп много прилича на това на днешните хора. Големината на мозъка също, макар и разположен в по-плосък и удължен череп. “Ако имаха шапка, вероятно щяха да са неразличими от хората сега. Това е лице на човек, когото можеш да срещнеш на улицата”, посочва Юблен.\n \n \n \n", "date": "2017.12.10", "title": "Сензационни открития за произхода на човека преобръщат историята!"}
{"url": "https://www.blitz.bg/layfstayl/shoubiznes/srtserazdiratelni-i-skandalni-razkritiya-za-golyamata-zhiteyska-drama-na-lindareva-razbra-se-koy-e-bogatasht-ot-koyto-e-zagubila-detsata-si_news563179.html", "text": "\n Последната година и половина е била изключителни тежка за манекенката Зорница Линдарева в личен план, призна самата тя в риалити шоуто „Биг Брадър: Most Wanted”. След няколко неуспешни връзки с женени мъже, едрогърдата брюнетка отново е сама и макар че вече копнее за дете, все още не е срещнала сродната си душа. \n  \n„На 35 години съм, но не съм създала собствено семейство, защото имам два спонтанни аборта зад гърба си. Последната ми връзка се разпадна по тази причина”, изповяда се Линдарева в ефира на Нова телевизия. И със сълзи на очи допълни, че доскоро е била обвързана с тайнствен мъж, но се разделила с него заради преждевременно прекъснатите бременности, пише в. „Уикенд“. \n  \nВ светските среди отдавна се шушука за заможния турчин, който омотала Линдарева, както и за честите й пътувания до Истанбул. Последният й любовник все още е женен, но пък със Зори бил достатъчно щедър, за да спечели вниманието й. Манекенката не се посвенила от факта, че той е семеен и бързо се превърнала в негова държанка, а впоследствие дори заченала два пъти. \n  \nСпоред запознати първата бременност на Линдарева била неочаквана и завършила със спонтанен аборт в много ранен етап. Лекарите я успокоили, че всичко с репродуктивните й способности е наред и след няколко месеца тя била готова да опита отново. Когато заченала повторно, любовникът й изведнъж се разколебал и порязал надеждите й. \n  \nТой заявил, че ще остане със съпругата си и не иска бебе от Зорница. Преди това многократно я заблуждавал, че ще напусне жена си и ще отгледат детето си заедно, затова внезапното му решение сринало манекенката психически. Дотогава тя била убедена, че двамата ще бъдат щастливи родители и дори се надявала да върже турският милионер с брак, но уви – ситуацията не се развила според плановете й. \n  \nБогаташът предложил на Линдарева да продължат аферата си, но само като любовници, а за бебе не искал и да чуе. След дълги разговори и молби от нейна страна, един ден той спрял да й вдига телефона, не отговарял и на съобщенията й. Зорница прекратила пътуванията си до Истанбул и връзката им приключила безславно. \n  \nИзпаднала в емоционална криза, манекенката стигнала до извода, че не иска да бъде самотна майка и побързала да насрочи дата за аборт. Родителите й също били против бременността й от този мъж, затова Линдарева, макар и трудно, взела решението да махне развиващия се плод от утробата си. \n  \nВ деня на аборта бившата на Тачо разбрала, че всъщност е заченала с близнаци и това още повече я сломило.\n", "date": "2017.12.10", "title": "Сърцераздирателни и скандални разкрития за голямата житейска драма на Линдарева! Разбра се кой е богаташът, от който е загубила децата си"}
{"url": "https://www.blitz.bg/lyubopitno/superputin-supermen-gladiator-i-dyado-mraz-izlozhba-pokazva-putin-v-netraditsionni-roli-snimki_news563738.html", "text": "\n Хокеист, Супермен, Дядо Мраз, любител на животните – изложба, отворена в Москва под името SuperPutin показва Владимир Путин в доста нетрадиционни роли. \nЕкспозицията е подредена в огромната зала на бивша фабрика. \nПосетителите могат да видят картини, на които президентът се радва на малко кученце, маха с руското знаме, докато язди мечка или изстрелва ракети с цветовете на Русия. \n„Всяка картина показва президента в различни роли”, разкрива организаторката – 22-годишната студентка и модел Юлия Дружева. \n„Всеки художник го е изобразил от позитивна гледна точка. Всеки един от тях го обича и подкрепя”, твърди Дружева. Превод БЛИЦ \n", "date": "2017.12.10", "title": "SuperPutin! Супермен, гладиатор и Дядо Мраз - изложба показва Путин в нетрадиционни роли (СНИМКИ)"}
{"url": "https://www.blitz.bg/svyat/nobeloviyat-laureat-za-mir-s-mrachna-prognoza-za-bdeshcheto-na-zemyata_news563739.html", "text": "\n Докато съществуват атомни бомби, катастрофата е неизбежна, заяви председателката на Международната кампания за забрана на ядрените оръжия (МКЗЯО), която спечели тазгодишната Нобелова награда за мир. \n  \n\"Точно сега ние сме изправени пред недвусмислен избор: ликвидиране на ядрените оръжия или ликвидиране на самите нас\", каза Беатрис Фин на пресконференция в Норвежкия нобелов комитет в Осло, където тя ще получи престижната награда. \n  \nФин каза, че през изминалата година рискът от ядрена война е нараснал и призова лидерите на Северна Корея и САЩ да прекратят опасната си риторика: \"Спрете да заплашвате с употреба на оръжия за масово унищожение и започнете преговори за дипломатическо решение\", заяви тя. \n  \n\"Внезапен зъл импулс, преднамерена военна ескалация, терористична или кибер атака или съвсем случаен инцидент - всичко това може да предизвика употреба на ядрени оръжия, ако те не бъдат ликвидирани\", предупреди тя. \"Тези оръжия не ни дават сигурност, те не са средство за сдържане, те само подтикват и други държави са изпълняват собствени програми за създаване на ядрени оръжия\", подчерта Фин.\n \nТя обърна внимание на факта, че нито една ядрена държава не е подписала международния договор за забрана на ядрените оръжия, който бе пуснат за подпис миналата година. Досега са го подписали 53 страни и само три от тях са го ратифицирали. За да влезе в сила, договорът изисква 50 подписа. \nТри западни ядрени сили - САЩ, Великобритания и Франция - казаха, че няма да изпратят своите посланици в Осло на церемонията по връчването на Нобеловата награда. \n  \nЯпонката Сацуко Турлоу, оцеляла от атомната бомбардировка над Хирошима, която ще получи наградата заедно с Беатрис Фин, отбеляза, че \"не е твърде изненадана\" от този дипломатически бойкот на церемонията. \"Те не за първи път са държат по този начин. Те се опитаха по много и различни начини да саботират, да дискредитират онова, което ние правим\", добави тя. \nТурлоу също настоятелно призова лидерите на Северна Корея и САЩ да заявят, че никога няма да употребят ядрено оръжие. Според нея дипломатическо решение на кризата около Корейския полуостров чрез преговори е единственото възможно. \n  \nМКЗЯО е неправителствена организация, която обединява над 430 местни и регионални организации от над 100 страни. Именно тя бе инициаторка и движеща сила за подписването на международен договор за забрана на ядрените оръжия. \nНа пресконференцията Фин отбеляза, че премията от Нобеловата награда (около 1,1 млн. долара), ще бъде използвана за създаване на нова организация с името \"Фонд хиляда дни\", която в близките три години ще работи над това, всички страни в света да подпишат и ратифицират договора за забрана на ядрените оръжия.\n", "date": "2017.12.10", "title": "Нобеловият лауреат за мир с мрачна прогноза за бъдещето на Земята"}
{"url": "https://www.blitz.bg/svyat/stana-naistina-strashno-palestinska-raketa-utseli-detska-gradina-v-yuzhen-izrael_news563752.html", "text": "От Армията на отбраната на Израел заяви, че ракета, изстреляна от Ивицата Газа, е нанесла щети на детска градина в граничния град Сдерот.\n  Една от тях е паднала върху детска градина в Сдерот. Друга се е взривила, повреждайки автомобили, паркирани на улица в същия град. Третата е била прихваната от системата за ПВО „Железен купол“. \nОт Армията на отбраната на Израел уточниха, че в резултат на ракетните обстрели пострадали няма. Двама души обаче са потърсили медицинска помощ в състояние на шок.  \nСитуацията в Израел се изостри, след като президентът на САЩ Доналд Тръмп призна Ерусалим за столица на еврейската държава и реши да премести там американското посолство. В резултат на решението му на Западния бряг, в Ивицата Газа и Ерусалим избухнаха масови безредици.   Превод и редакция: БЛИЦ \n \n", "date": "2017.12.10", "title": "Стана наистина страшно! Палестинска ракета уцели детска градина в Южен Израел"}
{"url": "https://www.blitz.bg/svyat/kakvo-stana-92-ot-ukraintsite-iskat-yanukovich-da-se-vrne_news563741.html", "text": "92% от зрителите на украинския канал NewsOne, смятащ се за опозиционен, гласуваха за завръщането на Виктор Янукович и неговите съратници на власт. Допитването се състоя в събота в ефира на канала.\nПри това въпросът бе поставен максимално некоректно, въпреки всичките правила на социологията, с елементи на натиск върху гласуващите: „Ако пред вас стои изборът – да избирате миналата престъпна власт или сегашната – за кого бихте гласували?“. \nВ първия час на ефира в допитването участваха близо 47 000 души. 92% от тях заявиха, че иска завръщането на „престъпната банда на Янукович“ и само 8% подкрепиха Порошенко. Превод и редакция: БЛИЦ \n \n", "date": "2017.12.10", "title": "Какво стана? 92% от украинците искат Янукович да се върне"}
{"url": "https://www.blitz.bg/svyat/britantsite-sa-v-shok-terorist-iskal-da-otneme-zhivota-na-prints-dzhordzh-no-sluzhbite_news563736.html", "text": "Тероризмът стана бичът на 21-ви век, в частност ислямистките радикални организации, които постоянно заплашват света, а техните атентати отнемат куп човешки животи. За съжаление, твърде много смърт в качеството на цена за някакви абсолютно непонятни на мнозинството идеи.\n наскоро терористите от ИДИЛ официално се прицелиха в британското кралско семейство, поне, обявиха за намерението си да убият 4-годишния принц Джордж, с което шокираха не само британците, които пазят монарсите си като зениците на окото си, но и дори целия свят.  \nДо сега в света имаше известна параноя, но след това обявление всичко направо се превръща в истерия.   На 22 ноември в Нелсън, Ланкашир бе арестуван 31-годишният Хуснайн Рашид, който бе обвинен в подстрекателство към убийството на малкия принц и вярност на ИДИЛ.    \n \n  \nНа 6 декември той бе изправен пред съда в Уестминстър. Срещу Рашид са повдигнати обвинения в това, че той е публикувал в социалните мрежи снимки на принц Джордж, придружени с адреса на училището му и надпис \"Дори и кралското семейство няма да е в покой\".  \n Също са му повдигнати обвинения в това, че с помощта на секретни канали в Телеграм той е призовавал за атаки по еврейски общности и британски футболни стадиони.   \n Мъжът отрича обвиненията и настоява на своята невинност. Засега той ще остане в ареста до 20 декември, след това ще има ново съдебно заседание.   \n Съседите на задържания са в шок от случилото се и не могат да повярват. По думите им, Рашид никога не е правил проблеми.   \n Освен това, британската полиция и контратерористични структури смятат, че гражданите просто не искат да установяват контакт с властите.   \n \nКъм този кошмар може да се добави и случката с жената, която се опита да проникне в училището на Джордж, за да го отвлече.  \n \n", "date": "2017.12.10", "title": "Британците са в шок! Терорист искал да отнеме живота на принц Джордж, но службите ..."}
{"url": "https://www.blitz.bg/blits-tv/trup-izkhvrcha-ot-katafalka-video_news563771.html", "text": "В интернет изтече видео, на което се вижда как носилка с труп пада от катафалка на пътя. Шофьорът е забравил да затвори багажника. За това и при един от завоите количката с трупа направо изхвърча на пътя.\n Инцидентът е станал в новозеландския град Оукалнд. \n Все пак шофьорът се е усетил на време и е успял да прибере трупа, преди да стане инцидент. От погребалното бюро твърдят, че на количката не е имало труп, а специална възглавница, която създавала впечатление на тяло. \n \n", "date": "2017.12.10", "title": "Труп изхвърча от катафалка (ВИДЕО)"}
{"url": "https://www.blitz.bg/svyat/edinstven-po-roda-si-drven-nebostrgach-gori-v-kitay-video_news563776.html", "text": "Пожар избухна в 16-етажен небостъргач в югозападната част на Китай. Сградата е най-големият будистки храм и дървена постройка в света.\nПо информация на изданието People's Daily China‏, пожарът е избухнал в манастир в град Съчуан в югозападната част на страната. За жертви и причините за пожара информация няма. Започнато е разследване. \nВисочината на храма е над 153 метра. Кулата е част от древния храмов комплекс Тяннин от периода на династията Тин (VII – X век). Превод и редакция: БЛИЦ \n \n   \n \n \n \n", "date": "2017.12.10", "title": "Единствен по рода си дървен небостъргач гори в Китай (ВИДЕО)"}
{"url": "https://www.blitz.bg/svyat/zeman-strakhliviyat-es-podkrepya-palestinskite-teroristi_news563699.html", "text": "\n Европейският съюз е страхлив да подкрепи Израел и действа в интерес на палестинските терористични групи. Това бе заявено в събота от чешкия президент Милош Земан. Той говори в Прага на конференция на политическото движение \"Свобода и пряка демокрация\". \n През септември Европейският парламент предостави трибуна за речта на Лейла Халед - активистка на Народния фронт за освобождение на Палестина. Той е признат за терористична организация в ЕС, Израел, Канада и Съединените щати, а самата Калед през 1969 г. участва в залавянето на пътнически самолет на американската компания Trans World Airlines. \n Президентът на Чешката република отново подкрепи инициативата на американския лидер Доналд Тръмп за прехвърлянето на посолството на САЩ от Тел Авив в Ерусалим. Чешкото посолство също трябва да бъде в Ерусалим, казва Земан. \n", "date": "2017.12.10", "title": "Земан: Страхливият ЕС подкрепя палестинските терористи"}
{"url": "https://www.blitz.bg/svyat/dudl-v-chest-na-robert-kokh_news563703.html", "text": "\n \"Гугъл\" пусна дудъл в чест на Робърт Кох. Името на Роберт Кох отдавна е записано със златни букви в историята на биологията, а що се отнася до микробиологията - немецът на практика се смята за един от нейните основатели. \n Роден на 11 декември 1843 година в градчето Клаустал в Горен Харц, Кох произхожда от семейство на минен инженер, и един от най-ранните митове, който витае около личността му, е че още на петгодишна възраст се научава да чете напълно самостоятелно с помощта на периодичните издания, които семейството му следи. Дали е вярно няма особено значение, но е факт, че години по-късно германският учен става легендарен с изключителната си методичност и последователност, които в съчетание с природната му интелигентност го превръщат в толкова значимо явление на научния небосклон. \n Роберт Кох проявява интерес към биологията още в гимназиалните си години, и логично през 1862 г. влиза в Гьотингенския университет със специалност медицина. По това време бива силно повлиян от вижданията на видни имена в същата област, начело с Якоб Хенле и неговата теория, че инфекциозните болести се причиняват от живи, паразитни организми (публикувана още през 1840 г.), а по-късно - след като завършва образованието си през 1866 г. - и от страна на \"бащата на патологията\", Рудолф Вирхоф. \n През идните години Кох сменя няколко длъжности, а по време на Франко-пруската война бива областен отговорник по медицинските въпроси на Волщайн (1872-1880). И това е моментът, в който кариерата му тръгва стремително нагоре. В този период антраксът е широко разпространен измежду добитъка в областта, и въпреки липсата на ресурси, оборудване, работници, дори достъп до научните хранилища на знание навремето, едва ли не с един единствен микроскоп и в лабораторията, установена в собствения му дом, немецът съумява да докаже по чисто научен път, че причинителят на болестта е именно бацил. Всъщност този бацил е откриван по-рано от други учени, но взаимовръзката между него и заболяването до този момент не е потвърдена - нещо, което Роберт Кох прави с домашно измайсторени уреди и проби, взети от далака на загинали от антракс и здрави животни, инжектирани в лабораторни мишки. \n Това обаче не се вижда достатъчно на немеца, който иска да разучи и разпространението на болестта и възможностите за нейното предаване извън директния контакт с носител. Съумявайки да изолира чисти култури, които развъжда върху очна течност от бик, Кох документира на практика способността на бацила, причинител на антракс, до образува спори при неподходящи за живот условия - особено липса на кислород - които също причиняват зараза. \n Изследването му носи широка известност, не без помощта на две от известните имена в областта по това време - ботаникът Фердинанд Кон и Конхайм, професор по патоанатомия, пише news.bg. Роберт Кох продължава работата си по антракса във Волщайн в продължение на още четири години, подобрявайки методите си за фиксиране, оцветяване и фотографиране на бактерии, което довежда и до ключови публикации около инфектирането чрез повърхностни рани, публикувани през 1878 г. Там немецът дава научно и практически обоснована основа за контрол на подобни случаи. \n Това обаче не подобрява особено условията му на работа, дори когато бива избран за член на Имперското здравно бюро в Берлин. Въпреки това, Кох продължава да подобрява методите си, а когато най-сетне получава по-качествена среда за работа дори изобретява нови - за отглеждане на бактерии върху твърда основа, като картофът, например, или агар-агар (хранително вещество, получавано от някои видове кафяви или червени водорасли), където важен момент се явява и изобретението на неговия колега Петри - специфичен вид плоски стъклени съдинки, носещи съответно името му, използвани широко и до днес. Същевременно, Роберт Кох изобретява и нови, по-ефективни методи за оцветяване на бактерии, и формулира условията, според които определено заболяване се причинява от определен патоген, които стават известни като постулати на Кох. \n Около две години след пристигането си в Берлин, Кох идентифицира бацила, причиняващ туберкулозата, както и начините той да бъде отглеждан в чиста култура. Това е и едно от най-големите му открития, а публикацията му от 1882 г. окончателно го превръща от известно име в класик в областта. През 1883-1884 г. Кох работи в Египет, където преоткрива вибриона, причиняващ холерата, а върху него прави изследвания и в Индия. На база тази си работа, немецът формулира правила за контрол на болестта, които се използват и до днес без особени модификации, и получава сериозна награда от немското правителство - а заключенията му оказват влияние дори върху методите за съхранение на водни запаси. \n През 1885 г. Роберт Кох става професор по хигиена към Берлинския университет и ръководител на новосъздадения институт в същата област. През 1890 г. става главен лекар на Берлин и негов почетен гражданин. През 1891 получава почетна професура от Медицинския факултет на същия град и бива назначен за директор на новия Институт за инфекциозни болести, където има щастието да работи с учени от калибъра на Ерлих, Фон Беринг и Китасато. \n В този си период, немецът се завръща към работата си върху туберкулозата, търсейки способи за ваксинация на базата на извлеци от култура, която нарича туберкулин. В това отношение прави два последователни опита - и двата неуспешни, но вторият поне води до откритието на субстанции със сериозна диагностична стойност. Междувременно, спомага споменатите си колеги в изследванията им върху имунологията на дифтерита, както и последвалите им публикации с епохално значение. \n В края на века Кох работи по чумата по добитъка в Южна Африка, където не успява да изолира причинителя, но съумява да ограничи епидемията, а след това - в Индия и Африка върху маларията, тропическата малария, трипонасомозата при добитъка и конете. Публикува редица материали, като в това число потвърждава твърденията за ефекта на хинина върху маларията. \n През последните години от живота си Роберт Кох достига до извода, че човешката туберкулоза и тази по добитъка не са идентични, и макар че през 1901 г. подобно твърдение предизвиква невиждани спорове, в днешни дни е доказана неговата правдивост. Работи и по тифа, където предположенията му, че болестта се разпространява по-ефективно от заразени водоизточници, отколкото от човек на човек, води до нови мерки за нейното ограничаване. \n През 1904 г. немецът продължава работата си е Източна Африка, където прави важни открития, свързани с патогенните видове Babesia и Trypanosoma, а през 1906 г. изследванията му върху човешката трипанозомиаза довеждат до откритието на ефективно лекарство - атоксилът. До края на живота си, Роберт Кох продължава експериментите си в областта на бактериологията и серологията. \n Кох е носител на безбройни отличия. Почетен доктор е на университетите в Хайделберг и Болоня, почетен гражданин на родния си Клаустал, Берлин и Волщайн, почетен член на академичните общества в Берлин, Виена, Позен, Перуджа, Наполи и Ню Йорк. Носител на немския Орден на Короната, на Големия кръст на ордена на Червения орел - където е първият медик, получавал подобно отличие - както и на почетни медали от царска Русия и Турция, и дори посмъртно е награждаван от няколко страни. Но безспорно най-високото отличие, което получава, е Нобеловата награда за физиология и медицина през 1905 г. \n Доктор Кох умира на 27 май 1910 г. в Баден-Баден, на шестдесет и седем годишна възраст, и смъртта му е един от големите удари, които науката понася в началото на двадесети век. Въпреки това, обаче, приносите му живеят и до днес. \n", "date": "2017.12.10", "title": "Дудъл в чест на Роберт Кох"}
{"url": "https://www.blitz.bg/svyat/v-grtsiya-otkrikha-tsentr-za-borba-s-kiberprestpleniyata_news563707.html", "text": "\n Гръцката полиция откри своя нов и подобрен Киберцентър. Така гражданите ще могат да се обаждат на горещата линия 11188, за да съобщават за кибератаки или престъпления. \n Това съобщават гръцките медии. \n Новият център използва глас през IP. Това ще ускори и подобри услугите. \n Киберцентърът също така позволява на операторите да свързват гражданите със специализиран офицер в областта на киберпрестъпленията в най-близкото полицейско управление. \n", "date": "2017.12.10", "title": "В Гърция откриха център за борба с киберпрестъпленията"}
{"url": "https://www.blitz.bg/svyat/naprezhenieto-se-pokachva-netanyakhu-osdi-litsemerieto-i-dvornite-standarti-na-evropa-za-erusalim_news563711.html", "text": "\n Израелският премиер Бенямин Нетаняху остро порица лицемерието и двойния стандарт на Европейския съюз по повод Ерусалим. Преди дни американският президент Доналд Тръмп призна Ерусалим за столица на Израел. Това предизвика негативни реакции по цял свят, а в свещения град се стигна и до сблъсъци, съобщава bTV. \n„Макар че уважавам Европа, не съм готов да приема двоен стандарт от нея. Чувам гласове оттам, които осъждат историческото изявление на президента Доналд Тръмп, но не съм чул осъждане на ракетите, изстреляни срещу Израел, или на ужасното подстрекателство срещу него”, коментира Нетаняху. \nСнощи Нетаняху замина на двудневно посещение в Париж и Брюксел и се закани, че ще представи „истината на Израел без страх и с високо вдигната глава”. \n  \nМеждувременно министрите на външните работи на страните от Арабската лига призоваха САЩ да се откажат от решението да признаят Ерусалим като столица на Израел. Според тях това е опасно нарушение на международното право, което няма юридическа тежест и е невалидно. \n \n", "date": "2017.12.10", "title": "Напрежението се покачва! Нетаняху осъди лицемерието и дворните стандарти на Европа за Ерусалим"}
{"url": "https://www.blitz.bg/svyat/i-v-evropa-stava-goreshcho-napadnakha-sinagoga-vv-vtoriya-po-golemina-grad-v-shvetsiya-po-sveta-stava-strashno_news563710.html", "text": "Неидентифицирани нападатели хвърлиха бутилки със запалима течност по синагога в шведския град Гьотеборг. По предварителна информация, в резултат на инцидента пострадали няма.\n„Синагогата във втория по големина град на Швеция – Гьотеборг, бе нападната с бутилки със запалима течност. Еврейски студенти, събрали се в синагогата, са били принудени да се крият от нападателите в мазето“, каза Ави Майер, прессекретар на Еврейската агенция. \nТой съобщи, че в резултат на нападението е избухнал пожар, на сградата и паркираните до нея автомобили са нанесени щети. \nМеждувременно сблъсъците между израелци и палестинци продължават. В резултат на размириците до момента са пострадали над 1000 души. Вълненията бяха предизвикани от решението на американския президент Доналд Тръмп да признае Ерусалим за столица на Израел.  Превод и редакция: БЛИЦ \n \n", "date": "2017.12.10", "title": "И в Европа става горещо! Нападнаха синагога във втория по големина град в Швеция, по света става страшно!"}
{"url": "https://www.blitz.bg/svyat/dnes-vrchvat-nobelovite-nagradi_news563715.html", "text": "\n Нобеловите награди за постижения в науката, литературата и икономиката ще бъдат връчени днес в Стокхолм, а Нобеловата награда за мир - в Осло. \n Тазгодишния приз за мир спечели Международната кампания за забрана на ядреното оръжие за усилията за постигане на тази цел. \n Нобеловата награда за физиология или медицина спечелиха американците Джефри Хол, Майкъл Росбаш и Майкъл Йънг за откриването на молекулярните механизми, контролиращи циркадния ритъм - човешкият биологичен часовник. \n Германецът Райнер Вайс и американците Бари Бериш и Кип Торн спечелиха Нобелова награда за физика за решаващ принос към наблюдението на гравитационните вълни. \n Швейцарецът Жак Дюбоше, германецът Йоахим Франк и британецът Ричард Хендерсън спечелиха Нобеловата награда за химия за разработване на криоелектронна микроскопия, която революционизира биохимията. \n Нобеловата награда за литература спечели британският писател Казуо Ишигуро. \n Ричард Тейлър от Чикагския университет спечели Нобеловата награда за икономика за 2017 г. за трудовете за психологичните и социални механизми при вземането на решения от потребителите и инвеститорите.   \n", "date": "2017.12.10", "title": "Днес връчват Нобеловите награди"}
{"url": "https://www.blitz.bg/svyat/i-cheshkiyat-prezident-razkritikuva-evropa-zaradi-yerusalim_news563732.html", "text": "\n Евросъюзът се страхува да подкрепи Израел и действа в интерес на палестинските терористични групировки, заяви вчера чешкият президент Милош Земан на конференция в Прага на политическото движение \"Свобода и пряка демокрация\". \n „Страхливият Евросъюз прави всичко, за да могат пропалестинските терористични движения да преобладават над произраелските движения, към които аз принадлежа“, цитира го порталът \"Ческе новини\". \n Чешкият президент припомни, че през септември Европарламентът даде трибуна на Лейла Халед, която е активистка на Народния фронт за освобождение на Палестина. Организацията обаче е призната за терористична от ЕС, САЩ, Канада и Израел. Самата пък Халед участваше през 1969 година в отвличането на пътнически самолет на американската компания Trans World Airlines. \n Милош Земан отново подкрепи инициативата на американския си колега Доналд Тръмп да признае Йерусалим за столица на Израел и да премести посолството на САЩ там от Тел Авив. \n", "date": "2017.12.10", "title": "И чешкият президент разкритикува Европа заради Йерусалим"}
