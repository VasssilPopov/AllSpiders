{"url": "https://www.blitz.bg/svyat/trmp-se-pokhvali-na-mey-za-sreshchata-s-putin_news527587.html", "text": "\n Американският президент Доналд Тръмп описа срещата си с президента на Русия Владимир Путин като преминала „страхотно“, предава AFP. \nДвамата разговаряха почти 2 часа, въпреки че по първоначална уговорка, срещата трябваше да продължи 30 минути. По време на разговор с британския премиер Тереза Мей, Доналд Тръмп заяви, че е имал „страхотна среща с Владимир Путин вчера“. \nНа специален брифинг след първата среща между Доналд Тръмп и Владимир Путин, руският външен министър Сергей Лавров нарече преговорите между лидерите на двете страна конструктивни и подчерта, че те са потвърдили намеренията им за взаимноизгодни договорености.   \n\"Действително това беше много продължителна и конкретна среща. Моето усещане е, че двамата президенти, водени от националните интереси на своите страни, ще търсят взаимноизгодни договорености, а няма да се опитват да разиграват конфронтационни сценарии и да създават проблеми на равно място”, обясни Лавров, цитиран от световните агенции. Владимир Путин отхвърли пред Доналд Тръмп твърденията, че Русия се е намесвала в президентските избори в САЩ през 2016 г. Това заяви от своя страна американският държавен секретар Рекс Тилърсън.\n", "date": "2017.07.08", "title": "Тръмп се похвали на Мей за срещата с Путин"}
{"url": "https://www.blitz.bg/layfstayl/ptuvane/ako-zhiveete-v-nyakoya-ot-tezi-11-strani-znachi-ste-golemi-ksmetlii_news527554.html", "text": "\n В днешните неспокойни времена, сигурността е решаващ фактор за хората. InterNations – най-голямата мрежа от хора, които живеят и работят в чужбина, проведе проучване, за да определи качеството на живота в различните държави. \n Компанията анкетира 14 300 души от 174 националности, които живеят в 191 държави (които не са техните родни). Те трябваше да оценят живота във въпросните държави по 43 различни критерия, един от които беше и „личната безопасност”. \n11. Оман \nЖивотът там не е скъп, а процентът на престъпленията е нисък \n10. Тайван \nСлужителите в страната се радват на добри работни условия и ако са способни, могат да се изкачат в кариерата. Това е и едно от най-сигурните места в света. \n9. Финландия \n7 от 10 чужденци, живеещи във Финландия, казват, че сигурността е една от най-големите им придобивки там. \n8. Нова Зеландия \nРазположена в Тихия Океан, тя се смята за едно от най-мирните места на планетата. \n7. Норвегия \nГоляма част от чужденците в Норвегия са били подтикнати да се преместят там от любов. В други случаи пък се местят цели семейства. А един от най-сериозните аргументи за това решение е сигурността. \n6. Швейцария \nБогата нация с ниска престъпност. \n5. Малта \nМалкият архипелаг с едва 400 хиляди жители е привлякъл новодошлите си британски жители с прекрасното време и голямата си сигурност. \n4. Канада \nГоляма сигурност. Малко престъпления. \n3. Япония \nСтраната на изгряващото слънце успява да привлече много квалифицирани работници от чужбина. \n2. Сингапур \nОстровната нация е една от най-богатите в света. А нивото на престъпността е ниско - от личната безопасност до корпоративните престъпления. \n1. Люксембург \nНаселението на страната е едва половин милион души. А престъпленията - сведени до минимум. \nИзточник: Нова телевизия \n", "date": "2017.07.08", "title": "Ако живеете в някоя от тези 11 страни, значи сте големи късметлии"}
{"url": "https://www.blitz.bg/analizi-i-komentari/tezhkata-istina-za-rusiya-ot-razhdaneto-do-smrtta-vseki-e-presledvan-otkoruptsiyata_news527553.html", "text": "\n В северозападните райони на Санкт Петербург в момента върви масово застрояване. Започнати са няколко много големи строителни проекта, количеството на новите апартаменти се изчислява на десетки хиляди. Само че още в етапа на планирането има нещо сбъркано. Това пише Марти Киуру в свой анализ, цитиран от БГНЕС. \n„24-етажните великани са събрани накуп. В участъка няма добри транспортни комуникации, строителството на детски градини и училища е забравено, сферата на услугите и местата за почивка липсват. Тук трябваше да се появи нова станция на метрото, но, когато апартаментите бяха продадени, градът хладнокръвно се отказа от нейното построяване. След няколко години тук ще има грандиозни задръствания. Дори във времената на Съветския съюз проектирането и създаването на инфраструктура не се намираше на такова примитивно равнище.  \nВ Съветския съюз още нямаше частна собственост, поради което възможностите за подкуп на проектанти и ръководители бяха ограничени. В съвременна Русия главната задача на строителния конвейр се състои в това на закупения участък да бъдат натъпкани максимален брой жилища. Някой високопоставен градски чиновник може да подхвърли на строителната компания стотина или дори хиляда допълнителни жилища и да даде възможност срещу един подкуп да заработи сума, равняваща се на печалбата от целия проект.  \nПо данни на международната Асоциация на дипломираните сертифицирани счетоводители (ACCA) Русия е една от най-корумпираните държави в света, в която делът на сивата икономика съставлява около 30% от БВП на страната.  \nУжасното число може да бъде поставено под съмнение, но дори и според собствената руска оценка нивото на корупцията се колебае между 15 и 30%. Според прогнозите в близките години това число само ще расте.  \nСтаналата хронична икономическа криза доведе до това, че предприятията и гражданите използват всички възможни и невъзможни способи, за да оцелеят.  \nВ Русия корупцията върви цял живот с хората – от раждането до смъртта. За да получиш място в детска градина трябва да дадеш подкуп. За пари можеш да получиш освобождаване от армията. В здравеопазването главната грижа на лекарите е как да се доберат до „черни пари“.  \nПознат ми разказа как се опитвал да намери място на гробището в Санкт Петербург за живеещ в града негов роднина. По принцип гробното място се предоставя безплатно. Служител на гробищата предложил място насред едно блато. Срещу подкуп от 1000 евро в края на краищата било намерено сухо място. Фактура за подкупа, естествено, не написали“, пише още Марти Киуру. \n \n", "date": "2017.07.08", "title": "Тежката истина за Русия: От раждането до смъртта всеки е преследван от...корупцията"}
{"url": "https://www.blitz.bg/analizi-i-komentari/shche-probie-li-gazovata-diplomatsiya-na-sashch-prez-polsha_news527536.html", "text": "\n Речта на американския президент Доналд Тръмп, която той произнесе на един от централните площади в полската столица Варшава, предизвика силен отзвук. Той постави акцент върху няколко теми, които през последните месеци бяха част от формиращата се външна политика на новия президент на САЩ. \n Една от тези теми е свързана с инициативата „Три морета“. Тя концентрира желанието на американската страна да диверсифицира  енергийните доставки за държавите от Централна и Югоизточна Европа. Основната идея е да се внася и продава втечнен газ от САЩ. Това е свързано с изграждането на интерконектор в Полша за връзка с Хърватска и така да се създадат възможности за използване на втечнен природен газ в тази част на Централна и Югоизточна Европа. \n Проблемът обаче е, че когато слушаме и гледаме подобни изявления, това винаги се свърза с въпроса „Кога?“. А на този въпрос трудно може да се отговори. Както от американската страна, така и някои други. В момента всичко е на етап изграждане. Полша от няколко години работи по въпроса. Така беше и когато преди няколко години Полша реши да се възползва от друга американска инициатива – проучване и добив на шистов газ. Няколко години се правеха такива опити с интензивното участие на полската държавна машина. Накрая се оказа, че освен да разбие пътища, инфраструктура и околната страна на Полша , не се постигна нищо друго. \n Сега отново поляците са прегърнали поредната американска инициатива – за доставки на втечнен природен газ. Не трябва обаче да се забравя, че този газ е много по-скъп от конвенционалния.  Но тука отново можем да говорим за политика, а не за възможности днес или утре да се случат нещата. Съществува една фраза отпреди шест-седем  години – 2010-2011 г. беше кулминацията на полския ентусиазъм за шистов газ, та фразата беше „90 процента ентусиазъм, 10 процента – прагматизъм“  Същото можем да кажем и сега. \n Когато тръгнат да решават въпроси в енергийната сфера, поляците на първо място поставят антируската си позиция. Всичко, което не е Русия, за тях е хубаво. В случая за пореден път наблюдаваме ентусиазъм, как идващият втечнен газ от САЩ ще преустанови руската енергийна зависимост на страната. Това е втори етап от американските опити през последното десетилетие да изхвърлят Русия от европейския енергиен пазар. Най-напред беше шистовият газ. Даже през 2009 година тогавашният президент Барак Обама я обяви за година на шистовия газ. Заговори се и за т. нар. шистова дипломация на САЩ. \n Осем години по-късно вече можем да говорим за нов етап на амeриканско настъпление на европейския енергиен пазар. Политиката вече е на втечнения газ. Склонна съм да коментирам, че това няма да се осъществи бързо. Няма да е утре. Никой от специалистите експерти в технологията на този процес не се наема да каже кога може да стане това. \n Когато говорим за втечнен газ и за всички операции, свързани с втечнения газ , не бива да забравяме, че той не е само интерконектори, но и инфраструктура. И отново повтарям – той е много по-скъп. Говорейки за диверсификация, можем да коментираме различни видове енергия, важното е да се създаде конкуренция, а тя пък да доведе до по-ниски цени. \n Знае се, че когато по енергийни въпроси говорят политиците, това е предпоследното мнение. Политиците следват своя си стратегия. Неотдавна отново се заговори за „Южен поток“. Това, което излезе тези дни в руската преса, за пореден път доказва този извод. През юни отново се активизира темата „Турски поток“, но покрай него и „Южен поток“, имаше изявление от министерството на енергетиката на Руската федерация, че „Южен поток“ не е в плановете на страната. Но преди два дни, в контекста на американските газови амбиции, се заговори отново от руска страна, че ще има всъщност модифициран вариант на „Южен поток“ – „Турски поток“. \n Още по време на Санктпетербургския икономически форум Русия подписа „пътна карта“ с България, Сърбия и Унгария и се заговори за възстановяване на „Южен поток“. Това още един път показва, че проект под Черно море за газопровод, независимо как ще се казва, е от стратегическо значение за Русия. \n Заради климатичните промени през последните години Русия все повече увеличава  транзита на газ към Европа. Не само, защото го иска това, но и защото Европа не може да се справи с ниските температури през зимата. За първи път този февруари беше съобщено, че 34 процента  от газа, който са използвали европейските потребители, е бил руски. Ето още едно обяснение за намеренията за ударно  навлизане на американците на европейския енергиен пазар. Знае се, че Русия е с много силно присъствие на енергийния пазар в Европа – газ, нефт, ядрено гориво.  Затова единственото, което могат да направят САЩ, е отново да се включат в газовата надпревара. \n И това го наблюдаваме, виждаме го и след знаковата реч на президента Доналд Тръмп в Полша. \n   \n Важно е каква ще е цената \n Цената на природния газ (не на втечнения – б. р.) в САЩ е двойно по-ниска от тази в хъбовете в Европа – около $110 в сравнение с $220 за 1000 куб. м, твърди Валентин Кънев, шеф на Балканската черноморска петролна и газова асоциация, в интервю за „Блумбърг тв“. \n „Полша може да стане разпределителен център не само за американски газ. Тя не би се отказала и от доставките от страни като Катар и Норвегия. Тук пак има голямо значение цената. Но Полша би могла да бъде едно добро място, където да се доставя газ, още повече, че този пазар не е развит, САЩ не са развили този пазар на доставки в Европа“, казва Кънев. \nИзточник: \"Труд\" \n", "date": "2017.07.08", "title": "Ще пробие ли газовата дипломация на САЩ през Полша?"}
{"url": "https://www.blitz.bg/svyat/evakuirat-10-000-dushi-v-polsha-zaradi-bomba_news527560.html", "text": "\n Властите в източна Полша са заповядали евакуацията на 10 хиляди души, както и временното затваряне на магистралата за Беларус, заради намерената голяма бомба от Втората световна война, предава The Times of Israel. \nБомбата, която тежи 500 килограма бе намерена по време на строителни работи в Белосток. \nВластите заявиха, че около 10 хиляди души живеят в радиус от 1.35 километра около бомбата. Те ще бъдат евакуирани в ранните часове на неделя с автобуси, за да могат екипи от сапьори да обезвредят и изнесат бомбата. \nЖителите ще могат да се върнат до вечерта по домовете си. \n", "date": "2017.07.08", "title": "Евакуират 10 000 души в Полша заради бомба"}
{"url": "https://www.blitz.bg/svyat/tezhka-noshch-v-khamburg-nad-100-zadrzhani-demonstranti-poveche-ot-200-raneni-politsai-snimki_news527548.html", "text": "\n Тежка нощ е изкарал германския град Хамбург. Над 100 демонстранти от протестите срещу Г-20 в Хамбург са задържани, съобщи полицията в „Туитър”. При сблъсъците с множеството, в което са участвали над 15 хил. души, са пострадали близо 200 полицаи. \n \n Организаторите на вчерашните протести определиха акцията си като успех. Местната полиция е поискала подкрепления от над 900 полицаи от други градове, за да овладее положението в Хамбург. \n „Полицията ни би и ни атакува със сълзотворен газ и водни оръдия, но въпреки непропорционалното насилие от страна на властите, ние не се предадохме. Можем да приемем този ден като наш общ успех”, заяви представителят на антиглобалисткото движение „БлокГ-20” Кристиан Бланк за в. „Хамбургер моргенпост”. \n  \n \n \n \n \n \n \n \n \n \n \n \n \n \n \n \n \n \n \n \n \n \n \n \n", "date": "2017.07.08", "title": "Тежка нощ в Хамбург: Над 100 задържани демонстранти, повече от 200 ранени полицаи (СНИМКИ)"}
{"url": "https://www.blitz.bg/svyat/istinski-uzhas-sled-rukhnalata-sgrada-do-neapol_news527559.html", "text": "\n Спасителни екипи намериха телата на трима души сред отломките на срутила се пететажна сграда близо до Неапол, предава The Guardian. \nВластите издирват седем души, които са изчезнали при срутването на сградата в градчето Торе Анунциата, което се намира на шест километра от античния град Помпей. Сред изчезналите има и две деца. \nКакто БЛИЦ писа причината за срутването все още не е ясна, но властите разследват случая. \n", "date": "2017.07.08", "title": "Истински ужас след рухналата сграда до Неапол"}
{"url": "https://www.blitz.bg/svyat/vazhen-den-za-blgariya-i-makedoniya_news527562.html", "text": "\n Министрите на външните работи на България и Македония – Екатерина Захариева и Никола Димитров ще финализират всички детайли около Договора за добросъседство, предаде македонското издание „Плюсинфо“.  \nДвамата дипломати ще разговарят днес и утре (8 и 9 юли) в София. \nПрипомняме, че вчера премиерът Бойко Борисов заяви, че България ще помогне на Македония да влезе в НАТО. договорът за добросъседство, който очакваме да подпишем през август, е много важен, смята Борисов. \n„Трябва като на най-близък съсед и народ да оставим историците да си спорят, но по-голямата тема е Македония в НАТО и ЕС, смята премиерът. По-добре ли е за България една раздирана от размирици страна на нашата граница? Договорът за добросъседство трябва да тръгне и ако него не можем да подпишем, за какво друго да говорим“, запита премиерът. \nТой отчете влиянието тук на Сърбия, на Гърция, на САЩ, на Русия и т.н. , но „мисля, че интересът на България е да помогнем Македония да влезе в Северноатлантическия пакт”, подчерта Борисов. Външният министър Екатерина Захариева вчера заяви, че националният интерес на България изисква подобряване на отношенията с Македония. Ако сега при тази доброжелателност от страна на Македония, не подпишем договора за добросъседство, кога ще го подпишем, подчерта тя. Според Захариева е много важно фактическото подписване на договора за добросъседство, защото е знак дали наистина Македония ще промени отношението си. „Случи се много от тяхна страна - като спиране на действия от страна на институциите там, които уронват репутацията на България в международни институции. Ако сега при тази доброжелателност от страна на Македония, не подпишем този договор, кога ще го подпишем, посочи външният министър. \nИзточник: БГНЕС\n", "date": "2017.07.08", "title": "Важен ден за България и Македония"}
{"url": "https://www.blitz.bg/svyat/zemetreseniya-s-magnitud-42-27-i-37-sa-registrirani-kray-okhrid_news527516.html", "text": "Земетресение с магнитуд 4,2 по скалата на Рихтер е усетено край Охрид в 0:04 часа местно време (1:04 българско време), предаде македонската медия „А1 On“ .\nЕпицентърът на труса е на 11 км. североизточно от Охрид и на 6 км. източно от Косел на дълбочина от 2 км. В 0:37 часа местно време (1:37 българско) е регистрирано второ земетресение с магнитуд 2,7. В 0:54 часа (1:54 българско време) е регистрирано трето земетресение с магнитуд 3,7.  \nОт 18 юни до днес в района на Охрид са регистрирани повече от хиляда труса като най-силният с магнитуд 5 предизвика леки щети. \n", "date": "2017.07.08", "title": "Земетресения с магнитуд 4.2, 2.7 и 3.7 са регистрирани край Охрид"}
{"url": "https://www.blitz.bg/svyat/vizhte-kakvo-struva-da-zhiveesh-kato-miliarder-samo-za-edin-den_news527281.html", "text": "В един момент всички се възхищаваме или дори малко завиждаме на начина на живот на богатите и известните. Чудите се какво би било да опитате живота на този неуловим 0,1% от най-богатите на богатите, пише Български новини.\nЗа да можете да летите до всяко място на земята, само за да вземете кафе или да гледате любимото си спортно събитие или концерт, без да ви интересува колко ще навреди на банковата Ви сметка. Въпреки че повечето милиардери са втренчени доста здраво за техните разходи, ние „99-те процента“ от време на време можем да погледнем в техните скандални харчове. Така че тук можете да видите, колко струва за абсурдно богатите да подкрепят навиците си. \nРазходите за имението варират, но могат да достигнат $ 20,000 на ден. \nвтините автомобилни разходи: $ 410 или повече на ден \nЛуксозни яхтени разходи: до $ 5,890 дневно \nЛични треньари: 1,485 долара дневно \nЛичен готвач: $ 490 дневно, плюс бонуси \nРазходи за забавление: до $ 82,191 дневно \nЦената на услугите за почистване: $ 267 или повече дневно \nТакси за гледачка: $ 213 дневно \nРазходи за ваканционен дом: варира, но може да достигне до 3000 долара \nЛични разходи за сигурност: $ 11,780 дневно \n \n", "date": "2017.07.08", "title": "Вижте какво струва да живееш като милиардер само за един ден!"}
{"url": "https://www.blitz.bg/svyat/aleksandr-vuchich-nikoy-ne-mozhe-da-izdava-ultimatumi-otnosno-priyatelstvata-na-srbiya_news527518.html", "text": "Президентът на Сърбия Александър Вучич заяви, че страната му е поела по европейски път, но никой не може да издава ултиматуми относно нейните приятелства, предаде ТАНЮГ.\n„Политиката ни е да сътрудничим с всички, с НАТО и с Русия, но ние защитаваме това, което е наше и ние не крием от никого този път“, заяви Вучич след като репортер го помоли за коментар относно изказването на министър-председателя Ана Бърнабич, че ако Сърбия бъде накарана да избира, то тя би избрала ЕС пред Русия.  \n \n", "date": "2017.07.08", "title": "Александър Вучич: Никой не може да издава ултиматуми относно приятелствата на Сърбия"}
{"url": "https://www.blitz.bg/svyat/bremenna-obikalya-po-ulitsite-chisto-gola-i-pushi-tsigara-snimka-18_news527507.html", "text": "Такова нещо рядко ще видиш. Медиите в руския град Ростов публикуваха снимка на девойка, която се разхожда чисто гола из улиците в центъра му.\nОще по-скандалното е, че тя е в напреднала бременност, а пуши и цигара. След подаден сигнал от минувачи, момичето било задържано от полиция и отправено в болница, за да се види психичното й състояние. Снимката предизвика много коментари в социалните мрежи. Един от коментаторите пише: \"Както казват: \"Пуши, бухай (пий), раждай изроди!\" \nТепърва ще се изяснява дали голямо количество алкохол или психично заболяване са предизвикали странното й поведение. Превод: БЛИЦ \n \n", "date": "2017.07.08", "title": "Бременна обикаля по улиците чисто гола и пуши цигара (СНИМКА 18+)"}
{"url": "https://www.blitz.bg/svyat/blizo-200-politseyski-sluzhiteli-sa-raneni-pri-protestite-v-khamburg_news527521.html", "text": "Германската полиция съобщава, че 196 нейни служители са били ранени при сблъсъци с протестиращи в Хамбург, обявили се срещу провежданата в града среща на високо равнище на Г-20, предаде Reuters.\nПолицията съобщава, че 83 протестиращи са временно задържани на място, а 19 са арестувани. Протестиращите са палили коли и камиони, разграбвали са магазин. Полицията съобщава, че е използвала водно оръдие, за да разпръсне протестиращите.  \nКрайно-леви протестиращи са спукали гумите на автомобилите на канадската делегация на срещата на Г-20. Прозорците на консулството на Монголия са потрошени. \n", "date": "2017.07.08", "title": "Близо 200 полицейски служители са ранени при протестите в Хамбург"}
{"url": "https://www.blitz.bg/svyat/uragan-ubi-mzh-v-michigan_news527524.html", "text": "Ураган уби мъж в Мичиган, съобщава Ройтерс.\n Става дума за 72 - годишен мъж. Причината за трагичния инцидент е предизвикан от паднало дърво. \n Съпругата на убития се е намирала в съседната стая  по време на бурята. \n", "date": "2017.07.08", "title": "Ураган уби мъж в Мичиган"}
