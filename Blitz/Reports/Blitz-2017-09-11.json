{"url": "https://www.blitz.bg/svyat/zhestok-intsident-s-vlak-okolo-30-dushi-sa-raneni_news542778.html", "text": "Около 30 души са пострадали при железопътен инцидент в Швейцария. Това съобщава германският национален ежедневник Die Frankfurter Allgemeine Zeitung.\nПо данни на полицията инцидентът се е случил на гарата Андермат в кантона Ури, Централна Швейцария, уточнява Фокус. \nИнцидентът се е случил при маневра на влак, движещ се по популярната сред туристите линия Матерхорн-Готард.  \nВъв влаковата композиция са пътували около стотина пасажери. \n \n", "date": "2017.09.11", "title": "Жесток инцидент с влак – около 30 души са ранени"}
{"url": "https://www.blitz.bg/intsidenti/stikhii/apokalipsis-v-khrvatiya-nevizhdana-burya-udavi-tazi-sutrin-zadar-snimkavideo_news542744.html", "text": "Невиждана буря се разрази от 8.00 до 10.00 ч. (9.00 - 11.00 ч. българско време) тази сутрин над Задар, Северна Далмация, като за броени минути наводни всички подлези и превърна улиците на туристическия град в същински реки, предават хърватските медии, цитирани от \"Фокус\".\nСпоред телевизия N1 градът е в хаос, спрян е градският транспорт и централните магазини са затворени заради наводнение. \nТелевизията съобщава, че само за два часа валежите са надхвърлили 190 л./кв.м, като това е превишило средната норма за два месеца. \nЕлектронното издание Dnevno твърди, че градът е в колапс, докато Index озаглавява публикацията си \"Потоп в Задар\" и съобщава, че местният център 112 е затрупан с обаждания. \nГолеми части от града са без електричество. \n  \n", "date": "2017.09.11", "title": "Апокалипсис в Хърватия! Невиждана буря удави тази сутрин Задар (СНИМКА/ВИДЕО)"}
{"url": "https://www.blitz.bg/intsidenti/belgradskiyat-don-zhuan-plastichniyat-khirurg-svalil-bezbroy-zheni-predi-da-zastrelya-krasivata-aktrisa-ivana-i-sebe-si_news542745.html", "text": "\n 59-годишният Срджан Цветанович, който в нощта между сряда и четвъртък стрелял в главата на приятелката си, актрисата Ивана Панзалович, а след това се е самоубил, е бил определян за известен белградски пластичен хирург, но и прелъстител, в чийто живот, по думите на майката на неговата бивша съпруга, минали \"безброй жени\", пише tocka.com.mk, цитиран от struma.com. \nСпоред съседите и познатите на семейство Цветанович той два пъти се оженил, преди да заживее с актрисата. , се е разиграла в жилищна сграда, до която в съседния вход, живяла майката на бившата съпруга на Цветанович. За бившият си зет тя не искала да коментира много. Тя се гордеела с дъщеря си и внучката, а сърцето й било разбито от трагедията. \n\"Не са само два брака, тук идваха безброй жени. Всички негови любови бяха големи, но най-вече на света искаше себе си. Както живя, така и приключи\", кратко коментирала тя. \nКакто казват съседите, хирургът умрял в апартамента, който прекарва по-голямата част от живота си. \n\"Беше голяма радост когато се събра с първата си съпруга, Таня, тя му роди три деца, но се разведоха и я изгони от апартамента. Когато умряха майка му и баща му остана сам\", посочват съседите. \nВтората съпруга била по-млада, тя била около 28 години. Бракът им продължил малко повече от година. \nЦветанович е специалист по пластична и реконструктивна хирургия, магистър по медицина и работи за VMA. Той има повече от 60 статии в областта на реконструктивната хирургия.\n", "date": "2017.09.11", "title": "Белградският Дон Жуан: Пластичният хирург свалил \"безброй жени\", преди да застреля красивата актриса Ивана и себе си"}
{"url": "https://www.blitz.bg/svyat/revnivets-otryaza-s-machete-stpaloto-na-zhena-si-pred-ochite-na-nevrstnite-im-khlapeta-uzhasyavashchi-snimki-18_news542743.html", "text": "Ревнивец отряза с мачете стъпалото на младата си съпруга. Кървавата драма се разиграла в дома им на екзотичния остров Бали пред очите на двете им деца, съобщава  The Sun.\nДо бруталното насилие се стигнало, след като 36-годишният съпруг решил, че жена му кръшка. Пияният мъж хванал големия нож и започнал да й нанася удари по краката пред очите на дечицата им – на 9 и 12 години. След като осъзнал какво е извършил, я откарал в болница. \nПристигналите на мястото на кървавата баня полицаи открили тениска, къси панталонки и кърпа, напоени с кръв, както и оръдието на престъплението – нож с 31-сантиметрово острие.  Ревнивият съпруг е задържан. \nЛекарите са направили ампутация на левия крак на 33-годишната жена. На десния й крак пък има голяма прорезна рана.   \nСлед получените травми жената няма възможност да работи и да изхранва децата си, няма средства за лечение, протезата за крака си, както и за рехабилитация. \nПреди кървавия инцидент тя е работела като домашна помощничка в къщата на австралийския ММА боец Рохан Лий. Мъжът се опитва по всякакъв начин да помогне на бившата си служителка и в момента е организирал кампания за набиране на средства за пострадалата. \n„Въпреки преживяното, тя си остава позитивен човек и продължава да се усмивка. Ако имахте честта да се срещнете с нея, щяхте да разберете, че тя е един от най-добрите и отзивчиви хора”, казва спортистът.  Превод: БЛИЦ \n", "date": "2017.09.11", "title": "Ревнивец отряза с мачете стъпалото на жена си пред очите на невръстните им хлапета (УЖАСЯВАЩИ СНИМКИ 18+)"}
{"url": "https://www.blitz.bg/zdrave/zdravni-novini/neveroyatno-no-fakt-zhena-pochina-ot-khepatit-no-vzkrsna-chasove-predi-pogrebenieto-si_news542686.html", "text": "40-годишна индийка, болна от хепатит, „възкръсна” няколко часа преди погребението си. Ратнам страдала от силна полиорганна недостатъчност, предизвикана от жълтеница. Последните два месеца жената прекарала в болница, но семейството й решило да си я прибере вкъщи, информира life.ru.\nПо пътя обаче състоянието й се влошило, близките й решили, че е починала и я закарали в моргата. \n  \nТам повярвали на думите на опечаленото семейство и решили да си спестят допълнителни изследвания. Служители вкарали тялото на Ратнам в хладилната камера, а близките й се прибрали у дома. \nЧас по-късно обаче се върнали, за да извършат церемонията по погребението и едва тогава забелязали, че трупът шава и диша.  Превод: БЛИЦ \n \n", "date": "2017.09.11", "title": "Невероятно, но факт: Жена почина от хепатит, но възкръсна часове преди погребението си"}
{"url": "https://www.blitz.bg/svyat/britanskoto-pravitelstvo-gazi-obeshchaniyata-si-broyat-na-deportiranite-evropeytsi-raste-lavinoobrazno_news542732.html", "text": "Броят на гражданите от ЕС, депортирани от британското правителство след гласуването в референдума за Брекзит, се е увеличил значително въпреки обещанията на властите за гарантиране на техните права. Това съобщава БНР, позовавайки се на ексклузивен материал в \"Индипендънт\".\nАнализ на данни на правителството показва, че за първите три месеца на 2017 година са извършени 26 процента повече принудителни връщания на хора, отколкото за същия период предишната година. За последните 12 месеца от Великобритания са депортирани около 5000 европейски граждани. \nАнализът идва, след като миналата седмица изтече информация, че министерството на вътрешните работи има планове да ограничи чувствително имиграцията от Европа след Брекзит. А вчера бившият премиер Тони Блеър призова за нови строги мерки за обуздаване на имиграцията, което да промени мнението на гласоподавателите за Брекзит и да не се стигне до излизане от ЕС. \nЗащитници на човешките права във Великобритания заявиха за \"Индипендънт\", че много от актовете на депортиране са незаконни, а лейбъристите нарекоха данните позор за Великобритания, който може да направи преговорите за Брекзит по-трудни.  \nСрещу някои от депортиранията вече текат дела в британски съдилища.\n", "date": "2017.09.11", "title": "Британското правителство гази обещанията си! Броят на депортираните европейци расте лавинообразно"}
{"url": "https://www.blitz.bg/analizi-i-komentari/ekspert-voynata-v-siriya-ya-pecheli-kitay-i-to-bez-nito-edin-izstrel_news542457.html", "text": "Коментаторът на турското издание T24 Акдоган Озкан счита, че основната печалба от следвоенното възстановяване на Сирия ще я получи Пекин. БЛИЦ предлага анотация на обстойната публикация.\nПо данни на Световната банка сумарните загуби от БВП на Сирия от началото на 2011 г. до 2017 г. заради войната съставляват 226 млрд долара. Правителството в Дамаск сочи приблизително същите цифри, които надхвърлят 3-4 пъти БВП на страната през 2010 г. \n  \nПравителството в Дамаск може би ще спечели войната в Сирия, когато замлъкнат оръжията, но то едва ли ще може да заплати сметката за тази война и само да излекува раните. За 6 г. е разрушена огромна част от инфраструктурата, парализирана е социалната сфера. Откъде може да дойдат необходимите средства? \n  \nТурция няма шансове за възстановяване на Сирия поради липса на възможности. \n  \nРусия също не е в състояние заради падналите цени на нефта и направените разходи в кампанията по 3 млн долара дневно. \n  \nСтраните от Персийския залив имат желание да играят някаква роля, но падналите цени на нефта налагат прекрояване драстично на бюджетите им. \n  \nСАЩ в тази война продадоха оръжия за 110 млрд долара например на Саудитска Арабия, но възстановяването на Сирия изобщо не я вълнува. \n  \nЕС продължава да настоява за свалянето на Башар Асад и понеже това не става, няма да отделят нито едно евро. \n  \nБРИКС, според експерти, може да бъде стратегически инвеститор при възстановяването на Сирия, като главната роля я поеме Китай. \n  \nНа лице са първите симптоми. От 17 до 26 август в Дамаск се състоя международна изложба, в която Китай взе участие на равнище посолство. \n  \nПреди това на 9 юли в Пекин се състоя „Ден на Сирия”, организиран от Китайско-Арабската асоциация. В нея взеха участие около 1000 представители на китайски фирми от инвестиционната и строителната сфера. Сключена е и първата сделка. \n  \nТам е обявено, че китайски компании са готови да инвестират 2 млрд долара за създаване на индустриален парк в Сирия, като проектът обединява 150 компании. \n  \nПодписано е споразумение за създаване на специална комисия, която ще се занимава с решаване на правни и технически въпроси относно възстановяването на Сирия, за оказване на юридическа подкрепа при създаване на нужния инвестиционен климат за китайските компании. \n  \nОказва се, че Сирия и Египет са арабскитеи страни, които през 1956 г. първи признали КНР. А непосредствено преди войната търговския обмен на Сирия с КНР бил дори по-голям от този с Русия. \n  \nОказва се също, че Китай има много милиарди инвестиции в нефтената промишленост на Сирия, вложени в проучването и усвояване на нефтени находища. Китайската национална нефтена компания има солидни акции в две от най-големите сирийски нефтени компании в находището Хайян. Затова в Сирия се намира голям брой обучаващ военен персонал и съветници от КНР. \n  \nНе трябва да се забравят глобалните планове на Китай, в които на Сирия с излаза й на Средиземно море се отрежда геостратегическа важна роля и в проекта „един пояс, един път”. В рамките на тази стратегия Китай възнамерява да създаде нов Копринен път, който през Югоизточна Азия и Средна Азия да достига Европа. Новият железопътен Копринен път в скоро време ще съедини 40 страни от Европа и Азия и 75% от световното население. \n  \nВлаковете по основния маршрут ще се движат със скорост не по-малка от 320 км/час и пътят от Шанхай до Берлин ще отнема само 2 денонощия, а не както сега 15. \n  \nТурският коментатор Акдоган Озкан обобщава, че макар на територията на Сирия да няма нито един китайски военен, който да е стрелял по враговете на правителството, войната в Сирия ще я спечели Китай. \n  Превод със съкращения: БЛИЦ \n \n", "date": "2017.09.11", "title": "Експерт: Войната в Сирия я печели Китай и то без нито един изстрел"}
{"url": "https://www.blitz.bg/svyat/razsipakha-slzotvoren-gaz-na-mezhdunarodno-letishche-v-germaniya-ima-natroveni_news542757.html", "text": "Няколко души са пострадали на международното летище във Франкфурт на Майн, Германия. Неизвестно лице е разпръснал лютив газ пред стойките за чекиране на полетите, предава Focus Online.\nПо данни на Frankfurter Allgemeine Zeitung, са пострадали шест души. \n  \nНаправено е замерване на въздуха, не са открити токсични вещества. \n Германската полиция информира на официалната си страница в социалната мрежа „Туитър“, че е приключила операцията, задействана на летището във Франкфурт на Майн след изтичане на сълзотворен газ, предаде \"Фокус\". \nПравоохранителните органи съобщават за шестима леко пострадали, като уточняват, че причините за произшествието остават неясни. Разследването по случая обаче продължава. \nПо-рано вестник Bild съобщи, че на летището е извършена атака със сълзотворен газ, а извършителят не е заловен. Полицията не потвърждава, но и не опровергава информацията на изданието.  \nНе се съобщава за промени в разписанието на полетите. \n \n", "date": "2017.09.11", "title": "Разсипаха сълзотворен газ на международно летище в Германия има натровени"}
{"url": "https://www.blitz.bg/layfstayl/khoroskop/astrosvett-dnes-sekst-tryabva-da-bde_news542658.html", "text": "Луната е в знак Телец. Безсмислено е да предприемате нещо съществено и важно. Отдайте предпочитание само на текущите и обичайни дела. Пазете гърлото от викане и избягвайте силно изстудени напитки, тъй като днес е особено чувствително. Благоприятно е за ръчен труд, за уединение и самовглъбяване. Избягвайте немотивираните действия и местата, където има много хора.\nУпотребете силен самоконтрол и не се поддавайте на провокации. Съблюдавайте строгост в желанията си. Внимателно правете подбор на храната си, която трябва да е преди всичко качествена. Гладуването е противопоказно през днешния ден. Благоприятно време за зачатие. Луната през целия ден се движи на празен ход (от 03:56 до 22:30ч), така че може да почивате, да се скатавате или да довършвате започнатото, както и за рутинна работа. Нищо важно и ново не предприемайте. В 22:30ч Луната се премества във въздушният знак Близнаци. \n21 лунен ден, който продължава от вчера до 23:03ч. Символ на деня е колесницата. Енергията през този ден пробужда в човека активно начало. Задвижва се Ян енергията. Увеличава увереността, решителността и предприемчивостта, но поради празният ход на Луната е по-добре нищо да не предприемате. Клетвите дадени в този ден притежават особена сила, но не трябва да се нарушават. \nУединението сега не е желателно. В свободното време не стойте у дома, активно общувайте с хората. Благоприятен ден за постигане спокойно състояние на духа чрез преосмисляне и преоценка на ценностите във вашия живот. Денят е хубав за романтични и любовни връзки, за интимен живот, за укрепване на съпружески и делови партньорства, за укрепване на стари приятелски отношения, за компании. Ефективни са молитвите за защита от неприятели. Ако се появи болест в този ден, необходимо е веднага да се започне лечение. Някои мистични школи смятат, че извършените в 21 лунен ден благотворителни постъпки, няколко пъти увеличават благата карма. 21 лунен ден  е необходимо да се посвети на здравето. Добре е да се заемете с физическо натоварване и укрепване на тялото с полезна храна. Да се избягват продукти, които натоварват черния дроб като алкохол, колбаси, мазна храна, продукти съдържащи животинска мазнина и раздразнението. Секс  - В 21-ви лунен ден сексът трябва да бъде активен, енергичен, творчески, изпълнен с нови идеи, нови техники и пози. Крайно противопоказни са скучните и нови полови отношения. Подстрижката  - 21 лунен ден е подходящ за тази цел, но тъй като както споменахме вече, че Луната се движи по празен ход, бих се замислила дали да ви съветвам да го правите. Сънищата  носят в себе си информация за това, какви вътрешни конфликти пречат да се прояви творческата ви личност. Към тълкуването също трябва да се приеме творчески подход, да не се приема всичко буквално. Образите е необходимо да осмислите. Доверете се на интуицията, която по време на съня ще се прояви като тих шепот. 22 лунен ден започва от 23:03ч и продължава до 23:48ч на следващия ден. \n \n", "date": "2017.09.11", "title": "Астросъветът днес: Сексът трябва да бъде..."}
{"url": "https://www.blitz.bg/svyat/pkhenyan-s-nova-zloveshcha-zakana-km-vashington-shche-vi-prichinim-nay-golemite-stradaniya-i-bolki-v-istoriyata_news542680.html", "text": "Нова заплаха от страна на Северна Корея към САЩ. Ако Вашингтон продължи да настоява ООН да затегне санкциите срещу Пхенян, на американците ще им бъдат причинени \"най-големите страдания и болки\", информира Франс прес.\n\"Мерките, които ще бъдат взети, ще причинят на Съединените щати най-големите страдания и болки в цялата им история\", се казва в позиция на външното министерство на социалистическата страна. \n  \n\"Светът ще стане свидетел на начина, по който Северна Корея усмирява американските гангстери, предприемайки поредица от действия, които ще бъдат най-твърдите, които някога са си представяли\", посочва министерството. \n  \n", "date": "2017.09.11", "title": "Пхенян с нова зловеща закана към Вашингтон: Ще ви причиним „най-големите страдания и болки в историята“"}
{"url": "https://www.blitz.bg/svyat/royters-tsru-poiskalo-ssa-da-prekrati-boevete-v-yugoiztochna-siriya_news542644.html", "text": "Американското ЦРУ поискало от две групи ислямисти от въоръжената опозиция на Свободната сирийска армия (ССА) да прекратят боевете в Югоизточна Сирия, съобщи агенция Ройтерс.\nГрупировките „Джейш Усуд аш-Шаркия\" и \"Шахид Ахмад Абдо” съобщили за исканията от страна ЦРУ и поддържащите ги страни като Йордания и Саудитска Арабия да напуснат територията на Сирия и да преминат в Йордания. \n  \nПо информация на агенцията, двете групировки с численост няколко стотици души трябва да предадат артилерията си и американските противотанкови ракети. \n  \nДипломатически източници отбелязали пред Ройтерс, че искането за напускане на Югоизточна Сирия е свързано с решението на администрацията на Тръмп да се приключи програмата на ЦРУ по оказване на помощ на групировките на въоръжената опозиция. \n  \nВ края на август бе съобщено, че правителствените сили на Сирия и съюзните им войски са възстановили контрола над пет гранични пункта с Йордания. \n  Превод и редакция: БЛИЦ \n \n", "date": "2017.09.11", "title": "Ройтерс: ЦРУ поискало ССА да прекрати боевете в Югоизточна Сирия"}
{"url": "https://www.blitz.bg/svyat/16-godini-sled-11092001-g-mnogo-amerikantsi-smyatat-che-pravitelstvoto-krie-istinata-za-brutalnata-ataka-v-srtseto-na-sashch-video_news542691.html", "text": "\n Днес се навършват 16 години от терористичния акт в Съединените американски щати, при който загинаха близо 3 хиляди души. Във фаталния ден 19 похитители отвлякоха 4 пътнически самолета и ги насочиха към два от символите на Ню Йорк – кулите на Световния търговски център, както и към Пентагона и вероятно към Белия дом или Капитолия, припомня Канал 3. \nВъзпоменателните събития с участието на семействата на жертвите, спасителите и героите от тези трагични събития ще се проведат в националния мемориал, който бе открит за 10-ата годишнина от най-голямата терористична атака в историята на света. \nВъв фаталната сутрин на 11 септември 2001 г. самолет се вряза в една от кулите близнаци на Световния търговски център в Манхатън, Ню Йорк. 15 минути по-късно последва втора самолетна атака срещу южната кула. Събитията се развиваха на живо по телевизионните канали. Трети самолет се вряза в сградата на Пентагона във Вашингтон. Четвърта машина не успя да достигне целта си благодарение на намесата на пътниците, влезли в схватка с похитителите и се разби в щата Пенсилвания. \nСветът беше в шок. Атентатите преди 16 години белязаха повратен момент в историята не само на Съединените щати, но и на целия свят. Поведената борба срещу тероризма се превърна в основна тема на политическата сцена. Освен представената от властите версия, се появиха и много „конспиративни“ теории. \nСпоред проучвания на CNN и New York Times 5 години след атентата над половината американци смятат, че правителството крие истината от обществеността и близките на жертвите. Независимо от съмненията, 11 септември е вероятно „най-болезнената рана в американската история“.     \n  \nКак се промени светът след 11 септември 2001 г. и по-сигурен ли е той днес - в коментара на арабиста Владимир Чуков: \n \n \n \n", "date": "2017.09.11", "title": "16 години след 11.09.2001 г. много американци смятат, че правителството крие истината за бруталната атака в сърцето на САЩ (ВИДЕО)"}
{"url": "https://www.blitz.bg/blits-tv/ponizhikha-uragana-irma-v-burya-no-opasnostta-na-otminava-video_news542709.html", "text": "Ураганът Ирма отслабна до буря първа категория с достигането на района на Тампа Бей във Флорида, предаде Асошиейтед прес.\nСтихията връхлетя вчера южния американски щат. Бурните ветрове на Ирма повалиха строителни кранове и изтръгнаха покриви на постройки. Ураганът причини наводнения и спиране на електроподаването в редица райони, предаде Асошиейтед прес. \nСкоростта на ветровете на Ирма вече е спаднала до 135 км/час, като се очаква те да отслабнат още повече. Окото на стихията се намира на около 40 км североизточно от Тампа и се придвижва на север-североизток с около 24 км/час. \n  \n", "date": "2017.09.11", "title": "Понижиха урагана „Ирма“ в буря, но опасността на отминава (ВИДЕО)"}
{"url": "https://www.blitz.bg/svyat/buryata-na-dzhazira-koalitsiyata-na-sashch-zapochna-neochakvano-mashchabno-nastplenie-km-deyr-ez-zor_news542647.html", "text": "Втори ден САЩ и съюзните кюрдски сили продължават започнатото в петък вечерта неочаквано и мащабно настъпление в северните райони на провинция Дейр ез-Зор, съобщи inforeactor.ru. Още в събота те проникнаха дълбоко в позициите на ИД на повече от 40 км.\nКакто съобщава командването на американската коалиция, операцията получила името „Бурята на Джазира”, а нейна цел е овладяване на територии на север от река Хабур, ляв приток на река Ефрат. Ако настъплението успее, американските сили ще заемат позиции точно срещу град Дейр ез-Зор, където сега сирийската войска и руските ВКС го прочистват от терористите в плътно застроените квартали. \n  \nТова стремително движение на коалиционните сили още в началния етап на операцията е обусловено от факта, че практически всички боеспособни сили на ИД сега са съсредоточени в отбраната на Дейр ез-Зор. \n  \nРуското издание ФАН съобщи, че и самите американци били принудени да променят плановете си и да изтеглят основната част от кюрдските подразделения от Ракка, макар до скоро Пентагонът да уверяваше, че преди пълното освобождаване на града от терористите няма да провежда нови настъпателни операции. Причина станали успехите на сирийската пехота и на руската авиация при пробива на блокадата на Дейр ез-Зор. \n  \nСпоред експерти, малко вероятно е САЩ да се опитат да влязат в открито противоборство с Дамаск с цел овладяване на града. По-скоро задачата е предотвратяване на сирийския десант на левия бряг на Ефрат и да се осигури оперативен простор на кюрдските сили първи да завладеят нефтените полета по източния бряг на Ефрат. \n  \nНяма съмнения, че кюрдските сили ще продължат настъплението зад река Хабур, вливаща се в Ефрат на около 50 км след Дейр ез-Зор. Дори самото название на операцията „Бурята на Джазира” говори, че основните бойни действия тепърва предстоят. Всъщност думата „джазира” в широк план означава не само „остров”, а плацдарм за понататъшно разширяване на идеологията или религията. \n  \nВ краткосрочна перспектива следва да се очаква понататъшно настъпление на американската коалиция покрай източния бряг на Ефрат. Главната задача е излизане на сирийско-иракската граница и овладяване на нефтените полета. \n  \nИ на двете страни им предстои да вземат твърде не прости решения. Сирийските сили се намират в по-изгодно положение: те се намират на своя територия и имат числено преимущество. От нефтените полета обаче ги дели Ефрат и хиляди терористи на ИД. \n  \nПред американците и кюрдите са съсредоточени значително по-малко терористи, но техните основни сили са сковани в битката за Ракка. Ако ИД тръгне в атака там, това ще означава, че съюзниците на САЩ напразно са дали хиляди жертви. Такава ситуация не устройва.кюрдите. \n  \nВ близките седмици не се предвижда започване на война между Сирия и кюрдите, поне докато не бъде унищожена ИД, а след това не са изключени кръвополитни боеве. \n  Превод и редакция БЛИЦ \n \n", "date": "2017.09.11", "title": "„Бурята на Джазира”: Коалицията на САЩ започна неочаквано мащабно настъпление към Дейр ез-Зор"}
{"url": "https://www.blitz.bg/svyat/uzhast-na-voynata-da-zavarish-doma-si-srinat-ss-zemyata-ot-islyamska-drzhava-video_news542713.html", "text": "Жителите на афганистанското село Ахин откриха с ужас, че домовете им са напълно опустошени и унищожени при сблъсъците с Ислямска държава. Хората са напуснали къщите си в разгара на битките и се върнаха, когато ситуацията започна да се нормализира.\nРазказват, че американските сили провели в района операции за елиминиране на екстремистите. Впоследствие селото е било разрушено заради военните действия. Много от хората имат малки деца и споделят, че са отчаяни от това, че домовете им са превърнати в развалини. \nВъпреки това започнаха да почистват останките от къщите си и да опитват да вкарат живота си в нормален ритъм. „Когато започнаха сблъсъците с Ислямска държава, напуснахме домовете си, бяхме изселени от областта. Когато се върнахме, открихме разруха“, разказа Мароф Хан. \n„Моето послание е, че войната не носи нещо добро, няма никаква полза от нея, особено за Афганистан“, категоричен е мъжът. \n  \n", "date": "2017.09.11", "title": "Ужасът на войната: Да завариш дoма си сринат със земята от \"Ислямска държава\" (ВИДЕО)"}
{"url": "https://www.blitz.bg/intsidenti/stikhii/zhurnalisti-s-risk-za-zhivota-si-otrazyavakha-na-zhivo-uragana-irma-zrelishchno-video_news542717.html", "text": "Вчера ураганът „Ирма” удари южната част на Флорида. По това време бурята все още беше от трета категория с ветрове над 200 км/ч, но това не спря водещи на новини, репортери и метеоролози да отразяват стихията на живо, брулени от силните ветрове.\nСпециалната програма на Си Ен Ен, която от няколко дни отразява на живо „Ирма”, предизвика смесени коментари сред зрителите. \nЧаст от тях се разгневиха на ръководството на телевизията, че е изпратило хора на толкова опасни места с риск за живота им. Други приеха живите включвания на репортерите като забавно риалити предаване. \nПо време на живо включване например репортерът на Си Ен Ен Киюнг Лах за малко не беше ударен от уличен знак. \nОт вестник „Ню Йорк Таймс” защитиха решението на колегите си да изпратят репортери на опасните точки по трасето на „Ирма”. \n„Много репортери са дълбоко убедени, че живото предаване от мястото на дадена ситуация показва най-добре колко е опасно и по този начин зрителите разбират реалната ситуация”, коментираха от вестника. \n„Не искам да съм онзи, който умря, докато отразяваше бурята. Трябва да сме много внимателни с такива репортажи, но зрителите трябва да имат нужната информация, за да знаят как да се пазят”, коментира репортерът на  Си Би Ес 4 Нюз пред „Хъфингтън пост”. \nВъв видеоклиповете, които сме ви подбрали, можете да видите за какви условия на работа става въпрос: \n \n \n \n", "date": "2017.09.11", "title": "Журналисти с риск за живота си отразяваха на живо урагана „Ирма” (ЗРЕЛИЩНО ВИДЕО)"}
{"url": "https://www.blitz.bg/stsena/poyavi-se-tiyzr-na-finalnata-chast-na-trilogiyata-petdeset-nyuansa-video_news542643.html", "text": "Американската киностудия Universal публикува първи тийзър-трейлър на последния филм от цикъла екранизации на еротичния роман на Е.Л. Джеймс за Кристиан Грей и Анастейша Стил, съобщава Variety.\nВ \"50 нюанса освободени\" главните герои, изпълнени от Джейми Дорнан и Дакота Джонсън решават да се свържат в брак и да изкарат медения си месец на приказно място. Но по време на почивката младото семейство се сблъсква с призраците на своето минало.  \nЗаедно с тийзъра се появи и първия плакат на филма, на който е изобразена главната героиня на трилогията в сватбена рокля.  Превод и редакция: БЛИЦ \n  \n", "date": "2017.09.11", "title": "Появи се тийзър на финалната част на трилогията \"Петдесет нюанса\" (ВИДЕО)"}
{"url": "https://www.blitz.bg/stsena/v-mrezhata-se-poyavi-nov-singl-ot-pokoyniya-dzhordzh-maykl-video_news542648.html", "text": "Първоначално записана в края на 80-те години, песента Fantasy е планирана да влезе във втория солов албум на Джордж Майкъл, мултиплатинения „Listen Without Prejudice Vol.1“. Изпълнителят дори обмисля песента да бъде сред официалните сингли на албума, но по една или друга причина – песента отпада от финалната селекция.\nНакрая Fantasy е включена в B-страната на американското сингъл издание на „Freedom! ’90“ и в британската CD версия на сингъла “Waiting For That Day“ през 1990 година, пише Elle. \nНезависимо от това, Fantasy си остава една от любимите песни на Джордж Майкъл през цялата му кариера. Тя е част от програмата на супер успешното турне „Cover To Cover“ и е записана на аудиокасета като подарък от артиста към лоялните му фенове.  \nНа всяка една седалка, във всяка една зала от турнето има по една безплатна касета със сингъла.  \nДесет години по-късно, Джордж Майкъл отново включва Fantasy в концертната програма на турнето „25 Live Tour“. \nВ началото на 2016-та година музикантът търси най-подходящия сингъл, с който да промотира дългоочакваното от публиката юбилейно издание на албума „Listen Without Prejudice Vol.1/MTV Unplugged“. Изборът пада категорично на сингъла Fantasy. Джордж Майкъл се обажда на Найл Роджърс, единственият човек на тази планета, който може да даде на Fantasy повече фънк, отколкото самата песен носи. Джордж и Найл бързо разбират, че са на една и съща музикална вълна и, както се казва, останалото е история. \nПесента ще бъде включена и в новия филм за живота на Джордж Майкъл, озаглавен „Freedom“ \n  \n", "date": "2017.09.11", "title": "В мрежата се появи нов сингъл от покойния Джордж Майкъл (ВИДЕО)"}
{"url": "https://www.blitz.bg/svyat/sashch-stresna-severna-koreya-amerikantsite-razrabotvat-novo-yadreno-orzhie_news542649.html", "text": "Администрацията на президента на САЩ Доналд Тръмп разглежда вариантите за разработката на ново, по-тактическо ядрено оръжие. Предполага се, че размерите му ще бъдат по-малки отколкото на традиционното термоядрено оръжие и пораженията от него ще бъдат по-слаби, но ефективни.\nКакто пише изданието Politico, усъвършенстваните образци могат да предоставят на командването повече стратегически и дипломатически възможности. Използването на традиционното оръжие не винаги се подкрепя от политическите конвенции, освен това ще е по-лесно възприемането и обяснението сред населението, ако се достига до по-малки загуби и разрушения.   \nРазработването на новото оръжие предвижда различни варианти по създаването на съвременна \"нискобюджетна\" бомба. Това е особено важно при по-нататъшното ограничаване на военните действия на Северна Корея и другите потенциални ядрени противници.  Превод и редакция: БЛИЦ \n", "date": "2017.09.11", "title": "САЩ стресна Северна Корея, американците разработват ново ядрено оръжие"}
{"url": "https://www.blitz.bg/svyat/pishchnata-modelka-ashli-grem-se-razsbleche-v-tsentra-na-nyu-york-za-goreshcha-fotosesiya-snimki-18_news542652.html", "text": "Известната скандална моделка Ашли Греъм отново показа формите си по време на фотосесия по улиците на Ню Йорк, проведена във вчерашния ден, информира \"Дейли Мейл\". 29-годишната пищна красавица фокусира вниманието на минувачите като показа доста гола плът, скрита само от черни шорти и сутиен.\nТемата на фотосесията на световноизвестната моделка с наднормено тегло бе силовата тренировка. Тя през цялото време се усмихваше в камерата като впечатление правеха и прелестните къдрици на шоколадовата й кафява коса.   \nАшли Греъм не се притесняваше да се изцапа по време на снимките и някои части от тялото й бяха покрити от бяла креда, докато се опитваше да се справи с изморителните упражнения.   Превод и редакция: БЛИЦ  \n \n", "date": "2017.09.11", "title": "Пищната моделка Ашли Греъм се разсъблече в центъра на Ню Йорк за гореща фотосесия (СНИМКИ 18+)"}
{"url": "https://www.blitz.bg/daydzhest/momiche-kaza-da-na-gadzheto-si-na-strakhovit-most-no-sled-sekundi-se-sluchi-neshcho-kuriozno-i-uzhasyavashcho_news542310.html", "text": "\n Мъж на възраст от 32 години спрял колата на моста Араби в Япония, извел гаджето си навън и го помолил да се омъжи за него. \n  \nОт радост и вълнение, че казала \"да\", се качил на парапета на моста, размахал с ръце и без да иска, загубил равновесие, след което паднал във водата от 30 метра височина. \nТялото му е намерено няколко часа по-късно в безжизнено състояние. Полицията съобщава, че мъжът е пил алкохол преди трагедията. \nМостът Араби (3.5 км) е открит през 2015 г. и се свързва японските острови Мияко и Ирабу. \n", "date": "2017.09.11", "title": "Момиче каза \"Да\" на гаджето си на страховит мост, но след секунди се случи нещо куриозно и ужасяващо!"}
{"url": "https://www.blitz.bg/intsidenti/stikhii/sled-navodneniyata-i-trus-ot-39-po-rikhter-v-italiya_news542660.html", "text": "\nСлед бурите и наводненията и земетресение удари централната част на Италия. Трусът е почувстван малко преди 22:00 часа и е бил с магнитут от 3,9 по скалата на Рихтер. \nЕпицентърът е на дълбочина 8 километра и е в близост до град Акуила, където през 2009 година над 300 души загубиха живота си при серия разрушителни земетресения. \nТрусът е усетен леко и в някои зони на столицата Рим, която пък бе парализирана през деня от силни бури и наводнения. \nДва часа преди това по-слаб трус е усетен и в северно италианския град Пиаченца. Сеизмолозите на Апенините са регистрирали 6 труса през деня. Няма данни за щети и пострадали.\n", "date": "2017.09.11", "title": "След наводненията и трус от 3,9 по Рихтер в Италия"}
{"url": "https://www.blitz.bg/svyat/senator-dzhon-makkeyn-s-tezhki-dumi-severna-koreya-shche-zaplati-za-deystviyata-si-ss-svoeto-plno-unishchozhenie_news542655.html", "text": "Американският сенатор Джон Маккейн предупреди севернокорейския лидер Ким Чен Ун в свое изявление, че цената за агресията на КНДР ще бъде нейното изчезване от лицето на Земята, съобщава изданието The Hill.\nПредседателят на сенатския комитет за въоръжените сили заяви, че САЩ не могат да позволят на Пхенян да продължи да разработва ядрения си арсенал от оръжия. Освен това, Маккейн каза, че според него администрацията на Тръмп трябва активно да си сътрудничи с Китай, за да накара Северна Корея да преустанови ракетната си програма.    \nВ своето изявление републиканецът подчерта необходимостта от заздравяване на отношенията със съюзниците на САЩ — Япония и Южна Корея. Според неговото мнение, САЩ трябва да предприемат мерки по обезпечаване безопасността на Южна Корея. \nОбръщението на Джон Маккейн се появи веднага след като медиите съобщиха, че Ким Чен Ун е организирал празник по случай успешното изпитание на водородната бомба. Днес Съветът по безопасност към ООН ще обсъди новия проект на САЩ за Северна Корея, съгласно който е възможна санкциите да бъдат снети от Пхенян. За да се случи това, обаче, Ким Чен Ун е необходимо да се откаже от по-нататъшната дейност свързана с ядрената програма. В противен случай САЩ ще настоява за жестоки санкции. Превод БЛИЦ  \n", "date": "2017.09.11", "title": "Сенатор Джон Маккейн с тежки думи: Северна Корея ще заплати за действията си със своето пълно унищожение"}
{"url": "https://www.blitz.bg/svyat/khotel-v-angliya-be-evakuiran_news542641.html", "text": "Гранд хотел“ в Брайтън бе евакуиран, след като в неделя следобед полицията е получила анонимен сигнал за бомба в сградата, пише The Independent, цитиран от \"Фокус\". Гостите са помолени да напуснат, но не са открити взривоопасни устройства след огледа.\nПосетителите на съседната сграда, където се е провеждал Конгрес на профсъюзите, също са били евакуирани, а главният път е бил отцепен.  \nНа гостите е позволено да се върнат в хотела, а полицията се е оттеглила след направената проверка.\n", "date": "2017.09.11", "title": "Хотел в Англия бе евакуиран"}
