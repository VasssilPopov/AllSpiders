{"url": "https://www.blitz.bg/svyat/izdkhnalata-v-kitay-14-godishna-ruska-modelka-e-otrovena-snimki_news558072.html", "text": "14-годишната руска моделка Влада Джуба,която припадна на модния подиум в Китай, а малко по-късно почина, може да е издъхнала от биологична отрова. До този извод са стигнали руските експерти, изследвали тялото на момичето, съобщава   Mash. Тялото на момичето бе транспортирано в Русия от Шанхай преди няколко дни.\nПроизходът на отровата все още не може да бъде определен. Специалистите отбелязват, че момичето може да е ухапано от някакво смъртоносно опасно насекомо, да е яло нещо или да е отровено умишлено. \n  \nНазначени са нови експертизи, които трябва да установят точната причина за кончината на тийнейджърката. \nЗа смъртта на Влада бе съобщено в края на октомври. Момичето почина в една от болниците на Шанхай при много странни обстоятелства. Рускинята лежа два дни в реанимация с много висока температура. \n14-годишната рускиня работела като модел.  Имала договор с местна агенция. \nВ медиите се появи версия, че момичето може да е починало от менингит. Майката на Влада пък разказа, че детето й работело много и се оплаквало, че е много уморено. Превод: БЛИЦ \n", "date": "2017.11.15", "title": "Издъхналата в Китай 14-годишна руска моделка е отровена? (СНИМКИ)"}
{"url": "https://www.blitz.bg/svyat/razreshikha-da-fuchim-ss-150-kmch-no-samo-po_news558083.html", "text": "\n Като част от модернизацията на пътната мрежа на Гърция новият закон за движението по пътищата позволява разрешената скорост да бъде увеличена от 130 км./ч. на 150 км в час след проучване и одобрение от компетентните служби. Това съобщи местната медия „Български новини“. \nЗабранява се обаче ползване на четириколесни мотоциклети в пътната мрежа на страната. Това е нова мярка, като част от закона, който предвижда и налагане на глоби според доходите на нарушителите. \n \n", "date": "2017.11.15", "title": "Разрешиха да фучим със 150 км/ч, но само по…"}
{"url": "https://www.blitz.bg/svyat/izvnredno-ot-srtseto-na-evropa-otnovo-masovi-bezreditsi-v-bryuksel-vri-i-kipi-zaradi-video_news558085.html", "text": "Масови безредици избухнаха в сърцето на белгийската столица Брюксел. По данни на телевизионния канал РТБФ, към момента причините за създалото се напрежение са неизвестни.\nСъобщава се за изпочупени магазини и автомобили. \n  \nСпоред някои данни, група младежи са нападнали един от полицейските участъци в града. Съобщава се, че там е трябвало да се проведе среща между рапъра Vargasss и негови фенове. \n  \nНа мястото има спецчасти на полицията.  \n  \nБЛИЦ припомня, че  . Футболни фенове, празнуващи класирането на Мароко за световното първенство в Русия през 2018 г., предизвикаха размирици. \n  \nПолицията използва водно оръдие, за да разпръсне тълпата от около 300 души. Бяха нанесени големи материални щети. Превод и редакция: БЛИЦ \n", "date": "2017.11.15", "title": "Извънредно от сърцето на Европа: Отново масови безредици в Брюксел! Ври и кипи заради... (ВИДЕО)"}
{"url": "https://www.blitz.bg/svyat/vladimir-putin-za-prvi-pt-shche-vodi-ofitsialni-pregovori-s-rkovodstvata-na-dnr-i-lnr_news558084.html", "text": "Президентът Владимир Путин обещал да води преговори с ръководствата на ДНР и ЛНР по повод украинско предложение за размяна на пленници, съобщи eadaily. Това ще бъдат първите официални разговори между тях.\nЗа това специалният представител на Украйна Виктор Медведчук лично помолил Путин по време на тяхната среща в мъжкия манастир в град Истра край Москва. \n  \nМедведчук съобщил, че Украйна е готова да освободи 300 пленници срещу 70 украински военни до Нова година. Путин обещал, че ще направи всичко зависещо от него предложението да бъде изпълнено. \n  \nНа срещата присъствали премиерът Дмитрий Медведев и патриарх Кирил. \n  \nМедведчук заема тази длъжност от 3 години. Някога бил шеф на администрацията на украинския президент Леонид Кучма. Украинският президент Порошенко го търпи, защото в 2004 г. Путин станал кръстник на дъщерята на Медведчук и оттогава двамата общуват постоянно. По този начин Порошенко поддържа дискретен канал за връзка с Путин. \n  Превод и редакция: БЛИЦ \n \n", "date": "2017.11.15", "title": "Владимир Путин за първи път ще води официални преговори с ръководствата на ДНР и ЛНР"}
{"url": "https://www.blitz.bg/svyat/ep-gotvi-golyama-sekira-za-polsha_news558086.html", "text": "\n Европейският парламент (ЕП) прие резолюция, с която призовава Полша да спазва общоевропейските ценности, предупреждавайки, че ако полските власти откажат, това ще доведе до отнемане правото им на глас в Европейския съвет. Това съобщават световни агенции. \nС резолюцията евродепутатите призовават Варшава да спазва правото на свободно събиране, категорично да осъди \"ксенофобията и фашисткия марш\", проведен на 11 ноември, както и да предостави свободна и достъпна контрацепция без дискриминация, а също така при извънредни случаи контрацепция и без рецепта. \nПрез юни полският президент Анджей Дуда се подписа под закон, според който при \"извънредно положение\" контрацепция се дава само с рецепта. \nВ резолюцията също се призовава Полша да изпълни решението на Европейския съд за \"незабавно прекратяване мащабната сеч\" в Беловежката гора. ЕС твърди, че Варшава пренебрегва решението на съда. \nДепутатите вярват, че ситуацията в Полша представлява \"ясен риск от сериозно нарушаване\" на европейските ценности, включително върховенството на закона, отбелязват от европарламента. \n438 депутати гласуваха \"за\", 152 \"против\" и 71 \"въздържал се\" за подготвяне на официална молба към Съвета да задействане на превантивния механизъм, предвиден в член 7,1. Ако Варшава не изпълни препоръките на ЕС, ще остане без право на глас в Европейския съвет. \n \n", "date": "2017.11.15", "title": "ЕП готви голяма секира за Полша"}
{"url": "https://www.blitz.bg/svyat/polsha-zabrani-vlizaneto-na-ukraintsi-s-antipolski-vzgledi_news558074.html", "text": "От 14 ноември в Полша е в сила забрана в страната да влизат украинци, които се придържат към антиполски позиции. Това съобщиха всички полски медии с позоваване на заместник-министъра на външните работи Бартош Чихоцки.\nСпоред него, Полша няма предварително да информира лицата, на които е забранено влизането в страната. Първо, тя не е задължена да го прави, второ, забраната ще бъде връчена на самата граница. \n  \nЧихоцки добавил, че Украйна разполага с аналогичен списък на полски граждани, които също научават за забраната да влизат непосредствено на границата. \n  \nКакто предаде EADaily, външният министър на Полша Витолд Вашчиковски  заявил по телевизията, че страната му няма да пуска на своя територия украинци, които носят мундири на СС Галичина или възпрепятстват извършване на ексхумация на полски погребения в Украйна. \n  Превод и редакция: БЛИЦ \n \n", "date": "2017.11.15", "title": "Полша забрани влизането на украинци с „антиполски възгледи”"}
{"url": "https://www.blitz.bg/lyubopitno/day-bozhe-vseki-mu-da-poluchi-tolkova-neveroyaten-podark-kato-tozi-na-papata-snimki_news558088.html", "text": "\n Папа Франциск се сдоби със специална версия на Lamborghini Huracan. \n  \nСуперавтомобилът обаче не е бил купен от папата, а му е подарък от Lamborghini. Макар Франциск да е харесал автомобила, той няма да остане за него.  \n  \nСлед като папата е осветил подареното му Lamborghini и се е подписал върху него, автомобилът се е запътил към търг, организиран от международната аукционна къща Sotheby.  \nСъбраните пари от продажбата ще отидат за възстановяване на християнските общности в Ирак, които са пострадали от окупацията на ислямистите от ИДИЛ.  \nБазовата цена на едно Lamborghini Huracan е около 180 000 евро, но очакванията са, че осветеният от папата суперкар ще събере много повече.\n \n \n \n \n \nИзточник: Канал 3, Снимки: БГНЕС \n", "date": "2017.11.15", "title": "Дай Боже всеки му да получи толкова невероятен подарък като този на Папата (СНИМКИ)"}
{"url": "https://www.blitz.bg/svyat/amerikanski-tabloid-grmna-senzatsionno-kim-chen-un-iskal-da-pokhiti-izvestna-kholivudska-krasavitsa-i-da-se_news558082.html", "text": "Севернокоресйкият лидер Ким Чен Ун е планирал да похити холивудската актриса Дженифър Анистън. Шокиращата новина бе съобщена от американския таблоид National Enquirer.\nСпоред материала, лидерът на КНДР бил влюбен до уши в звездата от „Приятели” и искал да се ожени за нея. \nКим Чен Ун наел бивши служители на КГБ, чиято задача била да отвлекат актрисата в Париж през април тази година. Планът обаче се провалил, защото Анистън била с много добра охрана. \nИзточник на изданието, представен като „информатор на ЦРУ”, заявява, че Ким Чен Ун „живее в измисления си свят, в който Анистън е влюбена в него”. \nИзточникът съобщава още, че севернокорейският диктатор много обича актрисата, често гледа сериала „Приятели” и се надява, че „скоро ще се забавлява в резиденцията си с най-известните звезди на Холивуд”.  Превод: БЛИЦ \n", "date": "2017.11.15", "title": "Американски таблоид гръмна сензационно: Ким Чен Ун искал да похити известна холивудска красавица и да се..."}
{"url": "https://www.blitz.bg/layfstayl/skorost/mvr-s-predlozhenie-koeto-shche-napravi-sobstvenitsite-na-shchastlivite-nomera-na-kolite-neshchastni_news558002.html", "text": "\n МВР предлага „щастливите номера” на автомобилите да поскъпнат драстично, съобщава bTV. \n Предложението е промяната за регистрационните номера по желание е все още на етап обществено обсъждане. В случай, че бъде прието, регистрация например „6655” би струвала на човек, който пожелае да има такъв номер на колата си, 300 лева. Това поскъпване е десетократно по-високо от сегашната цена. \n Към днешна дата за специални номера от типа две еднакви или „огледални” числа се плаща 30 лева. \n Според експерти обаче предложението не е добре обосновано. „МВР действа като едно ООД или като АД, което фактически вижда търсене и предлагане, и тази база повишава цената”, смята Настимир Ананиев, който е бивш председател на транспортната комисия. \n От МВР предлагат също регистрациите с 4 еднакви цифри да скочат двойно – от 1000 на 2000 лв. 7000 лева остава номерът с комбинация от шест букви или цифри по желание. \n", "date": "2017.11.15", "title": "МВР с предложение, което ще направи собствениците на „щастливите номера” на колите нещастни"}
{"url": "https://www.blitz.bg/svyat/talibanite-i-mafiyata-likuvat-posevite-ot-opiumen-mak-v-afganistan-sa-rekordni_news558006.html", "text": "\n Посевните площи с опиумен мак в Афганистан през 2017 г. са достигнали 328 хиляди хектара, което е абсолютен рекорд за цялата история на страната. От тях може да бъдат произведени 9 хиляди тона наркотици, се казва в доклад, представен днес от заместник-генералния секретар на ООН и изпълнителен директор на Управлението на ООН за наркотиците и престъпността Юрий Федотов, предадоха осведомителните агенции.  \nУвеличението на площите с опиумен мак за последната година е с цели 63 процента от досегашните около 150-170 хиляди хектара, а производството на опиум е нараснало с 87 процента, съобщи Федотов. Той уточни, че както и досега, по-голямата част от посевите са в територии, контролирани от талибани. Тревожното развитие като цяло е свързано с благоприятните климатични условия през тази година, се отбелязва също в доклада. Федотов обърна внимание, че производството на опиум се увеличава паралелно с появата на все по-големи количества синтетични наркотици. \nКато цяло в света е отбелязана тенденция към увеличаване на добива на наркотични средства: на кокаин в Латинска Америка, синтетична дрога, нови психоактивни вещества, които сега масово се произвеждат в Афганистан. ООН очаква количеството на произведените през тази година наркотици да надвиши равнището на потребление. Не става дума само за хероин, който е най-опасното и смъртоносно вещество, но също за хашиш и синтетични наркотици в амфетаминов вариант, се казва в доклада. \nСпоред Федотов рязкото увеличаване на производството на наркотици в Афганистан на фона на пораженията, които търпи \"Ислямска държава\" в Сирия и Ирак, може да означава, че джихадистката групировка се кани да се дислоцира в друг район и подготвя финансовата си база. \n \n", "date": "2017.11.15", "title": "Талибаните и мафията ликуват: Посевите от опиумен мак в Афганистан са рекордни"}
{"url": "https://www.blitz.bg/svyat/panika-v-berlin-evakuirakha-okolo-400-dushi-zaradi-stado-gligani_news558014.html", "text": "\n Около 400 пътници бяха евакуирани от влак в Берлин след като локомотивът удари стадо глигани, предадоха осведомителните агенции.  \nВ управата на железницата в германската столица заявиха, че високоскоростният влак не може да продължи по маршрута си. Хората бяха изведени и трябваше да чакат повече от четири часа на гара в града, докато не бъдат извозени. \nНяма данни за пострадали, допълни руската медия. \n \n", "date": "2017.11.15", "title": "Паника в Берлин: Евакуираха около 400 души заради стадо глигани"}
{"url": "https://www.blitz.bg/svyat/uzhasyavashcha-gavra-dvama-arabi-zapalikha-bezdomnik-v-myunkhen-i-se-khilyat-video_news558025.html", "text": "\n Двама младежи от арабски произход си направиха селфи със спящ бездомник, а после опитаха да го запалят. Кадри от бруталната сцена, разиграла се в Мюнхен, бяха разпространени от MailOnline в интернет. \nСлучката се разиграла на транспортна площадка в германския град. До спящия бездомник се приближили двама мургави младежи на видима възраст 18-20 години. Единият седнал до него и позирал с неприличен жест, а другият снимал с мобилния си телефон. \nОт полицията разкриват, че гаврата не свършва до тук. Единият от извършителите запалил цигара, дръпнал няколко пъти от нея, а след това е хвърлил в чантата с лични вещи, които бездомникът държал до себе си. Двамата наблюдавали как се разраства пожарът, а след това избягали, съобщи говорителят на полицията в Мюнхен. \nСпоред органите на реда бездомникът бил пиян и затова не усетил двамата младежи край себе си. Намесили се минувачи, които помогнали да бъдат изгасени пламъците и повикали спешна помощ. Бездомникът не е сериозно ранен, благодарение на тяхната бърза реакция. Полицията смята, че младежите са от арабски произход и продължава да ги издирва. Дори е обявила награда от 1000 евро за информация, която ще помогне за залавянето им. \n", "date": "2017.11.15", "title": "Ужасяваща гавра! Двама араби запалиха бездомник в Мюнхен и се хилят (ВИДЕО)"}
{"url": "https://www.blitz.bg/svyat/stranna-informatsiya-za-bdeshcheto-na-putin_news558034.html", "text": "\n Владимир Путин може да бъде издигнат като партиен кандидат за президентските избори през 2018 г. Това твърдят руските медии. \nСпоред два източника от администрацията на държавния глава на най-голямата по територия страна в света в Кремъл вече са по-склонни Путин да бъде предложен като претендент на политическата формация на властта \"Единна Русия\".  \nПо-рано бе обсъждан вариантът сегашният държавен глава да бъде издигнат като независим кандидат.  \nДосега Путин все още не е обявил дали ще се участва в надпреварата Датата на вота също все още не е ясна. Най-вероятно руснаците ще избират държавния си глава на 18 март. Тогава се навършват четири година от окупацията на украинския черноморски полуостров Крим. \n \n", "date": "2017.11.15", "title": "Странна информация за бъдещето на Путин"}
{"url": "https://www.blitz.bg/svyat/zaplakhata-ot-zapada-prinudila-rusiya-da-szdade-super-pro_news557918.html", "text": "Преди десетина години Москва се оказа потенциално незащитена пред новата американска противоспътникова и противоракетна система THAAD, която тогава ускорено се разработваше, припомни warfiles.ru.\nПри последните изпитания на новия американски ЗРК през юли тази година беше успешно поразена балистична ракета със средна далечина. Така сполучливо този комплекс допълни щита NORAD, прикриващ Северна Америка от всяка външна заплаха от космоса или от стратосферата. Според руски дипломати и военни новото оръжие наруши статуквото или, както казват професионалистите, „паритета на грубата сила”. \n  \nРусия има отлични средства за ПВО, те обаче не могат да се справят с ракетната заплаха, твърди warfiles.ru. В областта на противоракетното въоръжение Русия остана в епохата на края на 1990-те години, загубвайки времето за побратимяване с американците. \n  \nЕдва през 2002 г. бе оповестено за началото на работата над принципно ново средство в областта на ЗРК – С-500 „Прометей”. Накрая в 2010 г. руското правителство официално потвърди техническата възможност за създаване на ЗРК пето поколение, способен да сваля дори нисколетящи спътници и бъдещи хиперзвукови ракети. С-500 ще постъпи на въоръжение през 2018-2019 г. \n  \nВ района на Москва и западната част на Русия обаче се изгражда още един по-висок трети ешелон от стратегическата система за отбрана А-235 „Нудоль”. \n  \nТази система трябва да смени на бойно дежурство около Москва и други големи градове и военни бази морално остарялата система А-135 „Амур”. Докато заменят пусковите установки, ще бъде извършена комплексна модернизация на РЛС „Дон 2Н”. \n  \nНяма официални съобщения кога ще стане всичко това, но според американски източници Русия вече е извършила от полигона в Плесецк пет изпитания на тези ракети. \n  \nПак по американски източници, А-235 „Нудоль” ще може да поразява цели на височини до 1000 км (С-500 до 200 км) и с далечина до 1500 км по хоризонтала (С-500 до 600 км) със скорост 7 км/сек. \n  Превод и редакция: БЛИЦ \n \n", "date": "2017.11.15", "title": "Заплахата от Запада принудила Русия да създаде супер-ПРО"}
{"url": "https://www.blitz.bg/layfstayl/ptuvane/izvnredna-situatsiya-ptnik-se-razkreshchya-samolett-e-zavzet-imat-nozhove-i-pistoleti_news558047.html", "text": "\n Самолет на китайска авиокомпания извърши аварийно кацане заради пътник, който получил халюцинации от стреса в работата. \nПо време на полета 22-годишният пътник скочил от мястото си и започнал да вика, че го преследват и самолетът е пленен. \n„Те се опитват да ме убият. Някои имат ножове, а някои пистолети. Те завзеха самолета“, викал младежът. \nЕкипажът и служителите по сигурността в самолета не успели да го успокоят. Така самолетът трябваше да извърши аварийно кацане на летището в град Чанша. Това предаде БГНЕС. \nРоднините му твърдят, че напоследък той бил емоционално неустойчив заради проблеми в работата. \nМладежът няма криминално досие. \n", "date": "2017.11.15", "title": "Извънредна ситуация! Пътник се разкрещя: Самолетът е завзет! Имат ножове и пистолети"}
{"url": "https://www.blitz.bg/svyat/kndr-pak-podpisa-smrtnata-prisda-na-trmp-i-se-izkhvrli-makhlenski-tova-byasno-i-vshlivo-kuche-izvrshi-nyakolko-prestpleniya-sreshchu_news558038.html", "text": "Севернокорейският вестник Rodong Sinmun, определян като говорител на властта, излезе статия, в която американският президент Доналд Тръмп е обвинен в обида към страната и „осъден” на смърт.\nМатериалът е в отговор на изказване на американския президент в Сеул. При посещението си в Република (Южна) Корея Тръмп отправи критики към азиатската комунистическа държава и я обяви за заплаха за мира заради ядрената програма и изпитанията на ракети с далечен обсег на действие. Пропагандната машина на Северна Корея побърза да обяви Тръмп за роб на парите. \n\"Това бясно и въшливо куче извърши няколко престъпления срещу нашата родина. Най-лошото престъпление, за което никога няма да бъде помилван, е това, че се осмели да оскърби достойнството на висшето ни ръководство. Той трябва да знае, че е отвратителен престъпник, осъден на смърт от корейския народ”, заявяват авторите на материала. \nRodong Sinmun периодично излиза с материали, в които напада президента на САЩ, наричайки го бясно куче и психопат. Изданието също така предупреди, че във всеки един момент Пхенян може да превърне САЩ в пустиня, покрита с пепел.  Превод: БЛИЦ \n", "date": "2017.11.15", "title": "КНДР пак подписа смъртната присъда на Тръмп и се изхвърли махленски: Това бясно и въшливо куче извърши няколко престъпления срещу..."}
{"url": "https://www.blitz.bg/obshtestvo/vazhno-kat-zapochva-da-globyava-soleno-ot-dnes-shoforite-ako-ne-sa-ss-zimni-gumi_news557935.html", "text": "\n От днес всички автомобили трябва да са с гуми, предназначени за зимни условия. По закон от 15-ти ноември до 1-ви март превозните средства трябва да се движат с гуми, чийто грайфер е с дълбочина най-малко 4 милиметра, припомня БНТ. \nМеждувременно продължават засилените проверки на КАТ по пътищата в рамките на акция „Зима“. В последния етап от акцията проверките ще са фокусирани върху готовността на автомобилите за зимни условия.\n Как да си изберем автомобилни гуми за зимата? \n За да можем да разчитаме на характеристиките на един автомобил, много важно е да му осигурим необходимото сцепление – на практика автомобилната гума дава контакта на автомобила с пътя. \n 4 мм трябва да е дълбочината на грайфера на гумата за зимни условия. Има и летни гуми с такива дълбочина на грайфера, но според експертите те не са подходящи за зимни условия. \nПри гумите сцеплението идва от сместа на протектора – лятната гума работи до 7°, при по-ниски температури тя става много твърда и не дава необходимото сцепление, докато зимните гуми са произведени така, че и при ниски температури запазват своята еластичност, обясни Враджалиев. \n Неговият съвет е да не се купуват зимни гуми на старо. \n Каква информация ни дава етикетът? \n Етикетът на гумите дава важна информация – включително за дължината на спирачния път. Но с летни гуми върху сняг изходът може да е фатален. Зимната гума спира на 25-ия метър, докато лятата гума ще спре чак на 53-тия метър. Това е два пъти по-голямо разстояние. \n При тежки зимни условия общата подготовка на автомобила е много важна. \n", "date": "2017.11.15", "title": "Важно! КАТ започва да глобява солено от днес шофьорите, ако не са със зимни гуми"}
{"url": "https://www.blitz.bg/analizi-i-komentari/doyche-vele-i-fats-izumeni-i-ogorcheni-zashcho-trmp-vse-zashchitava-putin_news557955.html", "text": "\n Конфузията е пълна: американските тайни служби обявиха, че Русия се е месила в предизборната кампания в САЩ, но Тръмп явно вярва повече на Путин, който го уверил в противното. Какво означава това?, пита Райнхард Везер във „Франкфуртер Алгемайне Цайтунг”, цитиран от Дойче веле.  \nПочти няма друга външнополитическа тема, по която Доналд Тръмп толкова трайно да следва една линия, както в отношенията с Русия. Спрямо Китай той се извъртя на 180 градуса, по същия начин промени и изявленията си по адрес на канцлерката на Германия Ангела Меркел. За Северна Корея, за Сирия и за други конфликти казва ту едно, ту друго. \nНо за руския президент Владимир Путин Тръмп се изказва все така положително – и по времето на предизборната си борба, и след нея. И само когато в САЩ се надигне особено остра критика срещу странните му изявления, той прави по някое малко уточнение. Същото се случи за пореден път и сега. \nНай-важните американски тайни служби излязоха с оценката, че миналата година Русия се е намесила в предизборната борба в САЩ, а Тръмп веднага помете това твърдение с думите, че вярва на президента Путин, след като той отрича да е имало подобна намеса. Конфузията не стана по-малка от направеното с половин уста доуточнение, че той, разбира се, заставал зад своите тайни служби. \nПросто това е поредното доказателство колко спешно се налага да бъдат разследвани отношенията между екипа на Доналд Тръмп и Москва. \n", "date": "2017.11.15", "title": "Дойче веле и ФАЦ изумени и огорчени: Защо Тръмп все защитава Путин?"}
{"url": "https://www.blitz.bg/svyat/milorad-dodik-chudovishcheto-bosna-i-khertsegovina-ne-mozhe-da-sshchestvuva-oshche_news557962.html", "text": "Босна и Херцеговина е невъзможна държава, която съществува благодарение на натиска на международната общност. Това заяви в интервю за предаването Upitnik (\"Въпросник\") на RTS (\"Радио-телевизия Сърбия\") президентът на Република Сръбска Милорад Додик, цитиран от Фокус.\nДодик твърди, че Босна и Херцеговина \"няма да признае независимостта на Косово\", тъй като Бакир Изетбегович, който е привърженик на подобно признаване е \"само един от тримата съпредседатели и е доказал, че е неприятел на Сърбия\". \nСпоред него \"Република Сръбска има всички елементи, за да може да функционира като самостоятелна държава. Има територия, има народ, който иска държава, своя власт и добри регионални отношения. Най-добре е с бошняците да се разделим, защото само си губим времето заедно. Чудовището Босна и Херцеговина не може повече да съществува\"\n", "date": "2017.11.15", "title": "Милорад Додик: Чудовището Босна и Херцеговина не може да съществува още"}
{"url": "https://www.blitz.bg/svyat/mariya-zakharova-s-poyavi-s-dekolte-do-ppa-i-obyavi-novata-si-misiya_news557913.html", "text": "\n Говорителката на руското МВнР Мария Захарова се похвали в своя фейсбук, че е връчила златен медал \"Лев Николаев\" на прочутия тв водещ Андрейъ Малахов, информират руските медии. \n\"Отваря се нова страница в моя живот. Сега аз връчвам. Този път медал \"Лев Николаев\" на Андрей Малахов\", написа Захарова под снимката на която и в зелена макси рокля с дълбоко изрязано деколте. \nНаградата се връчва ежегодно за съществен принос в популяризацията на постиженията на науката и културата. Тя е в памет на автора и водещия на много телевизионни програми и филми Лев Николаевич Николаев.  \n\"По стечениие на обстоятелствата, което аз наричам съдба, моята първа публична проява в руска телевизия бе именно в негова програма\", добави дипломатката.   Превод: БЛИЦ \n", "date": "2017.11.15", "title": "Мария Захарова с появи с деколте до пъпа и обяви новата си мисия"}
{"url": "https://www.blitz.bg/foto/v-grtsiya-e-strashno-buryata-nanese-tezhki-razrusheniya-i-blokira-gradovete-na-yug-snimki_news557992.html", "text": "Много къщи, населени места и главни пътни артерии бяха наводнени след проливните дъждове в южната част на Гърция. Старият маршрут от Атина до Коринт край Неа Перамос буквално се превърна в река тази сутрин и десетки автомобили бяха залети.\nГръцката държавна агенция ANA-MPA предаде, че ситуацията е подобна и на новия път. Осъществява се операция за изваждане на потопените коли. \nПожарната служба е получила повече от 160 обаждания за помощ след наводняването на домовев град Мегара. \nОт началото на седмицата Гърция е засегната от лошото време, което се очаква да продължи до неделя.", "date": "2017.11.15", "title": "В Гърция е страшно! Бурята нанесе тежки разрушения и блокира градовете на юг (СНИМКИ)"}
{"url": "https://www.blitz.bg/layfstayl/khoroskop/nay-nezhnite-zodii-koito-nikoga-ne-pokazvat-che-stradat-video_news557944.html", "text": "Има огнени, бурни, страстни и емоционални зодиакални знаци. Но има и такива, които са тихи, не обичат да вдигат шум около себе си и почти никога не показват чувствата си, пише Дарик. Много рядко можете да ги видите тъжни и то не защото винаги се чувстват добре, а защото са твърди нежни и раними и се боят да го покажат пред света.\nВижте трите зодии, които имат най-нежните и раними души, но никога не го показват: Риби \nРибите са изключително сензитивни и емоционални, но го показват доста рядко и само пред най-близките си хора, пред които знаят, че е безопасно да се разкриват. Най-голямата им болка е, когато някой техен близък човек ги предаде. Близнаци \nВ тях сякаш живеят две личности, а едната от тях е изключително нежна, ранима и емоционална. Близнаците не обичат да я показват често, защото знаят, че това ги прави доста уязвими. Те махат всички прегради, когато открият онзи, който заслужава да види тази тяхна страна. Стрелец \nСтрелците изглеждат много сурови на пръв поглед и дори малко безчувствени, но в тях се крие нежна и чувствителна душа, която приема мъките на околните като свои. Трябва да сте щастливи, ако имате Стрелец в живота си. \n  \n", "date": "2017.11.15", "title": "Най-нежните зодии, които никога не показват, че страдат (ВИДЕО)"}
{"url": "https://www.blitz.bg/layfstayl/izvestnite-rozhdenitsi-na-15-noemvri_news557960.html", "text": "\n Днес повод за празнуване и почерпка имат: \n  У нас: Проф. д-р  Васил Стефанов , театровед, бивш директор на Народния театър „Иван Вазов“ Димитър Аврамов , политолог Главен комисар Ивайло Спиридонов , директор на ГДБОП Проф.  д. изк.  Румен Нейков , оперен режисьор, преподавател в Националната музикална академия „Панчо Владигеров“ Руслан Мъйнов , актьор и певец Ставри Калинов , художник и скулптор \n  По света: Александър Квашневски , президент на Република Полша от 1995 до 2005 г. Ани-Фрид Люнгстад , норвежка поп певица, най-известна като член на шведската попгрупа АББА Виржини Ледоаен , френска актриса, играла във филми като „Армия от престъпници“, „Приятно пътуване“, „Осем жени“, „За любовта“, „Клетниците“, „Целувка, моля!,“ „Сбогом на кралицата“ и др. Джони Лий Милър , американски актьор, известен с ролите си във филмите „Хакери“ от 1995 г. и „Трейнспотинг“ (в ролята на Саймън)  и с главната роля в сериала „Илай Стоун“ Златко Кранчар , състезател и треньор по футбол, ръководил Динамо Загреб, ФК Загреб, Сегеста, Марсония, Линц и Риека и националния отбор на Хърватия (в периода 2004 – 2006 г.) Лили Олдридж , американски модел, известна като един от ангелите на Victoria's Secret и като съпруга на вокала на американската рок банда „Kings of Leon“ – Кейлъб Фолоуил Лора Сме , френска актриса, дъщеря на Джони Холидей и актрисата Натали Бай, участвала в десетина филми за киното и телевизията. В България е известна с ролята си на Стефани Беланж от филма „Шаферката“ Сидни Тамия Поатие , американска актриса, дъщеря на Сидни Поатие, известна с участието си в „Бибрутално“ и \"Бибрутално: Разходка Смърт\" на Куентин Тарантино, в сериалите „Среднощен ездач“ и „Вероника Марс“ Франсоа Озон , френски кинорежисьор на множество късометражни филми („Акция Истина“, „Малката смърт“, „Лятна рокля“) и на пълнометражните „Престъпни любовници“, „Ситком“, „Капки вода върху пламтящите камъни“, „Време за раздяла“, „Трофейна съпруга“ „Осем жени“ и др. Чад Крюгер , канадски музикант, продуцент, композитор, вокалист и китарист на групата Nickelback Шейлийн Удли , американска актриса, известна с участието си във филмите„Потомците“, „Дивергенти“, „Дивергенти 2: Бунтовници“,„Дивергенти 3: Предани“, както и във филма „Сноудън“, където се превъплъщава в образа на красивата балерина Линдзи Милс, приятелка на Едуард Сноудън Шон Мъри , американски актьор, звезда от сериала „Морски детективи“/„Военни престъпления\", където изпълнява ролята на специален агент Тимъти Макгий \n \n", "date": "2017.11.15", "title": "Известните рожденици на 15 ноември"}
{"url": "https://www.blitz.bg/layfstayl/shoubiznes/aktrisa-razkaza-pognusyavashcha-istoriya-za-uaynshchayn-produtsentt-ya-iznasilil-masturbiral-vrkhu-neya-i_news557969.html", "text": "\n Актриса, която поиска анонимност, подаде съдебен иск срещу продуцента на Лос Анджелис Харви Уейнщайн, в сряда, 15 ноември, съобщи Associated Press. \nДелото описва два случая на сексуално насилие, настъпили през 2015 и 2016 г. По време на първия инцидент актрисата отишла с Уейнщайн в хотел в Бевърли Хилс, за да обсъди ролята си в телевизионния проект \"Марко Поло\". Според документа продуцента попитал дали може да  мастурбира пред нея и въпреки отказа й, той я държал насила и я принудил да стане свидетел на самозадоволяването му. \nВторият инцидент се случил няколко месеца по-късно, когато актрисата отново отишла в хотела, за да обсъди отново ролята си в шоуто. Според нея Уайнщайн я хвърлил на леглото, принудил я да прави орален секс, изнасилил я и мастурбирал. \nАдвокатът подчертава, че обвиняемият отрича всички твърдения за сексуално насилие. Той настоява, че всичко се случи по взаимно съгласие. \nПрез октомври няколко десетки жени обвиниха Уайнщайн в сексуален тормоз и изнасилвания, включително Кара Делевин, Леа Сейду и Анджелина Джоли. На фона на тези признания много други холивудски знаменитости и певци започнаха да говорят за тормоз и изнасилвания. По-специално, подобни обвинения бяха направени и срещу Кевин Спейси. Превод и редакция: БЛИЦ \n", "date": "2017.11.15", "title": "Актриса разказа погнусяваща история за Уайнщайн! Продуцентът я изнасилил, мастурбирал върху нея и..."}
{"url": "https://www.blitz.bg/stsena/vizhte-kak-dzhoni-dep-se-vpusna-v-seks-igrichki-s-palavi-krasavitsi-snimkivideo-18_news557916.html", "text": "Известният актьор Джони Деп участва във видеоклипа на песента Kill4Me на скандалния рокаджия Мерилин Менсън. Звездата от култови филми като \"Защо тъгува Гилбърт Грейп\", \"Аризонска мечта\", \"Карибски пирати\", играе воайор, който наблюдава жени, които се събличат, информира \"Дейли Мейл\".\nСпоред историята на видеоклипа, който може да видите по-долу, героят на Джони Деп гледа разголените и спящи момичета, а към края на клипа не може да се сдържи и устройва оргия заедно с девойките. \nМеждувпрочем, това не е първият случай, в който актьорът участва във видеоклип на приятеля си Менсън. През октомври Мерилин Менсън пусна видео към песента Say10 , в което Деп седи на бял трон и прегръща голи жени. \nБританското издание коментира, че очевидно актьорът все още остава сексуален символ, въпреки факта, че напоследък той значително е увеличил килограмите. Превод и редакция: БЛИЦ \n  \n", "date": "2017.11.15", "title": "Вижте как Джони Деп се впусна в секс игрички с палави красавици (СНИМКИ/ВИДЕО 18+)"}
{"url": "https://www.blitz.bg/svyat/bezhantsi-dobrovolno-byagat-ot-grtsiya_news557919.html", "text": "Общо 16 003 поискали убежище са напуснали Гърция с помощта на международната организация за миграция. Това твърди германският в. Frankfurter allgemeine zeitung в публикация, цитирана от медии в южната ни съседка.\nТова става в момент, когато от една страна мигрантският поток към гръцките острови нараства, а в същото време хиляди чужденци напускат доброволно страната, за да се завърнат по домовете си, отбелязва германският вестник. \nПозовавайки се на данни на гръцката полиция, изданието пише, че повечето от доброволно напусналите са от Албания, Пакистан, Бангладеш и Афганистан, а също и от северноафрикански страни.    \nПредставител на властите в Атина казал, че тези хора са осъзнали, че нямат шанс да получат убежище в ЕС.          \nИзточник: fakti.bg                                                                                    \n", "date": "2017.11.15", "title": "Бежанци доброволно бягат от Гърция"}
{"url": "https://www.blitz.bg/svyat/voennite-v-zimbabve-obyasnikha-dali-ima-prevrat-v-stranata_news557921.html", "text": "Военни от армията на Зимбабве държаха телевизионно обръщение в ранните часове на сряда, в което заявиха, че страната не се провежда преврат, предава AFP, цитирана от \"Фокус\". От ефира на национална телевизия, военните също така увериха, че президентът Роберт Мугабе е в безопасност\nТова не е военен преврат“, заяви офицерът, който чете обръщението. „Ние искаме да сме сигурно че негово превъзходителство президентът и неговото семейства са в безопасност и тяхната сигурност е гарантирана“, заявиха още военните, като поясниха, че „нашата цел са престъпници около президента… Веднага щом изпълним нашата мисия, очакваме ситуацията да се нормализира“. \nПрипомняме, че по-рано бе съобщено за изстрели около дома на 93-годишния президента на Зимбабве, както и няколко експлозии, станали в столицата. Според някои медии, военните са успели да превземат сградата на националната телевизия, след като по-рано главнокомандващият армията бе обвинен в държавна измяна, заради съсредоточаване на военни групи на ключови точки около столицата Хараре. \nВ понеделник армията заяви, че смята да \"пристъпи\" напред за да спре чистката срещу привържениците на уволнения вицепрезидент. \n", "date": "2017.11.15", "title": "Военните в Зимбабве обясниха дали има преврат в страната"}
{"url": "https://www.blitz.bg/svyat/spomnyate-li-si-lyubovnitsata-na-bil-klintn-eto-kak-izglezhda-monika-lyuinski-dnes-snimki_news557923.html", "text": "Моника Люински става световноизвестна заради скандалната си връзка с американския президент Бил Клинтън. За интимните отношения между тях от периода 1995-1996 г. бяха изписани стотици жълти страници.\nРазкритието за отношенията на тогава 22-годишната стажантка и женения 49-годишен мъж, управляващ една от най-силните икономики в света, превърна Моника в звезда. Тя не пропусна да се възползва от споходилата я слава: след скандала стажантката даде името си на линия дамски чанти и започна работа като телевизионна водеща.  \nПо-късно обаче реши да се раздели със светския живот и се посвети на учене. Завърши магистратура по психология в Лондон. През 2014 г. отново влезе под светлината на прожекторите, обявявайки се за активист срещу онлайн тормоза, от който тя самата е страдала през 90-те. \nНаскоро 44-годишната Моника отново влезе в хрониките с новината, че е била жертва на сексуално посегателство. Тя бе една от милионите жени, споделили в социалните мрежи хаштага Metoo, създаден след като изплуваха десетки случаи на сексуален тормоз в Холивуд. \nИзточник: avtora.com\n", "date": "2017.11.15", "title": "Спомняте ли си любовницата на Бил Клинтън? Ето как изглежда Моника Люински днес (СНИМКИ)"}
{"url": "https://www.blitz.bg/svyat/rusiya-dogonva-sashch-s-vrkhovi-tekhnologii-sptnikt-prekhvashchach-repey-zasicha-voenna-aktivnost-vv-vsyaka-tochka-na-sveta_news557611.html", "text": "Уникален военен спътник „Репей” ще позволи на руските спецслужби да прехващат секретна информация за потенциалния противник, обяви главният щаб на руските ВКС, цитиран от осведомителните агенции.\nПървият подобен апарат ще бъде изведен в орбита следващата година. Чрез него РФ ще получава информация за активността на войски във всяка точка в света. Той ще може да открива РЛС, радиопредаватели, стартове на ракети и излъчване от всяка друга техника. \n  \nВ тази област водещи са САЩ с техните седем космически апарата Mentor. Общо американската групировка наброява 60 спътника, но те са основно комуникационни и при това отдавна не са обновявани. \n  \nСпътникът „Репей” е предназначен за радиотехническо разузнаване. За първи път е показан това лято. Направен е в два варианта: „Репей-В” е за елиптични орбити на полета и „Репей-С” за геостационарни орбити. \n  Превод и редакция: БЛИЦ \n \n", "date": "2017.11.15", "title": "Русия догонва САЩ с върхови технологии: Спътникът-прехващач „Репей” засича военна активност във всяка точка на света"}
{"url": "https://www.blitz.bg/svyat/ukrainski-komandir-na-batalon-se-khvali-kak-unishchozhil-polk-ruski-desantnitsi-i-chechenski-spetsnaz_news557917.html", "text": "В украинските медии се появи интервю с командира на 46-и батальон „Донбас-Украйна” Вячеслав Власенко с позивна „Филин” (Бухал). Той се хвали пред агенция УНИАН как през 2016 г. неговият батальон на позиции край Маринка унищожил не един батальон „терористи от ДНР” и руски войски.\n„В 2016-а ние в Маринка бяхме почти 5 месеца и против нас те хвърлиха различни най-мощни свои подразделения. В това число и техния елитен батальон „Легион”, подчинен направо на Захарченко. Срещу нас хвърляха и мюсюлмански спецназ, чеченци и дагестанци. Хвърлиха и 331-и парашутен десантен полк на Руската федерация – същият, който ни разстрелваше в „зеления коридор”, когато излизахме от Иловайск... Ние ги избихме всичките. А десантчиците и ги изгорихме. Те много силно, когато там всичко гореше, крещяха: „Десантът не се предава.” Сякаш ние се канехме да ги вземаме в плен” – цитира УНИАН командира на батальона „Филин”. \n  Коментар БЛИЦ \n  \nИнтервюто на „Бухал” може да се възприеме като забавно четиво според максимата, че най-много се лъже по време на лов и на война.  \n  \nСледва да се припомни, че тежките боеве в Донбас бяха до ранната есен на 2014 г. През 2016 г. имаше позиционни оръдейни престрелки, дезертиране от украинската армия, масови пиянства, убийства и самоубийства. Никога украинските медии не описаха подобни чудесии, не показаха фотографии на камари от трупове. В противен случай възниква въпросът защо в образуваните „брешове” (празнини в отбраната) богатирите-украинци не контраатакуваха и за час-два да преодолеят разстоянието от Маринка до Донецк. \n  \nФактът, че украинските медии публикуват подобни очевидни фантазии говорят, че Украйна „се нуждае от герои”. Погледнато по-сериозно може да се припомни и максимата, че „Тежко на онези нации, които имат нужда от герои”. \n  \n \n", "date": "2017.11.15", "title": "Украински командир на батальон се хвали как унищожил полк руски десантници и чеченски спецназ!"}
{"url": "https://www.blitz.bg/intsidenti/stikhii/silni-trusove-izprevarikha-raketite-na-kim-chen-un-udarikha-ostrov-s-ogromni-voenni-bazi-na-sashch-v-tikhiya-okean-i-yuzhna-koreya_news557941.html", "text": "\n Земетресение от 5,8 по Рихтер беше регистрирано в сряда край брега на остров Гуам в западната част на Тихия океан, предадоха осведомителните агенции. \nСпоред Европейския и средиземноморски сеизмологичен център, епицентърът на труса е бил на 82 км на запад от острова, който е владение на САЩ. Огнището е на дълбочина 143 км. \nНе са съобщава за разрушения и пострадали, както и опасност от цунами. \nСилни земетресения разтърсиха южния южнокорейски град Поханг, предаде от своя страна агенция Йонхап, като се позова на Корейското метеорологично управление. \nПървият трус с магнитуд 5,5 е станал около 14,29 ч. местно време, като епицентърът е бил в района на града. Вторият трус е бил с магнитуд 5,4. \nЗеметресенията са усетени и в столицата Сеул, която е на няколкостотин километра от Поханг. \nГуам е най-южният, най-големият и най-гостоприемният от островите на Марианския архипелаг. Югозападно от него се намира прочутата Марианска падина – най-дълбоката точка на световния океан (11 022 м). Територията му е едва 550 кв. км, но е мост между САЩ и Азия. \nОстровът е открит през 1521 г. от португалския мореплавател Фернанду Магелан при първото му околосветско пътуване. Окупиран е от Испания през 1526 г. Става американска колония в съответствие с Парижкия договор от 1898 г., който слага край на войната между САЩ и Испания. Япония нахлува в Гуам през декември 1941 г. само 3 дни след бомбардировката на Пърл Харбър и е отблъсната през юли 1944 г. До края на войната остава важна авиационна и военноморска база на САЩ, от която се извършват атаките срещу Япония. \nСтратегическото значение на Гуам се определя от военните бази на острова, които заемат една трета от територията му. Разположен на 2600 км източно от Филипините, главният от Марианските острови е аванпост на американската армия в региона, поради което е постоянно на прицела на заканите на Ким Чен Ун за ракетен удар.  \nСАЩ са разположили 6000 войници в авиобазата \"Андерсен\" и военноморската си база - една от трите в тази част на света, където могат да акостират самолетоносачи. От Гуам са излитали бомбардировачите Б-52, атакували Ханой по време на Виетнамската война (1955-1975 г.) Оттук е трябвало да излети и самолетът, пуснал атомната бомба над Хирошима, но командването се отказало от този вариант.  \nСеверната част на Гуам е най-слабо населена, защото там е разположена американската военновъздушна база. В тази по-слабо посещавана част обаче се намира най-красивият местен плаж – Ритидиан бийч.  \nОстровът има статут на организирана неприсъединена от САЩ територия, по подобие на Пуерто Рико и американските Вирджински острови. 162 000-те жители, 40% от които са представители на коренното население чаморо, са граждани на САЩ, но с ограничени права. \nТе не могат да участват в американски избори и единственият представител на Гуам в Конгреса няма право да гласува по законопроекти. Част от местното население настоява да се проведе референдум за самоопределяне - искане, което е отхвърляно от американското федерално правосъдие. Републиканецът Еди Калво е губернатор на Гуам от 2011 г. Административен център е столицата Хагатна. \n \n", "date": "2017.11.15", "title": "Силни трусове изпревариха ракетите на Ким Чен Ун, удариха остров с огромни военни бази на САЩ в Тихия океан и Южна Корея"}
