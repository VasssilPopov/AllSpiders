{"url": "https://www.blitz.bg/kriminalni/prestplenie/v-marbeya-zapochva-protsest-sreshchu-bandata-na-kmeta-na-semchinovo_news541010.html", "text": "За 10 септември (неделя) е насрочен стартът на съдебния процес в испанския град Марбея за склоняване към проституция и трафик на жени, а сред 62-мата подсъдими има и деветима българи.\nОсем от тях бяха екстрадирани за Испания с военен самолет още на 3 август, а с решение на Окръжния съд в Пазарджик от 1 септември (петък) през уикенда към Марбея пое и последният от групата – 45-годишният Иван Стоянов от Септември. Той бе привлечен като обвиняем по същото дело и с европейска заповед за арест бе прибран зад решетките на 18 август. Заради процедурни спънки делото му бе гледано 2 седмици по-късно, след като ромът от Септември прие доброволно да замине за Испания, пише \"Труд\". \nКонкретното обвинение към Иван Стоянов е, че е склонявал към проституция две жени, едната от които живее с него на съпружески начала. Освен това 45-годишният мъж от Септември е обвинен, че е част от организирана престъпна група, която се е занимавала с трафик на жени с цел сексуална експлоатация и е принуждавала проститутките да обират клиентите си. Бандата е действала освен на територията на Испания, също и в Германия и Швеция.  \nЗа тартор на родната група се сочи кметът на пазарджишкото село Семчиново Пламен Темелков. Той ще бъде изправен пред съда в Марбея заедно със съселяните си Темелко Атанасов, Пламен Атанасов и Емил Колев, а останалите обвиняеми българи са Кирил Киримов от село Ковачево, Иван Димитров от село Симеоновец, Васил Михайлов от Пловдив и Райчо Михайлов от Септември\n", "date": "2017.09.03", "title": "В Марбея започва процесът срещу бандата на кмета на Семчиново"}
{"url": "https://www.blitz.bg/svyat/uzhasyavashcho-video-ot-ogneniya-ad-v-los-andzhelis-tam-naistina-e-strashno_news540955.html", "text": "\n Лос Анджелис е изправен пред най-големия горски пожар в историята си, заяви кметът на града Ерик Гарсети, цитиран от Ройтерс.  \n Пожарът в планините Вердуго северно от Лос Анджелис е обхванал около 2000 хектара и и едва 10% от него е овладян, съобщи началникът на пожарната Ралф Теразас. \n Можем да кажем, че като площ този пожар е най-големият в историята на Лос Анджелис, каза кметът Гарсети на пресконференция вчера. \n Около 500 пожарникари се борят с огъня. Пожарът Ла Туна, наречен на името на каньона, където избухна в петък, пълзи по стръмните склонове, обрасли с гъста гора, която не е горяла от десетилетия. Температурата в района вчера надхвърляше 38 градуса по Целзий.  \n  \n \n", "date": "2017.09.03", "title": "Ужасяващо ВИДЕО от огнения ад в Лос Анджелис, там наистина е страшно!"}
{"url": "https://www.blitz.bg/svyat/opasno-blizo-do-treta-svetovna-voyna-severna-koreya-se-pokhvali-s-uspeshen-test-na-vodorodna-bomba_news540956.html", "text": "Северна Корея съобщи за успешно изпитание на водородна бомба, предназначена за оборудване на междуконтинентална балистична ракета. Заявлението бе направено по централната телевизия на Северна Корея.\nПрипомняме, че по-рано се появи информация, че лидерът на КНДР Ким Чен Ун е направил инспекция на разработваната водородна бомба, която може да бъде заредена в новите интерконтинентални балистични ракети на страната.  \nПо-късно бе съобщено, че на територията на страната са регистрирани две силни земетресения. Експерти предполагат, че те могат да са предизвикани от експлозия.  \nМощността на ядреното изпитание, проведено от Северна Корея, възлиза на около 100 килотона. Както съобщава \"Ренхап\", взривената бомба вероятно има мощност в пет пъти повече от тази, която бе пусната над Нагазаки през 1954 г. \n \n", "date": "2017.09.03", "title": "Опасно близо до Трета световна война! Северна Корея се похвали с успешен тест на водородна бомба"}
{"url": "https://www.blitz.bg/svyat/nov-siriyski-spetsnaz-trepe-glavatarite-na-teroristite-v-idlib-i-alepo_news540918.html", "text": "Нов сирийски спецназ започнал да проследява и унищожава главатарите на „Ал Кайда” в провинциите Идлиб и Алепо, съобщи сайтът rusvesna.su.\nСлед засилване на терористичната организация „Хайят Тахрир аш-Шам” (Джебхат ан-Нусра) и вземане под контроп практически на цялата провинция Идлиб и някои територии в провинция Алепо, заплахите от тази групировка се увеличиха многократно. \n  \nСирийската „Ал Кайда”, обединявайки около себе си около 70 по-малки отряди и групировки, не приеха мирното уреждане в Сирия и продължават да обстрелват правителствената армия и жилищни квартали в Алепо. \n  \nЗа противодействие на терористите сирийското правителство създало няколко групи със специално предназначение. Независимо от тежките боеве в Централна Сирия и най-важното настъпление към Дейр ез-Зор, военното командване подбрало за тези отряди най-добрите военнослужещи. \n  \nВ състава на спецназа влезли войници и офицери, преминали специална подготовка и имащи огромен боен опит. Спецгрупите имат една единствена задача да унищожават пунктове за управление на терористите и лидери на „Хайят Тахрир аш-Шам”. \n  \nДействайки на контролирани от терористите територии, новият сирийски спецназ проследява и ликвидира командири. В случай на невъзможен огневи контакт с противника, спецназът предава координатите на целта за поразяване от артилерията. \n  \nКомандването осъществява контрол за изпълнение на задачата с безпилотни апарати. На едно от тяхно видео се вижда ювелирната работа на артилеристите по сграда, в която било потвърдено наличието на няколко полеви командири на терористите. \n  Превод и редакция: БЛИЦ \n \n", "date": "2017.09.03", "title": "Нов сирийски спецназ трепе главатарите на терористите в Идлиб и Алепо"}
{"url": "https://www.blitz.bg/lyubopitno/miliarderite-koito-nyamat-diploma-za-visshe-obrazovanie-snimki_news540960.html", "text": "Moжe би poдитeлитe ви oт мaлъĸ ca ви пoвтapяли ĸoлĸo вaжнo e oбpaзoвaниeтo и ĸaĸ бeз диплoмa чoвeĸ нямa ĸaĸ дa пoлyчи дoбpa paбoтa и дa ycпee в живoтa. Дa, тoвa e eднo oт ĸлишeтaтa, в ĸoитo oбщecтвoтo твъpдo вяpвa, пише money.bg.\nHяĸoи oт нaй-бoгaтитe xopa в cвeтa oбaчe дoĸaзвaт, чe тo нeвинaги e вяpнo. Ocoбeнo, ĸoгaтo xopa, ĸaтo Cтив Джoбc и Maйĸъл Дeл ca ycпeли дa нaтpyпaт милиapди, бeз дa имaт виcшe oбpaзoвaниe. \nEтo тexнитe иcтopии: \nCтив Джoбc \nБaщaтa нa іРhоnе нaпycĸa ĸoлeжa cи в Πopтлaнд caмo шecт мeceцa, cлeд ĸaтo e пocтъпил тaм. Πpичинaтa e, чe нeгoвoтo ceмeйcтвo нямa възмoжнocт дa пoĸpивa paзxoдитe зa oбpaзoвaниe нa cинa cи. \nБил Гeйтc   \nCъздaтeлят нa гигaнтa Місrоѕоft и нaй-бoгaт чoвeĸ в cвeтa e cpeд нaй-извecтнитe милиapдepи бeз диплoмa. Toй пocтъпвa в Xapвapдcĸия yнивepcитeт пpeз 1973 гoдинa и нaпycĸa 2 гoдини пo-ĸъcнo, зa дa cъздaдe ĸoмпaниятa c пpиятeлят мy oт дeтcĸитe гoдини Πoл Aлън. \nMyĸeш Aмбaни \nИндиeцът, ĸoйтo влизa в тoп 10 нa нaй-бoгaтитe xopa в cвeтa, ce зaпиcвa дa yчи в Cтaнфopдcĸия yнивepcитeт пpeз 1979 гoдинa. Πpeз 1981 гoдинa oбaчe нaпycĸa, зa дa пoeмe чacт oт бизнeca нa бaщa cи пoд шaпĸaтa нa ĸoмпaниятa Rеlіаnсе Іnduѕtrіеѕ. \nЛapи Eлиcън \nOcнoвaтeлят нa Оrасlе yчи зa ĸpaтĸo в yнивepcитeтa в Илинoйc, нo e пpинyдeн дa пpeĸpaти cлeдвaнeтo cлeд cмъpттa нa мaйĸa cи. Гoдини пo-ĸъcнo изĸapвa eднa гoдинa и в Чиĸaгcĸия yнивepcитeт, ĸoйтo нaпycĸa, зa дa ce пpeмecти в Kaлифopния. \nMaйĸъл Дeл \nДнec Дeл pъĸoвoди нaй-гoлeмия пpoизвoдитeл нa xapдyep и coфтyep в cвeтa, ĸoйтo нocи нeгoвoтo имe. Kaтo млaдeж тoй yчи в yнивepcитeтa в Teĸcac, ĸъдeтo зaпoчвa дa cглoбявa и пpoдaвa ĸoмпютpи нa ĸoлeгитe cи. B ĸpaйнa cмeтĸa Дeл peшaвa дa пpeĸъcнe cлeдвaнeтo cи, зa дa ce фoĸycиpa въpxy бизнeca cи.\n", "date": "2017.09.03", "title": "Милиардерите, които нямат диплома за висше образование (СНИМКИ)"}
{"url": "https://www.blitz.bg/svyat/izvnredno-v-blits-nadrusani-banditi-se-vryazakha-s-bentli-v-kolata-na-srbskiya-prezident_news540966.html", "text": "\n Надрусани бандити са се ударили с Бентли в кортежа на сръбския президент Александър Вучич, нацелвайки точно неговия автомобил, съобщава blic.rs. Арестувани са трима души, на които е повдигнато обвинение заплаха за сигурността на президента.  \nСпоред сръбския вестник \"Политика\" не се касае за атентат, а за инцидент. Задържаните са с мярка за неотклонение от 48 часа и се очаква те да бъдат разпитани утре. \nСвидетели разказват, че автомобилът Бентли, който е бил с испанска регистрация, се е движел с висока скорост на кръгово кръстовище, поднесъл е, завъртял се е и се е врязъл в колата на Александър Вучич. Други твърдят, че луксозната кола занесла, след като шофьорът й опитал да направи дрифт. \nИ тримата задържани са известни на сръбската полиция, имат множество регистрации за криминални прояви. В кръвта на шофьора са открити следи от употреба на кокаин.  \nКолоната, с която се е движел президентът, е била от три автомобила, като неговият е бил най-отпред. При удара е бил блокиран втория автомобил, в който служителите от националната служба за охрана са се оказали приклещени.  \nТримата, пътували в Бентлито, са работели като охрана на популярен нощен клуб в сръбската столица. В показанията си пред полицаите те обяснили, че взели луксозния автомолил от известен сръбски футболист, чест клиент на заведението.  Превод БЛИЦ \n", "date": "2017.09.03", "title": "Извънредно в БЛИЦ! Надрусани бандити се врязаха с Бентли в колата на сръбския президент"}
{"url": "https://www.blitz.bg/stsena/svetski-zhurnalist-khvrli-golyama-bomba-svrzana-s-brad-pit-i-andzhelina-dzholi_news540959.html", "text": "Биографът Иън Халперин съобщи, че Анджелина Джоли и Брад Пит са решила да възобновят семейните си отношения, съобщава The Sun. По думите на светския журналист, Джоли и Пит се срещнали в дома на свои приятели. Двамата били толкова развълнувани, че не успели да сдържат сълзите си и моментално се прегърнали.\nБиографът отбелязва, че първата крачка към възстановяване на отношенията е направил Брад Пит. \nСъобщава се още, че двойката ще премине съвместен курс по семейна терапия, за да може отношенията помежду им да се върнат в предишното русло. Въпреки стопяването на ледовете обаче, актьорите не смятат да преустановяват бракоразводното дело.  Превод: БЛИЦ \n", "date": "2017.09.03", "title": "Светски журналист хвърли голяма бомба, свързана с Брад Пит и Анджелина Джоли"}
{"url": "https://www.blitz.bg/intsidenti/stikhii/strakhoviti-kadri-ot-buryata-v-srbiya_news540958.html", "text": "Българин, пътувал за Сърбия, публикува във Фейсбук страховити кадри от бурята, която се разрази там. На видеото се вижда как небето буквално е почерняло и духа ураганен вятър.\nСиноптиците предвещават също гръмотевици и дъжд у нас. Около и след обяд над масивите от западната половина на страната ще се развива купесто-дъждовна облачност. \nЩе има краткотрайни валежи, придружени с гръмотевици. Ще духа предимно силен югозападен вятър. Максималната температура на височина 1200 метра ще е около 25°, на 2000 метра – около 18°. \nАтмосферното налягане е по-ниско от средното за месец септември (949 hPa) и ще се понижи още. В началото на следващата седмица ще бъде сравнително хладно, с променлива облачност, почти без валежи. Във вторник северозападният вятър ще отслабне, без да стихва.  \n  \n", "date": "2017.09.03", "title": "Страховити КАДРИ от бурята в Сърбия"}
{"url": "https://www.blitz.bg/layfstayl/khoroskop/kazhi-mi-koya-zodiya-si-da-ti-kazha-ot-kakvo-se-strakhuvash_news540928.html", "text": "\n Овен \nОт бюро и стол  \nТрудно е да засечеш движението на Овена – в един момент е тук, в следващия – там. Това, че обича да споделя подробно и пространно как прекарва деня си, не помага, тъй като всекидневните му траектории са твърде объркани и многобройни. Колкото и да ви се оплаква, не го съжалявайте. На него така му харесва. Представата му за пъкъла може да е свързана със сяра, огън и космати дяволици с червени от пиене очи, но това не го плаши. Истинският Овен се бои само от едно – да бъде принуден да седи на бюро по 8 часа всеки ден. А името на тази фобия е катискофобия. Телец \nОт ново начало \nКой е най-работният в зодиака? Телецът, разбира се. И знаете ли защо? Защото той работи дори когато спи. Докато гледа телевизия, яде или похапва, Телецът се труди, независимо че на околните им се струва другояче. Представителите на този знак вярват твърдо в тази истина, затова не се опитвайте да ги разубедите. Единственото нещо, което може да ги откаже от намеренията им да (продължат да) работят, е мисълта, че трябва да променят навиците си и дневния си режим. По тази причина Телците са най-застрашени от тропофобия. Това е страхът от движение и промяна. Близнаци \nОт еднообразие и скука \nЕдин от най-ужасните страхове за Близнаците е скуката. Затворете Близнака дни наред в стая с някой глупав човек без въображение, чувство за хумор и мярка. Отнемете му всички средства за самоотбрана – ножове, пепелници, книги и т.н. предмети за мятане. Заковете столовете и масите за пода и ще видите колко изобретателен е Близнакът, който в крайна сметка ще успее да види сметката на досадника. А как? Това не е по ума на нас, останалите хора не - Близнаци. Но омразата им към скуката граничи с ирационален страх. Тасофобия е името на тяхната болест. Рак \nОт разлъка и от болести  \nМоже би по-правилно би било да наричаме зодиакалния знак Рак “Лепка” – това е малко мекотело, което се прилепя към дъното на корабите. По подобен начин Ракът се закача към любимите си хора и ги следва, където и да са. Един от ужасите за Рака е мисълта, че с партньора може да се разделят. Това не е фобия а цяло психично разстройство, наричано от специалистите “разстройство тревожност от раздяла”. Ракът много се бои и от болести – затова мнозина представители на този знак са прикрити или явни хипохондрици. А страхът им от наранявания и физически страдания се нарича пантофобия. Лъв \nЧе ще се провали \nНа Лъва най-любимо му е да прави като лъвовете: след като цял ден е спал, привечер да разтръска тържествено грива и с бавна походка да отиде да се нахрани с това, което му е наловила жената. А междувременно художници и сценаристи на “Уолт дисни” да правят филми за него. Цар Лъв се храни не само с първокачествена храна, но и с хорското възхищение. Заради едното възхищение е готов и на саможертви, и на лишения, дори и на труд! Затова тайно подвива опашка при мисълта, че може да се катурне от пиедестала, на който с толкова усилия се е покачил – това е базифобия, страх от падане. Дева \nОт страхотии в бъдещето \nДевите не се страхуват – те знаят. Знаят, че повечето хора на този свят са пионки, поставени кой знае от кого, за да дразнят лично тях, Девите, и да постоянно да се опитват да ги измамят. Те знаят, че светът е голям и микроби дебнат отвсякъде. . Но не ги обиждайте, че страдат от проста мизофобия (страх от микроби), комбинирана с мизантропия. Тяхното трето око вижда много по-надалеч. Те знаят, че нещо ужасно ще се случи в близко или поне в обозримо бъдеще. Панофобия е името на този страх от бедите, които неминуемо ни предстоят. Везни \nОт самолети и летене \nОт едната страна на везната им е струпана всичката добрина на този свят – мек, мил и обичлив характер, възпитание и сговорчивост. От другата страна, незнайно как, се е озовал странен товар – магарешки инат, пасивна агресивност и дори нажежена до бяло злост, която разтапя метал, стъкло и бетон. Характерът на Везните е заключен в равновесната точка на тези две толкова натежали страни. Ако останат само с добрите или само с лошите си качества, биха загубили баланса си. Което няма нищо общо с фобията, от която най-често страдат – страх от летене или аерофобия. Стрелец \nОт обвързване \nСтрелецът е търсеща душа, за която в думата серендипити (способността да откриваш прекрасни и неочаквани неща) е смисълът на живота. Той обича приятелите, роднините, децата, котето, кучето, игуаната и партньора си. Но колкото и да е привързан, е в състояние да ги изостави завинаги, ако те се опитват да го ограничат или да спрат развитието му. Такъв е кентавърът – наполовина философ, но и наполовина дивак. А тази, втората половина, го кара да се дърпа като истерично магаре, когато усети, че някой се кани да му надене хомота. Страхът на Стрелеца е страх от обвързване – гамофобия. Козирог \nОт чуждото мнение \nВъзпитани, разсъдителни, сдържани, винаги на около 2 милиметра от съвършенството. Това с едно изречение описва Козирозите. Като хора, които успешно ръководят собствения си пиар, те не биха допуснали в характеристиката им да пише още, че са отмъстителни, злопаметни и страдат от аглиофобия (страх от болката) или нозокомефобия (страх от болници). Боят се и от летене със самолети (аерофобия). Ако се замислят, ще установят, че ги притеснява и мисълта, че може да бъдат погребани живи – тафофобия. Но особено много ги е страх от чуждото мнение, сиреч често ги тресе алодоксафобия. Водолей \nОт капани и забрани  \nВодолеят е неспасяем индивидуалист и дори хоровото пеене обича да прави индивидуално. Той е известен с точната си преценка. Той никога не бърка и в спора винати е прав, даже и когато спори със себе си. Освен това е по-умен от вас, но, разбира се, е достатъчно възпитан, за да ви го каже. Поради тази своя прекомерна интелигентност, ненавижда масовите мероприятия и не може да търпи институциите и забраните. Водолеят високо цени свободата си и е готов да се бори за нея. Така че смъртен ужас му вдъхва мисълта, ме може да бъде хванат в капан – тоест, често страда от клайтрофобия. Риби \nОт скандали и конфликти  \nРибите обитават едновременно два свята: този на фантазиите и онзи на страховете си. Понякога се вясват и на този свят, обикновено с някоя неадекватна забележка или чудата постъпка. Те са доста тревожни по природа и ако седнем да изброяваме всичките им латентни или действащи фобии, ще трябва да издадем справочник. Страхуват се и от планини (страх от високо – акрафобия), и от дупки (трифофобия). Таят в душата си ужас от това, че остаряват (гераскофобия) и страх от бъдещето (хронофобия). Но единственият страх, който не могат да преодолеят, е страхът от конфликти.   Източник: Труд \n", "date": "2017.09.03", "title": "Кажи ми коя зодия си, да ти кажа от какво се страхуваш"}
{"url": "https://www.blitz.bg/obshtestvo/kiprkata-nadya-sbira-pari-za-blgarina-stefan-da-se-iznese-ot-gnusniya-matrak_news540914.html", "text": "Загрижена жена от Пафос в Кипър се опитва на помогне на бездомен българин, чийто мобилен телефон, паспорти и други вещи са били откраднати, докато си спял в парка, след като шефът му го излъгал и не му платил заплатата, пише cyprus-mail.com.\nКипърката, който не иска да се представя с истинското си име и предпочита да я цитират като Надя, разказва пред сайта, че иска да събере 400 евро за Стефан - и това не е истинското му име - за да може да стъпи на краката си. \nСтефан е бил принуден да напусне апартамента, който е наемал преди шест седмици, когато неговият работодател престанал да му плаща. \nСрамежлив и вежлив, 36-годишният българин говорел български, гръцки и турски, пише кипърския сайт. Той дошъл в Пафос в търсене на по-добър живот, тъй като в родното му място безработицата била много висока. Попаднал на понтийски бизнесмен с фирма в строителството. Разбрали се да взема 40 евро на ден. Той нямал банкова сметка и всичко се плащало кеш. \nНадя видяла Стефан да спи върху стар мръсен матрак в парка Дасуди в центъра, докато разхождала кучетата си. След като го заговорила, разбрала, че и той като нея е родом от България. \n\"Неговата история е много тъжна и той няма никого, който да му помогне, така че аз реших, че трябва да опитам,\" казва тя пред кипърската медия. \nСъпругът й говорил многократно с шефа на Стефан и той постоянно лъжел, че ще му изплати дължимото. \nСлед това кипърецът звънял на Стефан и го заплашвал. Българинът алармирал полицията, но оттам казали, че не могат да направят нищо. \nСтефан се е отказал да стои в Кипър, трябват му 400 евро, за да стигне до българското посолство с компанията на двама свидетели, които да му помогнат да вземе пасаван. Остатъкът е наемът, който дължи. \nМеждувременно той продължава да спи на матрака в компания на местни алкохолици, но според Надя, той се явява жертва на обстоятелствата. Сайтът Cyprus Mail призовава хората, които искат да помогнат на изпадналия българин, да се обадят, те ще осъществят връзката. \nПревод: БЛИЦ \n \n", "date": "2017.09.03", "title": "Кипърката Надя събира пари за българина Стефан да се изнесе от гнусния матрак"}
{"url": "https://www.blitz.bg/svyat/nanomashini-obeshchavat-probiv-v-borbata-s-raka_news540917.html", "text": "Активирани със светлина наномашини се внедряват в раковите клетки и ги убиват за няколко минути. Това е обещаващата нова разработка на трима учени, която взе Нобелова награда за химия за 2016 г.\n Изследователите от Университета на Страсбург, Северозападния университет (САЩ) и Университета в Грьонинген са изградили молекулярни машини от атомни вериги. Под въздействие на светлина наномашините се прицелват в определени клетки и прониквайки в тях през мембраната, ги убиват бързо, става ясно от публикация в Nature. \n \n Под въздействие на светлина машината започва да се върти със скорост до 3 млн. оборота в секунда. Въртенето осигурява необходимата енергия за проникване в клетката. Без светлина, наномашините могат единствено да намерят молекулата, като остават на повърхността й. \n При пускане в контейнер с човешки бъбречни клетки, наномашините правят дупки в клетките и ги убиват за няколко минути. Същото се случва, когато наномашините се насочват към раковите клетки на простатната жлеза. \n Технологията се намира все още в ранен етап на изпитания. Предстоят експерименти с микроорганизми и риби. Има надежда, че в бъдеще наномашините могат да се използват за доставка на лекарства до определени места в организма, както и за унищожаване на ракови клетки. \n", "date": "2017.09.03", "title": "Наномашини обещават пробив в борбата с рака"}
{"url": "https://www.blitz.bg/svyat/pokazvat-noviya-ayfon-na-12-septemvri_news540921.html", "text": "\n Изминаха 10 години от пускането на първия айфон и “Епъл” има амбициозен план за отбелязване на годишнината с нови модели смартфони.  \nКомпанията потвърди вървящите от близо месец слухове, че представянето ще бъде на 12 септември в новата централа Купертино, Калифорния, в залата “Стив Джобс тиътър”, кръстена на основателя на “Епъл”. Но продължи да държи в напрежение феновете на продуктите си, като не каза какво точно ще покаже.\n", "date": "2017.09.03", "title": "Показват новия айфон на 12 септември"}
{"url": "https://www.blitz.bg/svyat/prikazniyat-ostrov-santorini-izzhivyava-kriza_news540926.html", "text": "Гръцкият остров Санторини намали броя на пристигащите туристи заради икономически и екологични проблеми. Миналата година дневно на острова са стъпвали 18 хиляди души, основно от круизни кораби.\nОт август тази година техният брой е намален на 8 000. \nПриказният Санторини привлича хиляди на ден и почти два милиона души през лятото на тази година, но вече се задъхва. Местното население наброява едва 25 000 жители, които посрещат огромен туристически поток, предава БНТ. \nОт близо 9 200 легла през 2004 сега те са 15 000. Половината от летовниците пристигат от круизни кораби, затова властите решиха да ограничат дневния брой на акостиращите от тях от 13 000 на 8000 души. Островът няма необходимите инфраструктури, за да се справи. На едва 76 квадратни километра има над 700 ресторанти, кафенета, барове и пекарни. Консумацията на вода се е повишила с 46% през последните три години, така както и електричеството. \n11% от острова вече са застроени с бетон. Санторини има проблемите на град, казва кметът Никос Зорзос. Всяка година тук се раждат по 150 деца, това също изисква нови съоръжения. Отделно на острова прииждат имигранти за работа, а рискът за уникалната местна екосистема е напълно реален.\n", "date": "2017.09.03", "title": "Приказният остров Санторини изживява криза"}
{"url": "https://www.blitz.bg/svyat/konkurent-na-merkel-obeshcha-da-ya-detronira-i-da-ya-prati-u-doma_news540923.html", "text": "\n Водещият кандидат на партия \"Алтернатива за Германия\" в избирателния район на канцлера Ангела Меркел Лайф-Ерик Холм заяви, че на парламентарните избори на 24 септември ще я \"детронира\" и ще я \"прати у дома\", предаде Ройтерс. \nОт 1990 г.  Меркел се кандидатира и е избирана за депутат от един и същ избирателен район  в провинция Мекленбург-Предна Померания, макар че е израснала в Темплин - град в съседна провинция. Хол, който е на 47 години, се представя като \"местно момче\"  и подчертава, че иска да \"прати Меркел у дома\". \"Тук Меркел беше много популярна, това е вярно. Но времената се промениха\", каза той пред Ройтерс и заяви, че  тя ще плати за решението си от 2015 г. да отвори границите на Германия за мигрантите . \"Хората питат: какви ги върши тя?\". \nПрез 2013 г.  Меркел спечели в този избирателен район с 56% . Сега обаче АзГ е окрилена от успеха си на регионалните избори в Мекленбург-Предна Померания миналата година, когато получи по-добър резултат от нейната партия, останала на трето място. \n \n", "date": "2017.09.03", "title": "Конкурент на Меркел обеща да я детронира и да я прати у дома"}
{"url": "https://www.blitz.bg/svyat/golyamo-srtse-semeystvo-trmp-servira-khrana-v-priyut-za-khora-ostanali-bez-podslon-zaradi-kharvi-snimki_news540933.html", "text": "Президентът на САЩ Доналд Тръмп, придружен от съпругата си Мелания, пристигна в Хюстън, за да се срещнат с пострадали от урагана Харви, който опустоши града и големи райони от щата Тексас, предадоха световните агенции.\nДвамата помогнаха за сервирането на храната в най-големия приют в Хюстън за хора, принудени да напуснат домовете си заради бурята. Доналд и Мелания Тръмп прегърнаха, целунаха и си поиграха с деца в обекта с площ 65 000 квадратни метра. \nТова е второто посещение на президента на САЩ в пометения от Харви Тексас. Тръмп поиска от Конгреса да отпусне първоначално 7,85 милиарда долара за възстановителните работи. Очаква се преговорите във Вашингтон за бюджета да бъдат трудни, отбелязва Ройтерс. \nТова е първото природно бедствие в Съединените щати, откакто президентът встъпи в длъжност през януари. Тръмп увери репортерите в приюта, че неговата администрация ще предостави бързо финансова помощ на опустошените от бурята райони. \"Ще подпишем много документи, за да получим парите\", каза той. \nТръмп изглеждаше спокоен, докато се снимаше с доброволци и си говореше с хора, настанени в приюта, заедно с губернатора на Тексас, републиканеца Грег Абът. Мелания, с навити ръкави на синята си блуза, прегърна една жена и си побъбри с дете. \"Това бе нещо чудесно\", коментира Доналд Тръмп срещите си с деца. \n\"Благодаря ви, господине\", се чуваше от приюта, докато президентът помагаше за сервирането на храната. Посещението може да има политически оттенък за Тръмп, който бе разкритикуван, че при първата си визата в района, във вторник, не е показал повече съчувствие към пострадалите, отбелязва Ройтерс. \nАгенцията посочва, че според проучване, което тя е извършила заедно с института Ипсос, 59 процента от американците не одобряват работата на своя президент. По-късно днес президентът на САЩ ще посети Лейк Чарлз в Луизиана - другия американски щат, който пострада от Харви. \n \n \n", "date": "2017.09.03", "title": "Голямо сърце! Семейство Тръмп сервира храна в приют за хора, останали без подслон заради Харви (СНИМКИ)"}
{"url": "https://www.blitz.bg/svyat/yaponskata-printsesa-mako-skoro-shche-stane-chast-ot-prostolyudieto_news540936.html", "text": "В Япония официално съобщиха за годежа на най-голяма внучка на император Акихито и императрица Митико - принцеса Мако, информират световните агенции.\nИзбраникът на 25-годишната принцеса е бившият й колега Кей Комуро, с когото се запозна по време на следването си в Международния християнски университет. \nПреди пресконференцията, на която бе съобщено за предстоящата сватба, император Акихито даде разрешението си съюзът да се състои. Тържествената церемония ще се проведе следващата година. \nСлед сватбата с мъж от простолюдието принцесата вече няма да бъде причислявана към императорското семейство.  Превод: БЛИЦ \n \n", "date": "2017.09.03", "title": "Японската принцеса Мако скоро ще стане част от простолюдието"}
{"url": "https://www.blitz.bg/svyat/sashch-mozhe-da-zameni-redovnata-si-armiya-v-afganistan-s-naemnitsi_news540885.html", "text": "Основателят на известната частна охранителна фирма „Блекуотър“, Ерик Принс, е подновил призивите си към Белия Дом да изпрати наемническа армия в Афганистан, вместо редовната американска войска, пише The Hill.\nПодобен ход би срещнал подкрепа от Джаред Къшнър, Главният съветник на Доналд Тръмп и негов доведен син, а друг привърженик на тази идея е бившия Главен стратег на Белия Дом – Стивън Банън. \nПрез месец юли, в американската преса излезе информация, че от Белият Дом са наели Принс и поддръжника на Тръмп – Стивън Файнберг – милиардер и собственик на военния мега-контрактор DynaCorp International – да „измислят алтернативи на плана на Пентагона, който иска да изпрати в Афганистан още войници.“ \nПринс написа статия, в отговор на публикациите и подчерта, че намира думата „наемник“ за пейоративна. От изданието The Hill припомнят, че компанията му (преименувана на няколко пъти, след като „Блекуотър“, стана име, свързвано с провалите в Ирак) съществува, за да печели. \nСлед войната в Ирак, Принс продаде дела си в „Блекуотър“ (в момента компанията се казва „Академи“(Academi)) и основа Група за гранични услуги(Frontier Services Group) или ФСГ, компания, която се занимава с логистика и сигурност, със седалище в Хонгконг и финансирана от китайското правителство. \nПринс, чийто брат е Министърът на образованието на САЩ Бетси де Вос, изглежда същевременно е работил за възстановяването на частния си паравоенен бизнес, чрез различни юридически хватки, които предизвикаха възбуждането на разследване от страна на органите на реда, които го подозират в пране на пари и опити да посредничи за военни услуги на една от фракциите в Либия. \nСпоред някои публикации в пресата (на Washington Post и др.), Принс тайно се е срещал с руски представител на Сейшелските острови през месец януари, като, според някои, това е част от операция за установяване на „таен канал за комуникация между Москва и Доналд Тръмп“. \nПринс настоява, че „преструктуриране“ на войната в Афганистан – чрез използването на наемници (много от тях, най-вероятно чужденци) като „президентски пратеници“ – ще намали бюджетните разходи и ще даде на американските войници „възможен изход“. Освен това, според Принс, замяната на редовната амрия с корпоративна, би било твърде демократично, тъй като, както казва той, „Тръмп е нает, за да промени правителството ни“.\n", "date": "2017.09.03", "title": "САЩ може да замени редовната си армия в Афганистан с наемници"}
{"url": "https://www.blitz.bg/svyat/v-sashch-zatvorikha-bar-zashchoto-sobstvenikt-e-pravil-dareniya-za-politicheska-kampaniya-na-lidera-na-ku-kluks-klan-deyvid-dyuk_news540886.html", "text": "Бар в американския град Минеаполис, щата Минесота, е затворил врати, след като се разбра, че собственикът му е направил дарение на бившия Главен дракон на Ку-Клукс-Клан Дейвид Дюк, за политическата му кампанията за влизане в Сената, която се провали, съобщава американското издане The Hill.\nКлуб Йегер (Jäger) е затворил вчера, след като местния вестник City Pages разкри факта, че собственикът Джулиъс де Рома е направил дарение на стойност 500 долара за кампанията на Дюк, който се пробва да стане сенатор миналата година. \nНякои от посетителите на заведението и част от персонала са напуснали, след като историята за дарението се разчу. Според служители на бара, решението за затварянето на питейното заведение е направено от тези, които са го управлявали, а не от собственика, пише вестник The Star Tribune. \nШефът на бара – де Рома дори е бил поканен да участва в телевизионно предаване на местен канал, където е защитил решението си и е обявил, че всеки има право на избор.\n", "date": "2017.09.03", "title": "В САЩ затвориха бар, защото собственикът е правил дарения за политическа кампания на лидера на Ку-Клукс-Клан Дейвид Дюк"}
{"url": "https://www.blitz.bg/svyat/severna-koreya-ima-i-vodorodna-bomba_news540887.html", "text": "Лидерът на Северна Корея Ким Чен-ун е направил инспекция на разработваната водородна бомба, която може да бъде заредена в новите интерконтинентални балистични ракети на страната, предаде AFP, която се позовава на съобщение на официалната информационна агенция на Северна Корея.\nСъмненията, дали Пхенян е успял успешно да намали размера на оръжията си и дали наистина има истинска водородна бомба, остават, но от корейската информационна агенция са цитирали Ким, който е заявил, че „всички компоненти на водородната бомба са произведени, на 100 процента, от домашни производители“.\n", "date": "2017.09.03", "title": "Северна Корея има и водородна бомба?!"}
{"url": "https://www.blitz.bg/svyat/amerikanski-politsay-arestuva-meditsinska-sestra-no-video_news540834.html", "text": "Американски полицай, който насилствено арестува медицинска сестра, получи административно наказание, съобщи BBC. Инцидентът в град Солт Лейк Сити беше заснет, а кадрите – разпространени в медиите. По случая се води разследване от американските сили за сигурност.\n Медицинската сестра Алекс Убълс е отказала да вземе кръвна проба от пациент в безсъзнание. От лечебното заведение обявиха, че тя правилно е следвала политиката на болницата и законите. \n Кръв може да бъде взета от пациент само с неговото изрично съгласие, или ако е арестуван или с издадена заповед за арест. Полицаите обаче не представили такива на медицинската сестра. Алекс Убълс беше задържана след това. Полицаят, поставил й белезници, е освободен от длъжност, докато тече разследването. Инцидентът е станал в края на месец юли. \n „Единствената ми задача като медицинска сестра е да осигуря живота на своите пациенти. Кръвта е ваша кръв, тя е ваша собственост“, заяви задържаната и по-късно освободена американка. \n \n", "date": "2017.09.03", "title": "Американски полицай арестува медицинска сестра, но... (ВИДЕО)"}
{"url": "https://www.blitz.bg/svyat/khey-kracheta-detski-chorapi-s-geroi-ot-disni-nosyat-rak_news540876.html", "text": "Партида с детски чорапи, изрисувани със сцени от филма на \"Дисни\" \"Студено сърце\", беше отзована от продажба заради опасения, че съдържа химически вещества, които могат да предизвикат рак, пише Дейли мейл.\nОпасната прежда се продавала във веригата магазини Lindex. Сред изображенията били тези на принцесите Ана, Елза и снежния човек Олаф. \nСкандалът избухна след като в една от пратките бе открито химическо вещество, при чийто разпад се образуват канцерогенни вещества. В момента производителите молят всички, които са купили въпросните чорапчета, да ги върнат обратно. \nLindex обявои своите извинения относно канцерогенната грешка. Превод: БЛИЦ \n \n", "date": "2017.09.03", "title": "Хей крачета... Детски чорапи с герои от \"Дисни\" носят рак!"}
{"url": "https://www.blitz.bg/svyat/tya-trogna-tsyal-svyat-malko-momiche-ot-yemen-ostana-bez-oko-zaradi-udarite-na-sauditska-arabiya-a-snimkata-mu-predizvika-vlna-ot-schuvstvie-snimkivideo_news540889.html", "text": "Бутания ал-Рами е 6-годишно момиче от Йемен, което се оказа една от жертвите на новите удари на Саудитска Арабия, които кралството извършва върху най-бедната арабска държава от 2015 г. насам, пише Дейли мейл.\nАрабската военна коалиция, която има поддръжката на САЩ, вече две години бомбардира не само бунтовниците в Йемен, но и цивилни цели.  В резултат на това има повече от 12 000 невинни жертви, между които 1 500 деца. \n \n \n \nБутания има късмет, че не е сред загиналите. Тя само е останала без едно око. Загинали са всичките членове на семейството й. Снимката, на която се вижда как се опитва да отвори изваденото си око, предизвика истински пожар в социалните мрежи. \nХора от цял свят започнаха да споделят тази снимка в знак на солидарност с нея и другите деца - жертви на бруталните атака над Йемен. Вече този знак придоби и форма - хората публикуват селфита, на които показват как се опитват да отворят окото си. Превод: БЛИЦ \n \n", "date": "2017.09.03", "title": "Тя трогна цял свят. Малко момиче от Йемен остана без око заради ударите на Саудитска Арабия, а снимката му предизвика вълна от съчувствие (СНИМКИ/ВИДЕО)"}
{"url": "https://www.blitz.bg/svyat/pozhart-okolo-los-andzhelis-se-razprostranyava_news540904.html", "text": "Пожарът около град Лос Анджелис, щата Калифорния продължава да се разпорстранява и принуди над 400 души да напуснат домовете си, заради приближаващата стихия, която се е разпространила вече на 5000 акра в района, който страда от тежката жега и суша, която се установи там, предаде The Hill.\n“Считано по площта, това е е най-големият пожар, който някога се е случвал в град Лос Анджелис“, заяви кметът на града Ерик Гарсети по време на брифинг. \nТой съобщи, че 300 дома в град Бърбанк и още 180 в Лос Анджелис са евакуирани. \nНачалникът на противопожарната служба на града, Ралф Терасас, каза, че се очаква пожарът да продължи да се разраства.\n", "date": "2017.09.03", "title": "Пожарът около Лос Анджелис се разпространява"}
