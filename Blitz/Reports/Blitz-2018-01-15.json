{"url": "https://www.blitz.bg/blits-tv/uzhasyavashcho-video-18-mzh-kolabira-v-metroto-sled-kato-mu-sprya-srtseto-ostavat-mu-sekundi-do-smrtta_news571394.html", "text": "\n Видео, разпространено от полицията в Прага, показва как може граждани и спасителен екип да работят заедно, за да спасят един човешки живот. Охранители в чешкото метро използват дефибрилатор, за да спасят мъж, който колабира след спиране на сърцето. \nСлед като идва на себе си, обърканият мъж не иска да отиде в болница, но полицаите го съпровождат дотам. Цялата операция е заснета от камерата на един от охранителите.  \nНа видеото се вижда как мъжът припада в метрото и очевидно му остават секунди до смъртта, след като сърцето му спира. Хората около него веднага се впускат да помагат и викат помощ. Накрая мъжът е спасен.   \n", "date": "2018.01.15", "title": "Ужасяващо ВИДЕО 18+! Мъж колабира в метрото, след като му спря сърцето, остават му секунди до смъртта"}
{"url": "https://www.blitz.bg/svyat/prezidentt-na-azerbaydzhan-sobshchi-izklyuchitelno-vazhna-novina-sled-sreshchata-si-s-borisov_news571691.html", "text": "Газификацията на България може да бъде осъществена с инвестиции от страна на СОКАР и съм сигурен, че в най-близко бъдеще ще започнем работа в тази посока. Това каза президентът на Азербайджан Илхам Алиев, който се срещна с българския премиер Бойко Борисов, съобщава \"Фокус\".\nАлиев обяви, че основна тема на разговорите му с Борисов е бил газът. \"Над 3 трилиона куб. м. газ могат да бъдат доставени от Азербайджан до Европа и това в момента се случва с успешното реализиране на Южния газов коридор. По този начин газовите проблеми на Европа ще могат бъдат решени. Днес с Борисов дадохме нареждане на съответните министерства и ще проверим информацията за взаимна работа\", заяви президентът на Азербайджан. \nТой добави, че по време на срещата с българския премиер двамата са потвърдили, че България и Азербайджан ще се постараят да осигурят търговски стоокообмен, който сега не е на нужното равнище. \"Смятаме, че имаме добри възможности за инвестиции и ще продължаваме преговорите\", коментира Алиев и добави, че посещението на Борисов в страната е от голямо значение. \n\"В Азербайджан започваме годината с Вашето посещение и се радвам, че продължаваме прекрасно да си сътрудничим и да провеждаме редовно посещения на най-високо равнище\", обърна се Алиев към Бойко Борисов. \n\"На срещата поздравих Борисов за европредседателството на България и съм сигурен, че България достойно ще изиграе тази своя роля. България за нас е близък приятел\", каза още той. \"Утре ще се състои първият полет от Баку до София и той ще съдейства за укрепването на връзката между двата народа\", добави президентът на Азербайджан.  \n", "date": "2018.01.15", "title": "Президентът на Азербайджан съобщи изключително важна новина след срещата си с Борисов"}
{"url": "https://www.blitz.bg/svyat/vladimir-putin-s-poredna-silna-stpka-za-prezidentskite-izbori-prez-2018-godina-zaraboti_news571689.html", "text": "Предизборният сайт на Владимир Путин, който се кандидатира за президентските избори в Русия през 2018 година като безпартиен кандидат, започна работа.\n  Сайтът разказва за последните постижения на руската власт, в частност за намаляването на престъпността, пълното ликвидиране на чакането в предучилищните заведения, намаляването броя на децата сираци в страната, намаляването употребата на алкохол и редица други.   \nОсвен това, в раздела „Контакти“ е посочен единен телефон на щаба, на който всички желаещи може да звънят и да получат отговори на интересуващите ги въпроси относно предизборната кампания на Путин.   Превод и редакция: БЛИЦ \n", "date": "2018.01.15", "title": "Владимир Путин с поредна силна стъпка за президентските избори през 2018 година! Заработи…"}
{"url": "https://www.blitz.bg/svyat/izvnredno-zaplashikha-s-bomba-nashi-chinovnitsi-v-bryuksel-snimka_news571696.html", "text": "\n Бомбена заплаха е била отправена към Постоянното представителство на Република България към Европейския съюз в Брюксел, съобщава  , като се позовава на очевидец.  \nРайонът е отцепен. \n", "date": "2018.01.15", "title": "Извънредно! Заплашиха с бомба наши чиновници в Брюксел! (СНИМКА)"}
{"url": "https://www.blitz.bg/svyat/ispaniya-e-na-pt-da-izmesti-sashch-ot-prestizhna-svetovna-klasatsiya_news571697.html", "text": "Испания е на път да измести САЩ от второто място на най-посещаваните туристически дестинации в света, докато Франция си запазва лидерската позиция. Това съобщи Световната организация по туризъм, цитирана от АФП.\n Агенцията на ООН поясни, че 2017 г. е била по-благоприятна, тъй като туристите са започнали да се връщат в държави като Турция, Египет и Тунис, въпреки че се очаква спад заради ситуацията с безопасността. \n \"Очаква се\" Испания да заеме втората позиция с 82 милиона туристи през 2017 г., обяви шефът на агенцията Зураб Пололикашвили. \n През 2016 г. Испания е посрещнала 75,3 милиона туристи, докато САЩ - 75,6 милиона, а Франция лесно изпревари всички държави с 82,6 милиона туристи. \n Точните данни за 2017 г. обаче ще бъдат публикувани през пролетта. \n \" \", добави той. \n Джон Кестер от агенцията поясни, че \"всичко показва\", че Франция ще запази лидерската си позиция и за 2017 г. \n Общо 1,32 милиарда туристи са посетили други държави през 2017 г., което със 7% повече от 2016 г. Това е най-голямото увеличение за последните 7 г. \n", "date": "2018.01.15", "title": "Испания е на път да измести САЩ от престижна световна класация"}
{"url": "https://www.blitz.bg/svyat/amn-snayperisti-ot-teroristite-zapochnali-lov-na-ofitseri-ot-saa-v-yuzhnata-provintsiya-dara_news571618.html", "text": "Според съобщения на руската информационна агенция ФАН, позоваващи се на арабски източници, крайната южна провинция Даръа се превръща в арена на най-ожесточеното противопоставяне в страната между сирийската правителствена армия и групировките на ислямистите.\nЛиванската агенция AMN пише, че във фронтовата зона съществено се увеличил броят на снайперските атаки. Отбелязва се, че напоследък жертви преимуществено стават сирийски офицери. Армията взема ответни мерки и неотдавна в околностите на Даръа е ликвидирана цяла група ислямистки снайперисти. \n  \nАрабски издания свързват началото на лова на офицери от САА в Даръа с опити да бъде провалено предстоящото провеждане на Конгреса на сирийския национален диалог, който трябва да се състои в Сочи. \n  \nAMN обръща внимание, че в небето над тази провинция все по-често се появяват БЛА на ислямистите, включително и ударни. Възможните серии от диверсии също са свързани с провалянето на сирийския Конгрес в Русия. \n  Превод и редакция: БЛИЦ \n \n", "date": "2018.01.15", "title": "AMN: Снайперисти от терористите започнали лов на офицери от САА в южната провинция Даръа"}
{"url": "https://www.blitz.bg/svyat/poyavi-se-strashno-video-ot-srutvaneto-na-etazh-na-fondova-borsa-ne-e-za-khora-ss-slabi-srtsa_news571651.html", "text": "\n Най-малко 72-ма души са ранени при срутването на пода на втория етаж на сградата на фондовата борса в индонезийската столица Джакарта. \nКакто БЛИЦ съобщи \nСвидетел казва, че пострадалите са студенти, които били на опознавателно посещение в сградата. \nПричините за инцидента се изясняват.     \n \n", "date": "2018.01.15", "title": "Появи се страшно ВИДЕО от срутването на етаж на фондова борса, не е за хора със слаби сърца!"}
{"url": "https://www.blitz.bg/svyat/zelenite-v-belgiya-predlozhikha-gavra-s-mrtvtsite_news571703.html", "text": "В белгийския град Монсе членове на \"зелената\" партия Ecolo предложиха в качеството на погребение прахът на починалите да бъде използван за компост. Това съобщава медийната компания RTBF.\nЧленовете на партията мотивират предложението си с данни от изследване, според което 12 месеца след смъртта човешкото тяло се превръща в плодороден и екологично чист компост.   \n„Зелените“ смятат, че той би бил много подходящ за озеленяване на паркове. Освен това, той може да бъде използван за отглеждането на растения и дървета в памет на починалите хора.   \nЧленовете на партията искат Монс да стане първият град, в който въпросната практика да бъде прилагана масово. Обсъждането на този въпрос ще се състои в административния съвет на града в най-скоро време.   Превод и редакция: БЛИЦ \n \n", "date": "2018.01.15", "title": "Зелените в Белгия предложиха гавра с мъртъвците"}
{"url": "https://www.blitz.bg/layfstayl/shoubiznes/ti-da-vidish-tedi-aleksandrova-prizna-che-e-vlyubena-v_news571648.html", "text": "Теди Александрова побърза да сподели, че вече е готова със своята нова балада. “Влюбена съм в песента “Влюбена”! Много съм щастлива от реализацията на този проект, защото доста отдавна не съм пускала такова парче”, откровена е изпълнителката, пише planeta.tv.\n Тя издаде, че текстът и музиката отново са нейни, със съдействието на Симеон Сомлев, тонрежисьорът, с който записва повече от три години. Интересен факт е, че върху аранжимента на песента Теди за първи път работи с ново лице, ново и за музикалния пазар. \n“Става въпрос за един голям мой приятел в годините, казва се Александър Асенов. Много кадърен музикант и вярвам, че го очакват много успехи, защото има свежо мислене по отношение на музиката и най-вече модерно. Имам усет за нови лица и затова вярвам в Александър, а Мони, освен добър тонрежисьор, е изключителен човек, който определено е роден за музика.” \n “Влюбена” не е типичната балада по думите на Теди Александрова. Певицата не уточнява подробности за звученето, но обещава на своите почитатели хубава музикална изненада. Тя ще бъде разкрита много скоро, по време на премиерата на видеоклипа. \n", "date": "2018.01.15", "title": "Ти да видиш! Теди Александрова призна, че е влюбена в..."}
{"url": "https://www.blitz.bg/layfstayl/svetski/mnogo-nepriyatna-iznenada-za-svatbata-na-khari-i-megan_news571609.html", "text": "\n Протест се очаква за кралската сватба на 19 май. Демонстрациите ще са водени от група млади хора, възмутени от изказване на общински съветник от торите,че просяци и бездомни хора трябва да бъдат разчистени от улицата преди венчавката на Хари и Меган Маркъл. \n Дъдли е заповядал местната полиция да се справи \"с епидемията от спящи на улицата хора\" в Уиндзор. Той обаче уточнява пред Би Би Си, че не е \"бил разбран правилно\" и че не е искал \"да бъдат премествани бездомните хора\". \n Въпреки това, вече във Фейсбук има организирани няколко протеста, с интерес от стотици хора. Към един от тях дори има записани 1,200 човека,а 2,500 са \"заинтересовани\". \n", "date": "2018.01.15", "title": "Много неприятна изненада за сватбата на Хари и Меган"}
{"url": "https://www.blitz.bg/svyat/ispanskiyat-premier-s-vazhna-informatsiya-za-katalonskoto-pravitelstvo_news571630.html", "text": "Мадрид ще управлява правителството в Каталония , ако Карлес Пучдемон бъде избран за регионален лидер. Това обяви испанският премиер Мариано Рахой, цитиран от „Ел Паис“. Пучдемон е бивш лидер на Каталония. Той беше основна движеща сила в провеждането на референдума за независимост през миналата година. В момента Пучдемон се намира в Брюксел. Той замина за там, след като Мадрид отне автономията на Каталуния.\n „Абсурдно е някой да иска да оглавява каталонското регионално правителство, докато се държи като изгнаник в Брюксел. Мадрид ще управлява Каталония, докато новото правителство не влезе в длъжност“, заяви Рахой. \n Пучдемон изрази желание да се завърне в Каталония след последните регионални избори. Той провежда преговори с представители на сепаратистите. Все още обаче не е ясно дали той ще получи подобно разрешение от Испания. \n", "date": "2018.01.15", "title": "Испанският премиер с важна информация за каталонското правителство"}
{"url": "https://www.blitz.bg/svyat/papa-frantsisk-razkaza-za-nay-golemiya-si-strakh-yadrena-voyna_news571626.html", "text": "Папа Франциск разказа, че се страхува от ядрена война. Главата на Римокатолическата църква призова всички страни по света да спазват ангажиментите си по ядрено разоръжаване.\nСпоред понтифа, за да се разпали в момента война е достатъчно само едно случайно събитие. Той подчерта, че е необходимо да бъдат положени всичките усилия за ядрено разоръжаване, докато все още не е късно, пише изданието La Repubblica.  \n\"Да, наистина се боя. Намираме се на ръба. За да избухне войната, е достатъчно само едно случайно събитие. То може много кардинално и много бързо да промени ситуацията. Оръжието трябва да се унищожи, трябва да се положат всичките възможно усилия за ядрено разоръжаване\", каза папа Франциск.  \nОтбелязва се, че главата на Римокатолическата църква е показал на журналистите снимка от 1945 година, заснета в японския град Нагазаки. По думите на папа Франциск, на нея е запечатано момче, което носи мъртвото си братче в крематориум след взрив на ядрена бомба. Понтофът отбеляза, че е потресен от тази снимка и я определи като \"плод на войната\".  Превод и редакция: БЛИЦ \n", "date": "2018.01.15", "title": "Папа Франциск разказа за най-големия си страх - ядрена война!"}
{"url": "https://www.blitz.bg/svyat/naprezhenie-v-nebeto-dva-britanski-iztrebitelya-presreshchat-ruski-samoleti_news571643.html", "text": "Великобритания вдигна по спешност два изтребителя \"Тайфун\" на кралските военновъздушни сили от територията на Шотландия, за да пресрещнат руски самолети близо до въздушното пространство на Обединеното кралство, съобщи говорителят на британското военно министерство.\n Тайфуните са излетели от базата на Кралските военновъздушни сили в Морей, Шотландия. \n \"Това е операция, която се реализира в момента и затова няма да предоставяме допълнителна информация, докато задачата не бъде завършена\", допълни говорителят. \n", "date": "2018.01.15", "title": "Напрежение в небето: Два британски изтребителя пресрещат руски самолети"}
{"url": "https://www.blitz.bg/svyat/siriyski-buntovnitsi-vidyakha-smetkata-na-t-62-video_news571637.html", "text": "Танковете Т-62 винаги са били символ на бойна мощ и високо ниво на защита. Подобно твърдение се потвърди многократно по време на войната в Сирия. В YouTube e пълно с видеа, в които бронираните машини издържат на попадения, включително и на TOW.\n Сега ситуацията изглежда се променя. \nВъпросната ситуация се случила по време на боеве в района на сирийското село Абу Кахф. Стоящ на позиция Т-62М бил ударен от противотанкова управляема ракета и станал на парчета. \n По всяка вероятност ударът е попаднал в разположените в задната част на 41-тонния танк снаряди, които се взривили. Не се знае дали екипажът на верижното чудовище е бил в кабината по време на попадението. \n \n", "date": "2018.01.15", "title": "Сирийски бунтовници видяха сметката на Т-62 (ВИДЕО)"}
{"url": "https://www.blitz.bg/svyat/erdogan-se-zareche-da-udavi-teroristichnata-armiya-szdavana-ot-sashch-v-siriya_news571654.html", "text": "Президентът на Турция Реджеп Тайип Ердоган се зарече да \"удави\" и смажеоще в начален етап граничните сили за сигурност на сирийските кюрди, които САЩ създават. По думите, тези нови сили на сирийските кюрди били \"терористична армия\".\n \"Ако сме стратегически партньори, САЩ трябва да се борят с тероризма заедно с нас, а не да използват една терористична групировка, за да се борят с друга терористична групировка\", коментира турският държавен глава. \n Той увери, че турските въоръжени сили са напълно готови, като те щели да се \" погрижат за проблемите \" и да \"прочистят терористите\" в района на сирийските северозападни гранични градове Африн и Манбидж, които са контролирани от сирийските кюрди. Военната операция можела да започне във всеки един момент и щяла да продължи докато \"нито един терорист не остане на нашите граници\". \n \" Имайте доверие в Турция ,  ако сме ваши стратегически съюзници . Ако са необходими войници в Ракка и Манбидж, можем да изпратим една или две бригади. Действайте с Турция.  Това, което вършите, е погрешно, ще се срамувате  пред вашия стратегически партньори\", изтъкна Ердоган. \n \" Тези 30 хил. терористи (въоръжени от САЩ) ще бъдат първите, които ще насочат оръжията си срещу американските войници , когато попаднат в беда. От САЩ зависи дали искат да изградят бъдеще с тези убийци, но ние не желаем нищо, което поставя нашата национална сигурност в опасност\", допълни турският президент. \n Ердоган подчерта, че след приключването на операцията в Африн и Манбидж, след това действията ще бъдат разширени и към други региони в Сирия. \n", "date": "2018.01.15", "title": "Ердоган се зарече да \"удави терористичната армия\", създавана от САЩ в Сирия"}
{"url": "https://www.blitz.bg/svyat/lavrov-s-tsenen-svet-grtsiya-da-ne-otstpva-ty-kato-debatt-za-byurm-e-svrzan-s-zhelanieto-na-sashch-za-nato_news571660.html", "text": "Дебатът за официалното име на Бивша югославска република Македония е свързан с желанието на Вашингтон да вкара страната в НАТО. Това заяви руският външен министър Сергей Лавров на пресконференция в Москва, цитиран от гръцкия вестник \"Екатимерини\".\n Лавров поясни, че от дълго време преговорите по въпроса са в \"полуинертно състояние\" и сега са възобновени, след като САЩ решиха, че БЮРМ трябва да бъде в НАТО. \n Според него Гърция вече е член на алианса и не трябва да прави отстъпки. \n Относно потенциалното разрешаване на дългогодишния спор за официалното име между двете държави, Лавров отговори, че Москва ще подкрепи решение, ако бъде ратифицирано от конституцията на Скопие. \n", "date": "2018.01.15", "title": "Лавров с ценен съвет: Гърция да не отстъпва, тъй като дебатът за БЮРМ е свързан с желанието на САЩ за НАТО"}
{"url": "https://www.blitz.bg/layfstayl/shoubiznes/goreshcho-v-blits-kakvo-se-sluchva-s-desi-banova-sled-kato-seksapilnata-nora-shopova-ya-nasledi-v-nova-televiziya_news571562.html", "text": "Новата гореща синоптичка на Нова телевизия Нова Шопова може би ще сложи край на кариерата на Деси Банова, която години наред прогнозираше времето в телевизионния ефир.\nВсе още от медията не са излезли с официална информация за бъдещето на русата чаровница, но усилено се говори, че тя няма повече да се занимава с метеорологични прогнози. \nСпоред една от версиите половинката на президента Плевнелиев иска да се отдаде напълно на новата си любов и за това е решил да преустанови ангажиментите си в телевизията. \nИма вероятност обаче Деси да продължи работа в медийното пространство. На няколко пъти в последните месеци тя правеше много любопитни репортажи в предаването на Гала. Според повечето зрители Банова се е справила доста по-добре от колежката си Никол Станкулова, която от скоро води светска рубрика в сутрешния блок на Нова телевизия. \n \n \n \n", "date": "2018.01.15", "title": "Горещо в БЛИЦ! Какво се случва с Деси Банова след като сексапилната Нора Шопова я наследи в Нова телевизия?!"}
{"url": "https://www.blitz.bg/svyat/amerikanskiyat-albanets-zulfi-khodzha-e-edin-ot-novite-vodachi-na-idil_news571585.html", "text": "\n Американският гражданин от албански произход Зулфи Ходжа е един от високопоставените командири на терористичната групировка „Ислямска държава“ (ИДИЛ).  \nТой отговаря за набирането на нови членове в нейните редици, съобщава американското издание „Атлантик“.  \nХоджа е син на албанско-американски собственик на пицария в Ню Джърси и един от малкото американци стигнал до висок пост в „Ислямска държава“. \n„Атлантик“ разполага със снимка, на която се вижда как Ходжа обезглавява кюрдски бойци.  \nАмериканският албанец е напуснал САЩ на 6 април 2015 г. и четири дни по-късно вече е бил в лагер за обучение на ИД, уточнява БГНЕС. ОЧАКВАЙТЕ ПОДРОБНОСТИ В БЛИЦ! \n \n", "date": "2018.01.15", "title": "Американският албанец Зулфи Ходжа е един от новите водачи на ИДИЛ"}
{"url": "https://www.blitz.bg/svyat/voenen-transporten-korab-na-sashch-shche-poluchi-lazerno-orzhie-za-da-se-izfuka-pred-kitaytsite-na-2018-rim-of-the-pacific_news571484.html", "text": "Американският военно-транспортен док USS Portland (дължина 200 м и водоизместимост 25 хил тона) ще получи лазерно оръжие и ще може да го демонстрира още по време на приближаващото мероприятие 2018 Rim of the Pacific wargames. Предполага се, че това оръжие ще впечатли китайските военни, съобщи Popular Mechanics.\nUSS Portland ще бъде окончателно въведен през април 2018 г. ВМС на САЩ съобщиха, че флотът инсталира на кораба нова версия на своята лазерна оръжейна система (LaWS), сходен по параметри на вече поставената на USS Ponce, съобщи life.ru. \n  \nПървата версия на това оръжие представлява твърдотелна лазерна система с мощност 30 киловата, способна да сваля безпилотни летателни апарати, както и да изгаря двигателите на вертолети и неголеми катери. Засега все още не е известно на какво ще е способна новата система, но се очаква да стане по-мощна. \n  \nАвтономността на захранването на тази лазерна установка позволява да бъде инсталирана практически на всеки съд или кораб от ВМС на САЩ. \n  \nRIMPAC е най-голямото военноморско мероприятие в света. То се провежда в четни години на крайбрежието на Хавайските острови и позволява на ВМС от различните страни взаимно да се опознават. \n  \nПрез 2016 г. в него участваха 26 страни: Австралия, Бруней, Великобритания, Германия, Дания, Индия, Индонезия, Италия, Канада, Китайска Народна Република, Колумбия, Малайзия, Мексико, Нидерландия, Нова Зеландия, Норвегия, Перу, Република Корея, Република Филипини, САЩ, Сингапур, Тайланд, Тонга, Франция, Чили и Япония. \n  \n  Превод и редакция: БЛИЦ \n", "date": "2018.01.15", "title": "Военен транспортен кораб на САЩ ще получи лазерно оръжие, за да се изфука пред китайците на 2018 Rim of the Pacific"}
{"url": "https://www.blitz.bg/svyat/adt-sleze-vv-filipinite-video_news571596.html", "text": "\n Над 3000 души бяха евакуирани във Филипините заради опасност от изригване на вулкан. Най-голямата филипинска авиокомпания отмени полетите в района.През последните два дни вулканът Майон бълва пепел и лава и според експерти той може да изригне до „дни или седмици”. \n Вулканът Майон е висок 2462 метра и е популярна туристическа атракция заради почти идеалната си конусовидна форма.  \n \n", "date": "2018.01.15", "title": "Адът слезе във Филипините (ВИДЕО)"}
{"url": "https://www.blitz.bg/svyat/ako-vidite-tezi-snimki-18-na-femenkata-angelina-koyato-napadna-cheshkiya-prezident-shche-poiskate-da-ste-na-negovo-myasto_news571461.html", "text": "\n Украинската активистка на движението \"Фемен\", която се хвърли в петък върху чешкия президент Милош Земан, получи условна присъда и бе екстрадирана от страната, предадоха чешки медии.  \n Съд в Прага осъди Ангелина Диаш на три месеца затвор условно и есктрадиране от страната. Според първите обвинения тя можеше да получи до три години затвор за нападението. Изпитателният срок за украинката е една година, съобщи адвокатката ѝ. \n Припомняме, че докато гласуваше в петък в Прага, Земан беше атакуван от гола до кръста украинска демонстрантка от движението „Фемен”, която му отправи обидни думи на английски за това, че е сервилен към руския президент Владимир Путин и се опита да го блъсне по гърба. \n Според експерти този случай може да увеличи подкрепата за Земан, защото в социалните мрежи са появиха много текстове, които му съчувстват. Заглавия в пресата като „Нападение срещу Земан” и „Скандален инцидент” бяха на първите страници на съботните вестници. \nОт профила на Ангелина във Фейсбук става ясно, че тя обича да позира в различни съблазнителни пози и се изявява успешно като фотомодел. Красавицата със смесена кръв вече е любимка на чехите: \n  \n", "date": "2018.01.15", "title": "Ако видите тези СНИМКИ 18+ на феменката Ангелина, която нападна чешкия президент, ще поискате да сте на негово място!"}
{"url": "https://www.blitz.bg/svyat/boris-dzhonsn-izrazi-golyamo-pritesnenie-svrzano-s-london-brekzit-i-es_news571612.html", "text": "\n Външният министър на Великобритания Борис Джонсън е споделил пред свои приятели притесненията си, че Обединеното кралство ще приеме сделка за Брекзит, която ще остави страната да зависи от Брюксел, а референдумът за ЕС от 2016 г. - \"пълна загуба на време\". Това пише британският вестник \"Сън\". \nДжонсън, един от най-ревностните защитници на Брекзит в британския кабинет, е разглеждан като потенциален наследник на премиера Тереза Мей. \n\"По-скоро бих останал, отколкото да напусна по такъв начин\", пише вестникът, цитирайки изразеното от Джонсън недоволство пред приятели. \nГоворител на министъра на външните работи отказа да коментира информацията. \nТереза Мей, която беше в лагера за оставане в ЕС, но се ангажира да изведе страната от ЕС, иска двугодишен преходен период след март 2019 г., когато Великобритания ще напусне ЕС. Но по време на този период правилата на Брюксел ще продължат да се прилагат. Тя също така иска дългосрочно споразумение за Брекзит, което ще позволи търговия с ЕС, която няма да доведе до търкания. \nТози план е разкритикуван от някои защитници на Брекзит, тъй като така Великобритания може да напусне ЕС само символично и да остане под правилата на ЕС. \n \n", "date": "2018.01.15", "title": "Борис Джонсън изрази голямо притеснение, свързано с Лондон, Брекзит и ЕС"}
{"url": "https://www.blitz.bg/svyat/erdogan-sashch-se-opitvat-da-szdadat-teroristichna-armiya-po-yuzhnata-granitsa-na-turtsiya_news571611.html", "text": "\n Турският президент Реджеп Ердоган заяви днес, че САЩ се опитват да създадат \"терористична армия\" по южната граница на Турция като обучават сирийски гранични сили, които включват кюрдски милиции, предаде агенция Ройтерс.  \nЕрдоган обеща Турция да разбие тези сили още преди да се появят. \nТурският президент каза още, че турските въоръжени сили са завършили подготовката за операция в контролирания от кюрдите регион на Африн в северозападна Сирия и в град Манбидж. \n", "date": "2018.01.15", "title": "Ердоган: САЩ се опитват да създадат терористична армия по южната граница на Турция"}
{"url": "https://www.blitz.bg/layfstayl/shoubiznes/mikhaela-fileva-si-pusna-snimka-s-mzhka-rka-vrkhu-razgolenoto-bedro-koy-e-toy_news571583.html", "text": "\n Певицата Михаела Филева окончателно се е разделила с рапъра Павел и го е заменила с млад поет, пише в. \"Телеграф\".  \nВ последната годината Павел и Михаела се събираха и разделяха няколко пъти, но сега раздялата им е окончателна, а според фенове на Филева тя е намерила друг мъж. Певицата публикува картинка, на която се вижда как двама влюбени четат книга. „Любов и четене“, написа изпълнителката под нея. Последваха много коментари, като част от тях гласят, че това не е ръката на Павел, тъй като липсват татусите. В отговор друг почитател коментира: „Това е поетът Димитър Калбуров. Не се потвърждава от Михаела дали това е истина, тъй като до този момент двамата не са се появявали заедно на светски събития. \n \n \nФакт е обаче, че певицата има симпатии към младия поет, известен от „Пощенска кутия за приказки“. \nМихаела е доста активна в профила на Калбуров където харесва почти всяка негова публикация. Запознати до него споделят, че двамата се запознали през лятото по време на турнето \"Пощенска кутия за приказки“, където Михаела била поканена да чете заедно с други нейни колеги. Така любовта между тях пламнала.\n", "date": "2018.01.15", "title": "Михаела Филева си пусна СНИМКА с мъжка ръка върху разголеното ѝ бедро. Кой е той?"}
{"url": "https://www.blitz.bg/obshtestvo/regionalniyat-ministr-s-vazhno-sobshchenie-za-vintekite-i-tol-sistemata_news571528.html", "text": "\n Днес подписваме договора за изграждане на ТОЛ системата. Това се случва след две години ходене по мъките. Седем месеца е срокът за изграждане на самата система и 12 за изпитанието й. Това каза министърът на регионалното развитие и благоустройството Николай Нанков в ефира на bTV. \n„Преди въвеждането на системата трябва да бъдат извършени две много важни действия - внедряване и тарифиране. Основната ни цел е да плащат тежкотоварните автомобили. За шофьорите на автомобили се въвеждат електронни винетки. Системата се очаква да заработи официално през 2019 година. Очакваме да имаме приходи от около 1 милиард лева за година. \nЦените на електронните винетки няма да се повишават“, увери министърът. „Въведохме гъвкав модел на изплащане на системата. Това ще стане в рамките на три години с по около 50 милиона лева на година“, подчерта министърът на регионалното развитие „По-справедливо е тежкотоварните автомобили да са по-натоварени финансово, защото рушат пътищата повече. Завишенията на цените за тях ще са с около 7 пъти повече“, разкри министър Нанков. \n", "date": "2018.01.15", "title": "Регионалният министър с важно съобщение за винтеките и ТОЛ системата"}
{"url": "https://www.blitz.bg/svyat/sashch-biyat-trevoga-v-edna-balkanska-drzhava-se-ochakvat-atentati_news571523.html", "text": "\n САЩ призоваха гражданите си да бъдат предпазливи заради възможни терористични нападения в Косово. Това предадоха световните медии. \nАгенциите се позовават на Държавния департамент. \nПредупреждението е отправено както за Косово, така и за района на Балканите. \nЗа най-младата страна предупреждението е отправено за четирите анклава, които се населяват от сърби. \n \n", "date": "2018.01.15", "title": "САЩ бият тревога: В една балканска държава се очакват атентати"}
{"url": "https://www.blitz.bg/svyat/kakvo-se-sluchi-na-sluzhitelya-panikosal-khavaite-s-raketa_news571501.html", "text": "\n Служителят на службите за гражданска защита, който  , ще бъде преназначен. Това съобщава телевизионният канал FOX news.  \nСъгласно разпространената от властите информация, докато трае разследването по случая, служителят, чието име не е споменато, ще запази поста си, но няма да има достъп до системите за обявяване на тревога, уточнява Фокус. \nПо-рано стана ясно, че  .  \n \n", "date": "2018.01.15", "title": "Какво се случи на служителя, паникьосал Хаваите с ракета"}
{"url": "https://www.blitz.bg/svyat/panika-sruti-se-etazh-vv-fondova-borsa-mnogo-sa-zhertvite-snimka_news571540.html", "text": "\n Етаж на индонезийската фондова борса се срина върху фоайето на сградата в понеделник, ранявайки неизвестен брой хора, съобщиха местни медии. \n  \nИнцидентът е станал по обед местно време (05 ч. по Гринуич), когато много служители били в почивка. \n\"Все още разследваме случая, но засега нашите приоритети са жертвите\", каза говорителят на полицията в Джакарта Арго Ювоно за телевизия \"Метро\". Първоначалните информации са за поне 10 пострадали. \n  \nТелевизионните кадри на новините показаха, че хората са в паника и крещят, докато служителите се опитват да евакуират района сред купчини от отломки. Репортер от телевизия Метро, който бил в сградата за отразяване на фондовия пазар, каза, че инцидентът се случил малко след обяд по местното време. \n  \nГоворителят на полицията не каза колко са били ранени, но добави, че досега няма съобщения за смъртни случаи. \n  \nГоворителят на индонезийската фондова борса Реша Анхика заяви пред агенция \"Блумбърг\", че не става дума за експлозия. \n \n \n", "date": "2018.01.15", "title": "Паника! Срути се етаж във фондова борса, много са жертвите (СНИМКА)"}
{"url": "https://www.blitz.bg/svyat/mayka-zavede-dshcherya-si-na-lekar-zaradi-silno-krvotechenie-istinata-potrese-tsyala-grtsiya_news571533.html", "text": "\n Гръцката общественост е потресена от новината, че роден баща е изнасилвал 7-годишната си дъщеря, разкри «Live News Weekend» по тв канал Епсилон, цитирана от \"Български новини\".  \nЗверската постъпка бе разкрита от педиатъраq след като майката завела детето на лекар поради появило се силно кръвотечение. По време на прегледа лекарят останал с отворена уста, след като установил изнасилването и посъветвал майката да заведе детето в детска болница поради сериозността на състоянието му. \nСпоред информация, бащата е изнасилвал системно момиченцето. \nИзвергът е задържан от полицейските власти. \n \n", "date": "2018.01.15", "title": "Майка заведе дъщеря си на лекар заради силно кръвотечение! Истината потресе цяла Гърция!"}
{"url": "https://www.blitz.bg/svyat/vnimanie-v-grtsiya-dnes-e-strashno_news571553.html", "text": "\n Стачка блокира транспорта в Гърция. Спряно е метрото в Атина, не се движат и градските автобуси. Анулирани са много полети от всички гръцки летища, стачкуват авиодиспечерите.  \nПочасова стачка е обявена в държавните болници, училища и общините.  \nПротестни демонстрации се организират през целия ден в страната, уточнява БНР. \nСиндикатите призовават гърците за масово участие на протестите срещу проектозакон с нови икономически мерки, който днес ще бъде гласуван в парламента. Предвижда се орязване на помощите за многодетни семейства, промени в условията за обявяване на стачки. Работодателите получават права за масови уволнения на работниците. \nПриемането на закона е условие от страна на кредиторите за продължаване на финансовата помощ към Атина. \nДепутатите от опозицията вече заявиха, че няма да подкрепят мерките и дори ще участват в протестните демонстрации.  \n \n", "date": "2018.01.15", "title": "Внимание, в Гърция днес е страшно"}
{"url": "https://www.blitz.bg/svyat/posledno-trite-razrushitelya-zumwalt-ostavat-bez-umna-i-razoritelno-skpa-artileriya_news571485.html", "text": "Американските разрушители от типа Zumwalt продължават да са обект на съкращаване на финансирането, пишат американски медии. Освен отказа от използване на електромагнитното оръдие и реализацията на единната система за изчислителна среда командването на ВВС и експертите на Пентагона дошли до извода, че на стелт-кораба не му трябват умни артилерийски снаряди.\nАктивно-реактивните коректируеми боеприпаси LRLAP се оказали твърде скъпи, тъй като стойността на всеки от тях плътно се приближава до стойността на крилатите ракети Tomahawk. Производството и доставката на всеки 155-милиметров снаряд струва астрономическите $800 хиляди, докато цената на крилатата ракета с далечина на полета над 1000 км средно излиза $1 млн. \n  \nНезависимо че снарядът с комбинирана инерциално-спътникова система вече е успешно изпитан, неговото практическо използване е под въпрос. Далечината му е установена – едва 137 км. За да се използват успешно такива снаряди, разрушителят трябва да се приближи практически плътно до брега на вероятния противник. \n  \nЕкспертите отбелязват, че използването на такова оръжие е безсмислено против брегови комплекси за отбрана – далечината на действие на противокорабните ракети дори при сегашните технологии достига 500 км, а те още ще се усъвършенстват с времето. \n  Превод и редакция: БЛИЦ \n \n", "date": "2018.01.15", "title": "Последно: Трите разрушителя Zumwalt остават без „умна” и разорително скъпа артилерия"}
{"url": "https://www.blitz.bg/svyat/teroristite-v-siriya-za-prvi-pt-uspyakha-da-vzrivyat-na-parcheta-pravitelstven-t-62m-snimki_news571440.html", "text": "По време на бойните действия в Сирия средните танкове Т-62 демонстрираха висока защита. В Мрежата има много видеоматериали как те издържат на попадения, включително и на TOW.\nМашините излизали от строя, но не ставало нищо фатално. Сирийскат армия рядко евакуирала повредените машини, защото имала в складовете си други. \n  \nПо време на боевете в района на село Абу Кахф обаче в стоящ на височина Т-62М попаднала ПТУР и 41-тонният танк станал на парчета. \n  \nПо всяка вероятност ударът уцелил разположените в задната част на танка снаряди, които се взривили. Не се знае дали екипажът бил в кабината. \n  Превод и редакция: БЛИЦ \n \n", "date": "2018.01.15", "title": "Терористите в Сирия за първи път успяха да взривят на парчета правителствен Т-62М (СНИМКИ)"}
