{"url": "https://www.blitz.bg/obshtestvo/gordost-blgarka-e-sred-lichnostite-na-sledvashchata-godina-na-spisanie-politico_news563027.html", "text": "\n Мина Андреева, което е заместник-говорителя на Европейската комисия, е поставена сред 28-те водещи личности на следващата година от списание „Politico”. \n В списъка са имената на политиците Майкъл Гоув от Великобритания, Марк Рюте от Холандия, Ги Верхофстат от Белгия, Халифа Хафтар от Либия, както и представители на Русия, Беларус и Турция. \n \"Politico\" отбелязва, че всички те са дейци, дразнители и мечтатели, които ще променят Европа догодина. \n Допълва се, че хората от списъка със сигурност ще окажат видимо влияние. \n Изданието посочва, че не цели да даде някому подкрепа, а изразява виждане. \n", "date": "2017.12.06", "title": "Гордост! Българка е сред личностите на следващата година на списание \"Politico\""}
{"url": "https://www.blitz.bg/ikonomika/vazhna-ikonomicheska-novina-ot-mtits-kasaeshcha-vsichki-v-blgariya-i-srbiya_news562941.html", "text": "Правителството одобри проекта на Меморандум за разбирателство между Министерството на транспорта, информационните технологии и съобщенията на България и Министерството на търговията, туризма и телекомуникациите на Сърбия за намаляване на международните тарифи за роуминг за телекомуникационни услуги, съобщи пресцентърът на кабинета.\nЦелта на документа е правителствата да насърчат мобилните оператори да постигнат конкретни споразумения помежду си, които да доведат до трайното намаляване на международните тарифи на роуминг услугите в полза на близо 14 млн. граждани на двете държави. \nСърбия е втората държава от Западните Балкани, с която сключваме споразумение от този тип. Преди по-малко от месец България подписа споразумение с Република Македония за намаляване цените на роуминга, пише в съобщението.\n", "date": "2017.12.06", "title": "Важна икономическа новина от МТИТС, касаеща всички в България и Сърбия!"}
{"url": "https://www.blitz.bg/svyat/nay-setne-si-kaza-vladimir-putin-obyavi-che-shche-se-kandidatira-na-izborite-za-prezident_news562963.html", "text": "\n „Ще издигна кандидатурата си за президент през 2018 г.”, заяви Владимир Путин по време на среща с работници от руския завод ГАЗ. „Русия ще върви само напред и в това движение никой никога няма да я спре”, допълни още той. \nС въпрос за участие в изборите към Путин се обърнаха и доброволци от форум в Москва. Путин нарече тази крачка отговорна за който и да човек и заяви, че ще вземе решение в най-скоро време. \n  \nЗа първи път Путин е избран на поста през март 2000 година. През 2004 г. Той бе преизбран за президент. От 2008 до 2012 г. бе премиер на Русия, а след това отново стана президент. \n  \nПрез последните месеци Путин бе многократно питан за евентуалното му участие в изборите, но руският лидер отговаряше, че още не е взел решение дали ще се кандидатира за още един мандат. В началото на октомври на пресконференция за участие в суммита БРИКС Путин заяви, че в установеното от закона време тези, които искат да участват в изборите, ще обявят това. \nПоредните избори за президент ще се проведат на 18 март 2018 година, а изборната кампания трябва да стартира през декември 2017-та. Превод БЛИЦ \n  \n \n", "date": "2017.12.06", "title": "Най-сетне си каза! Владимир Путин обяви, че ще се кандидатира на изборите за президент"}
{"url": "https://www.blitz.bg/layfstayl/ptuvane/10-prichini-da-posetite-london_news562983.html", "text": "\n \n 1. Топ атракции \n Всеки се вълнува, докосвайки се за пръв път до световноизвестните забележителности на града. Птичи поглед от Окото на Лондон, среща със знаменитост в Мадам Тюсо, сверка на часовника с големия Бен, разходка из край красивия Бъкингамски дворец, забележителния Тауър бридж или досег с безценните съкровищница на Британския музей – никой не остава безразличен към тези емблеми на града. \n 2. Темза и водните канали \n Минавайки през централната част на Лондон, река Темза предоставя зашеметяващ изглед към много от най-големите атракции на града. Речната разходка е идеалният начин да избегнеш трафика и да се насладиш спокойно на изумителните гледки. Не забравяй живописните канали Риджънт и Малката Венеция. \n 3. Зеленина \n За разлика от други европейски столици, в Лондон не е необходимо да избягаш от града, за да отдъхнеш сред свежа природа и спокойствие. Цели 11% от огромния град са зеленина – 8 красиви кралски парка, сред които Хайд парк, Сейнт Джеймс и Ричмънд. В северната част можеш да се насладиш на уникални гледки от Хампстед, а като алтернатива – да вдишаш нежни благоухания в Кралските ботанически градини или в Билковата градина (Челси). \n 4. Театър \n Твърди се, че лондонската театрална сцена е най-добрата в света. Тя привлича най-големите действащи таланти, така че ако успееш да видиш на градската сцена няколко известни лица по едно и също време, не се изненадвай. Класическа пиеса, дълготраен мюзикъл или чисто нова постановка на Уест енд – изборът е твой. \n 5. Безплатни атракции \n Лондон е дом на някои от най-добрите музеи и галерии в света, като много от тях са безплатни за посещение. Отдели няколко часа в Британския музей, Галерията Тейт, Музея по естествознания или Музея на науката, където можеш да разглеждаш постоянните изложби напълно безплатно. Безплатни са и много от атракциите за деца в града. \n 6. Концерти \n Някои от най-култовите и грандиозни концерти на най-големите музикални звезди се провеждат именно в многобройните зали и стадиони на Лондон. Само до средата на тази година градът ще посрещне звезди като Radiohead, Massive Attack, Stivie Wonder, Placebo, Beyonce, Cypress Hill, Robert Plant и много други. Ако искаш да си във вихъра на най-яките концерти, бъди в Лондон. \n 7. Мода \n Ултра луксозни магазини от ранга на Harrods, засукани аутлети, бутици, градски пазари, огромни търговски центрове – световната модна столица е гарантирано изобилие, качество и забавление за шопинг маниаците. \n 8. Спорт на световно ниво \n Футбол, тенис, баскетбол, атлетика, крикет, ръгби, хокей на лед, голф, снукър, бокс, борба – Лондон домакинства на най-големите спортни форуми. Всички помним Олимпийските игри преди 4 години, които зашеметиха света със своята зрелищност и мащабност. Ако си спортен фен, непременно направи обиколка на внушителните спортни зали и съоръжения – сами по себе си те са забележителност на града. Не пропускай и футболен мач на Арсенал, Челси, Фулъм, Тотнъм или друг любим столичен тим. \n 9. Винаги има нещо ново \n Независимо колко пъти си го посещавал, никога не си видял всичко от Лондон. Винаги има нещо, което те изненадва – нова закусвалня в източната част, интересна изложба в някоя от галериите… Лондон никога не те оставя да скучаеш и затова ще искаш да се върнеш отново там. \n 10. Лондон няма да ви остави безразлични! \n Има още хиляди съвсем основателни причини дестинацията на следващите самолетни билети да е Лондон. Каква е твоята? \n", "date": "2017.12.06", "title": "10 причини да посетите Лондон"}
{"url": "https://www.blitz.bg/politika/prezidentt-ponese-ogromni-natovarvaniya-v-kokpita-na-rafal-vizhte-kakvo-prezhivya-unikalno-video_news562986.html", "text": "По време на полета с френския изтребител \"Рафал\" президентът Румен Радев понесе стоически огромните натоварвания, с които бойните пилоти са привикнали.\nТой бе зад френския си колега, а камерата запечата лицето на българския президент при сложните и опасни маневри на \"Рафал\", съобщава Канал 3. \n\"Много съм чел, но това което видях е уникално. Наистина невероятен самолет, който изпълнява широк спектър от мисии. Отличава се с много мощ, спектерност, оборудване и сливане. Два пъти опитвахме да се състезаваме с другия изтребител, но завършвахме равни\". \n\"Бяхме в добра координация. Във въздуха нещата стават за кратко време. За мен беше предизвикателство не пилотирането, а справянето с информацията. Има много информация, която се изобразява на няколко дисплея и изисква много изучаване. Летците са тези, които правят военните въздушни сили\", сподели държавният глава минути след кацането.   Ето и любопитното видео от преживяването на президента: \n  \n", "date": "2017.12.06", "title": "Президентът понесе огромни натоварвания в кокпита на \"Рафал\", вижте какво преживя (УНИКАЛНО ВИДЕО)"}
{"url": "https://www.blitz.bg/svyat/20-000-katalontsi-prevzekha-bryuksel_news562957.html", "text": "\n Масова демонстрация на испанци, увити с жълти шалчета, премина днес през белгийската столица Брюксел в подкрепа на бившия президент на Каталония Карлос Пучдемон. Според местните медии около 20 000 каталонци са пристигнали специално за случая в Белгия. \n  \nПучдемон избяга в Брюксел заедно с четирима свои министри, след като испанското правителство го уволни, обвини го в бунт срещу властта и обяви за невалидна декларацията за независимост на каталонския парламент. \n  \nМадрид насрочи предсрочни избори в провинцията за 21 декември, в които Пучдемон участва дистанционно. \n  \nДнешният митинг в Брюксел е част от предизборната кампания на сепаратистите и е организиран от две групи, чиито активисти са повечето от демонстрантите. Манифестацията, която премина през два брюкселски квартала, предизвика огромни задръствания в града. \n \n", "date": "2017.12.06", "title": "20 000 каталонци превзеха Брюксел"}
{"url": "https://www.blitz.bg/svyat/obrat-irankata-s-50-plastichni-operatsii-prilichashcha-na-bulkata-trup-napravi-shokirashcho-razkritie-za-vida-si-snimki_news563000.html", "text": "Младата иранка Сахар Таба, което е претърпяла над 50 пластични операции в опит да заприлича на холивудската звезда Анджелина Джоли, разкри своята истина за вида си.\nПрипомняме, че видът й, предизвика лавина от негативни коментари. Тя бе сравнена с герой от филма на Тим Бъртън „Булката труп“. \nТаба има близо 261000 последователи в Инстаграм, които с интерес следят всяка нейна промяна и засипват постовете му с обидни коментари. „Приличаш на вещица”, „Исках да погледна Анджелина Джоли, а виждам много мършав Майкъл Джексън”, са само част от коментарите под снимките на младата иранка.  \nТя отхвърли твърденията, че някога е искала да изглежда като Джоли. Призна, че има операции на носа и устата, както и липосукция, но беше категорична, че те не са 50 на брой. И допълни, че по-голямата част от нейния необичаен външен вид се дължи на грим и обработка на снимките. \n \n\"Дори не съм мислила, че съм като Джоли. Също така не исках да приличам на анимационната героиня от „Булката труп”. Сега разбирам, че си приличаме с тях. Но аз се вдъхновявам сама от себе си”, заяви тя пред \"Спутник\". \nПотребителите с по-набито око казват, че за драматичния  външен вид са „виновни” умелият грим и програмата Photoshop. Иранката потвърди, че точно за това става въпрос: „Всеки път, когато публикувам снимка, гримирам лицето си необикновено. Това е начин да изразя себе си, вид изкуство. Феновете ми знаят, че това не е истинското ми лице”, добави тя. Превод и редакция: БЛИЦ \n \n", "date": "2017.12.06", "title": "Обрат! Иранката с 50 пластични операции, приличаща на \"Булката труп\", направи шокиращо разкритие за вида си (СНИМКИ)"}
{"url": "https://www.blitz.bg/layfstayl/shoubiznes/dilyana-popova-na-koleden-shoping-s-boril-v-london-snimki_news562998.html", "text": "\n Моделът Диляна Попова умили феновете си в Инстаграм с кадър, в който със сина й Борил разменят целувка пред празнична витрина на „Оксфорд Стрийт“. \nМомченцето на Асен Блатечки е с шапка с форма на мечешка глава и изглежда разсеяно от фотографа, който по всяка вероятност е Августина Маркова-Тути, пишат от \"Монитор\". \nСтилистката е сред най-близките приятелки на Диляна, а дъщеря й Аврора е нерзаделна с Борил и визуалната им прилика често кара непознати да ги бъркат с близнаци.  \nДа отскача на коледен шопинг до британската столица е традиция за Диляна. Миналата година по това време тя се потопи в приказната атмосфера на града заедно с Тути и тв водещата Яна Грудева.  \nТогава Попова, която през последните години направи успешни роли в сериали като „Стъклен дом” и „Революция Z”, показа на сина си Лондон от птичи поглед. Двамата посетиха най-високата сграда The Shard, чиито 68-и и 69-и етаж позволяват 360-градусова панорама на 40 мили разстояние. \n  \n \n \n \n", "date": "2017.12.06", "title": "Диляна Попова на коледен шопинг с Борил в Лондон (СНИМКИ)"}
{"url": "https://www.blitz.bg/layfstayl/shoubiznes/priekha-po-speshnost-godzhi-v-bolnitsa_news562975.html", "text": "\n Георги Милчев-Годжи е бил приет по спешност в болница. Причината е, че музикантът си е счупил крака.  \nТова беше съобщено от екипа на \"Шоуто на Слави\" в официално писмо до медиите. В него се съобщава, че екипът на предаването му пожелава бързо възстановяване. \nВсе още не се знае колко време Годжи няма да участва в снимките на \"Шоуто на Слави\". \n", "date": "2017.12.06", "title": "Приеха по спешност Годжи в болница!"}
{"url": "https://www.blitz.bg/obshtestvo/pametta-za-izvestniya-gabrovets-ivan-khadzhi-berov-otnovo-ozhivya-v-evropeyskiya-parlament-snimka_news562913.html", "text": "Прожекция на български документален филм за живота и делото на габровския индустриалец се състоя в сградата на Европарламента в Брюксел под патронажа на евродепутат Момчил Неков. Режисьор на филма е Емил Михов, оператор и автор на идеята е Милен Василев, а сценарист - Красимира Христова.\n„Дързостта да бъдеш пръв“ разказва историята на Иван Хаджи Беров. Известният някога габровец създава първата в България фабрика за производство на фини вълнени платове и първата водноелектрическа централа за индустриални нужди. Благодарение на неговата находчивост и предприемчивост Габрово е наричан „българският Манчестър“, а Хаджи Беров си спечелва славата на  „Патриарх на българската индустрия”. \n  \n„Вярвам, че като потомци на велики българи като Ботев и Левски имаме дълга да  запазим спомена и паметта за тези, които днес ни дават повод да се гордеем. Да се гордеем с това, че сме Българи и сме оставили нещо на света. Да се гордеем, но и да помним дълга, че трябва да предадем тази памет на своите деца и внуци. Не спазим ли този дълг, имена като Иван Хаджи Беров ще потъват в забрава“ заяви Момчил Неков. \n  \nНеков приветства Милен Василев и Емил Михов, които присъстваха на прожекцията  в ЕП и предоставиха допълнителни интересни факти от живота на Иван Хаджи Беров на публиката. Специален гост беше и Даниела Бабикян, която е пра-пра внучка на известния габровец. „Похвални са усилията  на създателите на филма, които без никаква помощ от държавата и изцяло с лични средства създават лентата, благодарение на която паметта за този велик българин отново оживя“, заяви Неков.", "date": "2017.12.06", "title": "Паметта за известния габровец Иван Хаджи Беров отново оживя в Европейския парламент (СНИМКА)"}
{"url": "https://www.blitz.bg/svyat/misteriya-predi-pochti-sedem-godini-smrtonosnoto-tsunami-v-yaponiya-poglna-neshcho-koeto-sega-se-poyavi-kray-oregon-video_news562871.html", "text": "\n Лодка от цунамито в Япония през 2011 г. се появи край бреговете на американския щат Орегон. Експерти обявиха, че е невероятно, че плавателен съд с този размер се появява след почти седем години в другия край на света. Лодката изглежда като руина и по нея има ръжда. \nСлед щателна инспекция за радиация, експертите обявиха, че тя не представлява опасност за хората и околната среда. \nПрез март 2011 г. земетресение със сила 9 по Рихтер предизвика цунами в Тихия океан, което доведе и до авария в ядрената електроцентрала във Фукушима. Загинаха почти 16 000 души. \n \n", "date": "2017.12.06", "title": "Мистерия: Преди почти седем години смъртоносното цунами в Япония погълна нещо, което сега се появи край... Орегон (ВИДЕО)"}
{"url": "https://www.blitz.bg/layfstayl/za-damite/mayka-na-3-detsa-pokazva-kak-lekarite-makhat-blizo-8-kilograma-izlishna-kozha-sled-ekstremno-otslabvane-snimkivideo-18_news562919.html", "text": "Майка на три деца отстрани чрез операция близо 8 кила от излишна и висяща кожа по стомаха си, след като успя само за шест месеца да смали теглото си наполовина за своята сватба. 41-годишната Олга Хермез от Тусон в американския щат Аризона сподели кадрите, на които кожата е вдигната от корема ѝ, за да се покаже в цялата му светлина нейното пътешествие на път към слабото тяло, пише в. \"Дейли мейл\".\nЖената по време на своята одисея с килограмите е успяла да намали теглото си от 183 на 97 килограма. Наложило се Олга да си направи  операция по поставянето на гастрален пръстен. В комбинация със здравословно хранене и физически упражнения жената успяла да стопи размерите на тялото си от 6XL до large преди да се подложи на операциите по отстраняването на излишната кожа. \nСега тя се възстановява от последната от тях, която се състоя точно шест месеца преди тя да мине под венчилото със своя годеник, 34-годишният Дерил Ауклар, на 28 април 2018 година. „След операцията се чувствах така, сякаш съм блъсната от автобус, но си заслужаваше. Ако се наложи, бих го направила отново. Мразех мисълта, че на сватбените ми снимки ще съм дебела. Трябваше да си купя дрехи с два размера по-големи, за да може да влезнат ръцете ми в ръкавите“, казва тя. \n„Откачах заради кожата ми. Трябваше да я свивам, сгъвам и пъхам. При това носих стягащо бельо, за да я правя гладка. Над вагината ми имах ужасно много кожа, носих дълги тениски, за да я крия. Мислех се за отвратителна, не исках да изглеждам така на сватбата. Когато за първи път видях снимките, се разревах. Знаех, че излишната кожа е много, но не можех да повярвам, че е чак толкова много. Операцията обаче промени живота ми. Сега се радвам на живота“, споделя още жената.     Превод и редакция: БЛИЦ \n \n   \n \n \n \n", "date": "2017.12.06", "title": "Майка на 3 деца показва как лекарите ѝ махат близо 8 килограма излишна кожа след екстремно отслабване (СНИМКИ/ВИДЕО 18+)"}
{"url": "https://www.blitz.bg/svyat/lovtsi-na-privideniya-zasnekha-prizrak-na-dete-na-video_news562887.html", "text": "Британската група изследователи на паранормални явления Soul Reaper Paranormal успя да заснеме на видео дух на дете. Поне така твърдят членовете на дадената общност, която вече редица години се занимава с лов на привидения.\nКайл Томпсън, Макр Галахър и Марк Върнън разказват, че това е едно от най-впечатляващите и значими доказателства за съществуването на задгробен живот, което те някога са получавали, пише Езорейтер.  \nГледайки записа, вие ще може да видите мъглява и полупрозрачна фигура, която се разхожда из тъмен коридор на някаква сграда. Авторите на видеото са видели в загадъчните кадри силует на малко дете. За съжаление, специалистите отказват да назоват мястото на снимките. По думите на британците там може да е опасно от гледна точка на паранормалното. По техните думи, те не искат неопитни ловци на духове да се изложат на риск.  \nИзвестно е само, че това е изоставена сграда, в която живеят немалко призраци.  Превод и редакция: БЛИЦ \n", "date": "2017.12.06", "title": "Ловци на привидения заснеха призрак на дете на ВИДЕО"}
{"url": "https://www.blitz.bg/politika/rumen-radev-sleze-ot-iztrebitelya-i-razkaza-shcho-za-neveroyaten-samolet-e-rafal_news562923.html", "text": "\"Много съм чел, но това което видях е уникално. Наистина невероятен самолет, който изпълнява широк спектър от мисии. Отличава се с много мощ, спектерност, оборудване и сливане. Два пъти опитвахме да се състезаваме с другия изтребител, но завършвахме равни\". Това каза президентът на България Румен Радев минути след кацането с френския изтребител.\n\"Бяхме в добра координация. Във въздуха нещата стават за кратко време. За мен беше предизвикателство не пилотирането, а справянето с информацията. Има много информация, която се изобразява на няколко дисплея и изисква много изучаване. Летците са тези, които правят военните въздушни сили\", продължи да разказва за преживяването си той. \n  \nРадев сподели, че би се радвал да можем да си позволим подобни изтребители, но първо трябва да поискаме да ни предоставят информация за цената и условията и ще разберем. \"След като искаме да отворим по-широко ветрилото, за да имаме повече избор, трябва да включим и този самолет. Условията са важни и цената на поддръжката не е за подценяване. Не мога да ви кажа каква е цената и кое колко ще струва. Това е сложна технология с много сложно оборудване. Това е технология. Не е просто да купим едни самолети\", обяснява Радев. \n  \n\"Чувствах се носталгично. Това е една невероятна професия. Работиш на ръба на възможностите си – интелектуални, физически и психически. Летяхме над Франция, бомбардирахме, но вие не видяхте, състезавахме се с друг самолет. Невероятно е\", продължи емоционално той. \n  \n\"Трябва да помисля как да върнем жеста на Макрон, но за мен това беше наистина прекрасно изживяване. В България със сигурност имаме с какво да го изненадаме\", категорично завърши президентът и се здрависа с другия пилот, с който си партнираше във въздушното шоу във френското небе.", "date": "2017.12.06", "title": "Румен Радев слезе от изтребителя и разказа що за невероятен самолет е \"Рафал\""}
{"url": "https://www.blitz.bg/layfstayl/za-damite/bogata-vdovitsa-prespa-s-nad-100-zheneni-mzhe-i-obyavi-az-sm-perfektnoto-reshenie-taka-spasyavam-brakove-snimki_news562899.html", "text": "Богата вдовица, която твърди, че е имала афери с над 100 женени мъже само в рамките на 10 години, твърди, че изневярата може да е добра за брака. „Аз съм перфектното решение“, твърди още тя, пише в. \"Дейли Мейл\".\nФинансовият консултант Гуенет Лий, която е на 47 години, казва, че половината от съпругите на мъжете, с която тя е била, знаят за аферите им, но си затварят очите, защото не искат да правят секс, а искат съпрузите им да са щастливи. \nБившата моделка от Челси казва още, че не се чувства виновна заради аферите си, защото много от семействата биха се разпаднали, ако мъжете не можеха да изпускат пара с нея. Сърдечната болка от развода би била много по-лоша за техните семейства, убедена е тя.   \n„Знам, че много хора ще ме заклеймят за това, което правя, но аз въобще не съжалявам, защото искрено вярвам, че по този начин аз помагам за запазването на брака им. Толкова много бракове във Великобритания са в криза, по-специално двойките на средна възраст с деца“, казва тя. \n„Примерно, те са заедно от 15 години, водят много зает и изпълнен със стрес живот, съчетавайки кариера с грижите за децата. За много жени, по-специално секса, спира да е важен и изчезва от седмичния график. За повечето жени това е добре, защото те го заместват с емоциите от приятелите и децата. Но така се появяват много мъже, които искат секс и приключения – те не искат да изоставят своите съпруги, но пък искат да изпуснат пара“, обяснява още тя. \n„Аз съм перфектното решение за тях. Можем да излезем и да се забавляваме, а те знаят със сигурност, че аз няма да им цъфна на прага и да ги издам на жените им, или да искам да се разведат с тях заради мен“, казва още палавата финансистка. \n„Да спиш с някой друг може да е добре за брака ти. Така се сваля напрежението от много жени, чието либидо е умряло, а и мъжете така са щастливи. Очевидно, и обратното също е истина. Когато мъжът се откаже от секса, много жени си намират любовници, но остават верни на съпрузите си“, смята Гуенет. Превод и редакция: БЛИЦ \n", "date": "2017.12.06", "title": "Богата вдовица преспа с над 100 женени мъже и обяви: Аз съм перфектното решение, така спасявам бракове (СНИМКИ)"}
{"url": "https://www.blitz.bg/lyubopitno/senzatsiya-ucheni-pokazakha-fragment-ot-kost-koyato-prinadlezhala-na-sveti-nikolay-dokazva-li-tova-sshchestvuvaneto-na-dyado-koleda-snimka_news562922.html", "text": "Учени от Оксфордския университет заявиха, че са открили фрагмент от кост на Николай Чудотворец. С помощта на радиовъглероден анализ те са установили, че находката датира от IV век, тоест когато се предполага, че е живял светеца, пише РенТВ.\nТрябва да се припомни, че историята за Николай Чудотворец е вдъхновила европейците впоследствие да създадат образа на Дядо Коледа, носещ подаръци по Коледа. Според легендата Свети Никола, изобразяван с бяла брада в иконите и за който се твърди, че е умрял през 343 г. сл. Хр., е широко известен със своята щедрост.\n Костта е собственост на отец Денис О'Нийл от Илинойс, но по-голямата част от мощите, за които се смята, че са на светеца, се намират в италианските градове Бари и Венеция. \n Превод и редакция: БЛИЦ \n \n", "date": "2017.12.06", "title": "Сензация: Учени показаха фрагмент от кост, която принадлежала на Свети Николай! Доказва ли това съществуването на Дядо Коледа? (СНИМКА)"}
{"url": "https://www.blitz.bg/layfstayl/shoubiznes/zhivott-na-ani-salich-se-zavrtya-na-180-gradusa-sled-razvoda-s-branko-vodeshchata-smeni-imeto-si-veche-e_news562931.html", "text": "Водещата на новините на Нова ТВ Ани Салич завъртя живота си на 180 градуса след развода с Бранко. Доволна от подялбата на имотите в България и Халкидики, новинарката се обърна към духовното. На първо време махна фамилията на съпруга си и вече официално е Ани Валеова.\nСлед това Ани заредила библиотеката си с книги на Дънов и Ошо и започна да обикаля места със силно енергийно излъчване в България, каквито са Седемте рилски езера, твърди \"Галерия\". \nВече втора година катери планините при подходящи за целта климатични условия, а нейни спътници са един от ключовите организатори на състезания по парапланеризъм Петър Минчев – Гущера и режисьорката Зорница София.\n", "date": "2017.12.06", "title": "Животът на Ани Салич се завъртя на 180 градуса след развода с Бранко! Водещата смени името си, вече е..."}
{"url": "https://www.blitz.bg/svyat/lekar-szdade-mashina-za-bezboleznena-smrt-snimki_news562872.html", "text": "Австралийският поддръжник на евтаназията Филип Нитшке заедно с инженера от Холандия Александър Баник разработи машина-капсула с името Sarco, която помага на смъртно болните хора да умрат бързи и безболезнено. Самото устройство е разпечатано на 3Д-принтер. То се състои от бутилка с течен азот и сменяема капсула.\n Апаратът действа, като в него се сложи пациента, въвежда се 4-цифрен код за активация и в капсулата започва да постъпва течен азот, понижавайки нивото на кислорода. Смъртта настъпва след няколко минути заради недостиг на кислород.  \n \n \n \n Нитшке смята, че смъртта е доброволно решение на всеки човек. Той добави, че \"в машината на смъртта\" има \"паник бутон\" в случай, че човек се разколебае в последния момент. \"В капсулата има авариен прозорец, който се отваря, когато вие натиснете копчето. Кислородът започва веднага да влиза в капсулата и вие няма да умрете\" , обяснява лекарят.  \nСпоред него, новата технология ще се харчи най-много в Швейцария, защото там над 50 клиники предлагат евтаназия.   Превод и редакция: БЛИЦ \n", "date": "2017.12.06", "title": "Лекар създаде машина за безболезнена смърт (СНИМКИ)"}
{"url": "https://www.blitz.bg/svyat/kurir-teroristi-ot-idil-shche-okrvavyat-balkanite-na-koleda-i-nova-godina-spusnata-e-instruktsiya-do-vltsi-edinatsi-kak-i-kde-da-go-napravyat_news562838.html", "text": "\n Близкоизточната радикална групировка „Ислямска държава“ (ИДИЛ) призова своите поддръжници в Албания да организират терористични атентати по време на предстоящите Коледни и Новогодишни празници. Това пише скопското електронно издание „Курир“. \n„Имаш достатъчно време да се сдобиеш с автомобил и да прегазиш хора от масата, да си купиш нож и да нападнеш, или пък да заредиш своята пушка с боеприпаси\", призовават джихадистите в своите комуникационни канали, цитирани от медиите на албански език. \nНа т.нар. „вълци единаци“ се препоръчва да ангажират мигрантите и да извършат нападения в Рим и Ватикана. \nБЛИЦ припомня, че  . \nВъв връзка с опасността от терористични атаки косовското правителство изготви документ със заглавие „Държавна стратегия срещу тероризма и план за действие 2018-2022\", който предвижда мерки за борба с тероризма и завърналите се джихадист, уточнява Фокус.  \nВ текста се отбелязва, че са налице „публични призиви за извършване на терористични атаки в Косово, но и в региона\". Тероризмът е \"една от най-големите заплахи за националната сигурност\", се казва още в документа. \n \n", "date": "2017.12.06", "title": "„Курир“: Терористи от ИДИЛ ще окървавят Балканите на Коледа и Нова година! Спусната е инструкция до „вълци единаци“ как и къде да го направят!"}
{"url": "https://www.blitz.bg/stsena/kakvo-se-sluchva-s-monika-lyuinski-blizo-20-godini-sled-nay-shumniya-seks-skandal-raztrsil-sashch-i-prezidenta-bil-klintn_news562881.html", "text": "\n Последните месеци са белязани от шумни секс скандали. Десетки холивудски звезди, музикални изпълнители и дори политици сигнализираха за случаи на сексуални посегателства срещу тях. \nБезспорно обаче най-големият секс скандал остава този, в който главни герои са бившият американски президент Бил Клинтън и стажантката в Белия дом Моника Люински. Извънбрачната афера и нейното шумно разследване водят до процедура по импийчмънт на държавния глава през 1998 г. \nСлед 21-дневен процес в Сената Клинтън е освободен от всички обвинения, включително за лъжесвидетелство и възпрепятстване на правосъдието. Какво обаче се случва с Моника? \nСлед грандиозния скандал тя безспорно става най-атакуваната и унизявана жена в САЩ. Въпреки това тя се изправи на крака и пусна своя собствена линия с дамски чанти, която не се радваше на особен интерес. След това замина за Лондон, където завърши психология. \nПрез 2014 г. пък отново се вдигна шум около нея заради статия за списание, в която описва отношенията си с Бил Клинтън. В нея Люински посочва, че с бившия американски президент са били свързвани от истински чувства. \nПреди година Моника заяви публично, че никой не я иска на работа, отношението към нея е негативно и че цял живот няма да се отърве от отрицателната си слава. \nДнес тя е на 44 години и е приела за своя кауза войната срещу интернет тормоза. Участва в различни форуми, където споделя своите опит и идеи за борба с това явление. Според нея тормозът в мрежата може да тласне хората към самоубийство. \nЗа личния й живот се знае, че има връзка, но не е омъжена. Прекарва свободното си време в медитации, излиза с приятели и ходи на терапия. Признава, че все още получава писма по електронната поща, в които подателите сипят обиди към нея. \nВъпреки това тя се появява на светски събития и демонстрира, че годините и униженията не са се отразили зле на физическата й форма. Скандалната брюнетка е запазила апетитните си форми, изглежда свежа и усмихната. \nИзточник: Дарик\n", "date": "2017.12.06", "title": "Какво се случва с Моника Люински близо 20 години след най-шумния секс скандал, разтърсил САЩ и президента Бил Клинтън?"}
{"url": "https://www.blitz.bg/obshtestvo/prvi-snimki-i-video-vizhte-rumen-radev-v-aviatorski-dospekhi-v-kabinata-na-mnogotseleviya-iztrebitel-rafal-izlita-sled-minuti_news562883.html", "text": "Президентът Румен Радев се подготвя за полета на изтребителя \"Рафал\" на прочутото военно летище край Сен-Дизие в Североизточна Франция, предаде Канал 3. Очаква се пресконференцията преди полета да започне след около 30 минути, а самият полет ще бъде извършен след броени минути.\n \"Рафал“ е многоцелеви изтребител от последното поколение на френския самолетостроителен концерн \"Дасо\". Това ще бъде първи полет на Радев на \"Рафал\". Поканата за авиоизпълнението дошла лично от президента Макрон. \nТова ще е втори полет на Радев на военен самолет, откакто е президент. През лятото той летя на американски изтребител Ф-15С по време на съвместно учение между САЩ и България у нас.  \n  \n \n", "date": "2017.12.06", "title": "Първи СНИМКИ и ВИДЕО: Вижте Румен Радев в авиаторски доспехи в кабината на многоцелевия изтребител ”Рафал”, излита след минути!"}
{"url": "https://www.blitz.bg/svyat/politsai-atakuvakha-palatkoviya-lager-na-saakashvili-no-go-izgubikha-posred-mraka-snimkivideo_news562882.html", "text": "Украинските полицаи щурмуваха палатковия лагер в Киев, където би трябвало да се намира бившият губернатор на Одеска област и сегашен лидер на майдана пред парламента на страната Михаил Саакашвили. В профила на политика в социалните мрежи е публикувано видео, на което се вижда поддръжник на партията „Движение на новите сили“, съобщават местни медии.\nНа кадрите се вижда още, че мъжът е ранен по време на сблъсък със стражите на реда. \nОтбелязва се, че те са пристигнали в палатковия лагер, за да намерят и задържат Саакашвили. Полицаите са употребили против поддръжниците на бившия грузински президент сълзотворен газ. \nЩурмът е бил извършен около 06:00 часа сутринта. \nСамият Саакашвили написа във Фейсбук, че полицаите са се опитали да го изкарат насила от палатката му, но са я объркали със съседна, която и нападнали, а в нея пък спали активисти. По думите му полицаите са били хора. \nВ крайна сметка, в резултат на отпора, стражите на реда са се изтеглили. \nИзвестно е, че по време на сблъсъка са пострадали 10 души, четирима от които полицаи. Превод и редакция: БЛИЦ    \n \n", "date": "2017.12.06", "title": "Полицаи атакуваха палатковия лагер на Саакашвили, но го изгубиха посред мрака (СНИМКИ/ВИДЕО)"}
{"url": "https://www.blitz.bg/svyat/turski-ekspert-za-ubiti-rusnatsi-id-e-davala-po-1000-dolara-za-amerikantsi-ne-plashchali-nishcho_news562891.html", "text": "Ислямска държава станала първата групировка, на която ресурсите стигнали за пълно превъзходство над армията на сирийския режим и армията на Ирак.За целта била нужна добре организирана армия, способна да води бойни действия едновременно на няколко направления.\nСпоред турския експерт по Близкия Изток Керам Йълдъръм, в началото на 2015 г. армията на ИД наброявала към 80 хиляди души. Тя нараснала бързо след като на контролираните територии било решено да прилагат ислямското право. Въведени са данъци. В някои от завладените градове имало банки, които не били разграбени, а продължили да функционират. А когато ислямистите получили достъп до нефта, станало по-лесно да набират доброволци по целия свят. \n  \nМного пари отивали за текуща издръжка, за оръжие и пропаганда. Новопристигналите били снабдени с всичко необходимо за „живот и бой”. Освен това те печелели пари. В някои случаи им плащали заплата, но твърде често е практикувано поощрение. Заловени терористи признали, че за определен брой убити войници на режима на Башар Асад плащали от 500 до няколко хиляди долара. Всяко резултативно действие носело печалба и тази мярка привлякла наемници дори и от немюсюлмански страни. \n  \nПо време на бойните действия в Ирак най-много плащали за американски военни. В първите години на операцията против ИД обаче американците не понасяли жертви. Ситуацията се изменила след като американски кадрови войници и доброволци започнали да воюват на страната на Пешмерга (Иракски Кюрдистан). \n  \nВ Сирия ситуацията била друга. Там най-много плащали за убити руски наемници – над 1000 долара, а отначало за американци изобщо не плащали, те не влияели на бойните действия. Това обаче се променило, когато в Рака и в Хасаке се появили американци, но ИД вече не разполагала с много пари и поощренията били орязани или изобщо спрени. Убитите войници от други страни стрували по-малко, но никой не знае плащани ли са например премии за убити израелски войници. \n  \nВсички тези данни не са официални, защото в ИД почти нищо не е документирано. Най-важното обаче е, че спирането на „големите пари” към ИД се отразило на заплащането на терористите. Това на свой ред повлияло на боеспособността и възможностите за привличане на нови доброволци. Единственото средство за въздействие станали грубата сила и терорът. Това пък предопредели залезът на „Халифата”. \n  Редакция БЛИЦ (по интервю на Керам Йълдъръм в „Свободная пресса”) \n \n", "date": "2017.12.06", "title": "Турски експерт: За убити руснаци ИД е давала по 1000 долара, за американци не плащали нищо"}
{"url": "https://www.blitz.bg/svyat/dyasnata-rka-na-putin-s-mnogo-vazhna-novina-za-vladimir-vladimirovich-i-predstoyashchite-prezidentski-izbori-v-rusiya_news562894.html", "text": "Говорителят на Кремъл Дмитрий Песков заяви, че Владимир Путин може да обяви намерението си да участва в изборите за президент на Русия във всеки един момент. Така прессекретарят на руския държавен глава отговори на въпроса, ще се кандидатира ли днес Путин за изборите за президент, съобщават световните медии.\n„Президентът може да направи това във всеки един момент, затова трябва да сме готови всеки ден. Кога той ще вземе решението, аз не зная. Останалото са слухове“, каза Песков.   \nВладимир Путин засега пази в тайна, дали ще се кандидатура на изборите за президент. По-рано, на пресконференцията след срещата на АТИС, състояла се на 11 ноември, руският държавен глава заяви, че е рано да се говори за това. Превод и редакция: БЛИЦ \n \n", "date": "2017.12.06", "title": "Дясната ръка на Путин с много важна новина за Владимир Владимирович и предстоящите президентски избори в Русия"}
{"url": "https://www.blitz.bg/layfstayl/skorost/veche-mozhe-da-si-kupite-arabski-khiperkar-video_news562875.html", "text": "Арабският производител на хиперкари, компанията W Motors представи концепцията на купето Fenyr SuperSport през 2015 година. Сега, от марката обявиха, че са готови със серийната версия и всеки желаещ може да кандидатства за покупка, пише Факти бг.\n Серията ще е силно лимитирана. От Fenyr SuperSport ще бъдат произведени само 25 екземпляра, като от компанията не назовават точна цена. Предишният хиперкар на компанията - Lykan Hypersport струваше $3.4 млн. \n \n Новият е построен на алуминиево шаси, а каросерийните панели са карбонови. Това позволява обща маса от 1 200 килограма. Двигателят, който е дело на RUF, е четирилитров опозитен с турбо, заимстван от Porsche. \n Мощността му е 900 коня, а максималният въртящ момент - 1 200 Нм. Седемстепенната роботизирана скоростна кутия с два съединителя предава момента на задните колела през самоблокиращ се диференциал. \n Спирачките са карбон-керамични, а задният спойлер е активен с три независими секции. Така комплектован Fenyr SuperSport ускорява от 0 до 100 км/ч. за 2.7 секунди, а максималната скорост е 400 км/ч. \n  \n", "date": "2017.12.06", "title": "Вече може да си купите арабски хиперкар (ВИДЕО)"}
{"url": "https://www.blitz.bg/svyat/okosharikha-banda-trafikatni-vrtyala-blgarski-prosyatsi-v-shvetsiya_news562818.html", "text": "Шведската полиция разби международна престъпна група за трафик на хора, внасяла български просяци в Швеция Това съобщи местната редакция на The Local, цитирана от \"Фокус\".\nПолицейската операция срещу трафикантите се е провела при сътрудничеството на българските власти в Крунубери и Калмар, както и на българска територия. \nЗадържани са четирима мъже и една жена по подозрение в участие в трафик на хора, пети мъж е арестуван за пране на пари. \nВ България задържаните са двама мъже на възраст между 40 и 60 години, за които е издадена заповед за екстрадиция в Швеция. \nРодната полиция издирва трети мъж, за когото предстои да бъде издадена международна заповед за арест. \nОперацията е стартирала през април т.г., когато двама мъже са отвлекли българин във Векшьо и след това са го подложили на побой. \nВ рамките на следствените действия полицията е успяла да проследи престъпната мрежа до основата й във Векшьо и е установила, че доставя в страната българи, принуждавайки ги да просят. \nОбщо 20 българи – мъже и жени на възраст между 20 и 40 години, са станали жертва на трафикантите. \n \n", "date": "2017.12.06", "title": "Окошариха банда трафикатни, въртяла български просяци в Швеция"}
{"url": "https://www.blitz.bg/svyat/do-chasove-trmp-shche-obyavi-vazhno-reshenie-koeto-mozhe-da-promeni-svetovnata-istoriya_news562814.html", "text": "\n Само преди няколко часа  . Сега пък стана ясно, че очаква   днес той да признае официално Ерусалим за столица на Израел и ще нареди на Държавния департамент да започне процес на дислоциране на американското посолство от Тел Авив в Ерусалим. Това предаде CNN, като се позова на високопоставени източници от Белия дом. \n  \nРешението, което бе приветствано от поддръжниците на президента и от израелското правителство, среща критики в региона. \n  \nВъв вторник арабските партньори на САЩ предупредиха Тръмп, че това ще подкопае стабилността в региона и постави в безизходно положение мирния процес между Израел и палестинците, уточнява Фокус. \n  \nИзявлението на Тръмп е планирано за сряда в 13.00 часа местно време. В него той ще „признае реалността“, че Ерусалим отдавна е седалище на израелското правителство, казаха източници от Белия дом. Те подчертават, че решен. \n", "date": "2017.12.06", "title": "До часове Тръмп ще обяви важно решение, което може да промени световната история!"}
{"url": "https://www.blitz.bg/svyat/sashch-se-podgotvyat-da-izprzhat-severna-korya-strashnoto-im-orzhie-e-mikrovlnova-raketa_news562724.html", "text": "Уникален боеприпас може изцяло да остави без ток ключовите обекти в различните части на страната. За нападение срещу Северна Корея ВВС на САЩ могат да използват летяща „микровълнова печка“ – крилатата ракета CHAMP, пише в. Daily Mail.\nПо данни на изданието, употребата на това оръжие е била обсъждана на среща в Белия дом още през август. \nCHAMP е разработена от американските специалисти от лабораторията на ВВС през 2009 година, а успешни изпитания са проведени още през 2012 година. В случай на мащабни военни действия тези ракети ще бъдат употребени с една единствена цел: да се остави без ток цялата възможна военна техника, а също и големите инфраструктурни обекти. \nПодобно оръжие притежават още няколко страни по света. По данни на експертите, проектът за руска бомба с взривомагнитен генератор носи името „Алабуга“. Превод и редакция: БЛИЦ \n", "date": "2017.12.06", "title": "САЩ се подготвят да „изпържат“ Северна Коря! Страшното им оръжие е „микровълнова ракета“"}
{"url": "https://www.blitz.bg/svyat/bombardirovachi-na-sashch-b-1b-lancer-i-iztrebiteli-f-22-raptor-nanesokha-udar-do-granitsata-na-severna-koreya_news562843.html", "text": "Американски бомбардировач B-1B прелетя над Корейския полуостров в сряда в рамките на широкомащабно военно учение, провеждано съвместно с военнослужещите на Южна Корея, предава Reuters. Самолетът се e присъединил към групата бомбардировачи F-22 Raptor, които бяха дислоцирани в Южна Корея в понеделник, припомня агенцията.\nБомбардировачи на ВВС на САЩ са нанесли удари по полигон, който е разположен близо до границата със Северна Корея. Американските B-1B Lancer, съпровождани от изтребители F-22 Raptor, проведоха маневри с учебни бомбардировки. \nВ съобщение на южнокорейския комитет на началник щабовете се казва, че авиацията е демонстрирала „способности решителност да даде суров отговор на севернокорейските ракетни и ядрени провокации“.  \nЦелите на полигона в провинция Канводно са били успешно поразени. В ученията също са участвали самолети на южнокорейските ВВС F-15Ks и KF-16s. \nВ началото на седмицата Южна Корея и САЩ започнаха най-големите си досега съвместни военновъздушни учения. Стартът им бе даден само седмица, след като Северна Корея извърши ново изпитание на междуконтинентална балистична ракета. \nЕжегодното учение „Бдителен ас“ ще продължи до петък, като в него участват над 230 летателни машини, включително шест „невидими\" за радарите изтребители F-22 Raptor, още толкова F-35 и два стратегически бомбардировачи B-1B. Превод и редакция: БЛИЦ \n \n", "date": "2017.12.06", "title": "Бомбардировачи на САЩ B-1B Lancer и изтребители F-22 Raptor нанесоха удар до границата на Северна Корея"}
{"url": "https://www.blitz.bg/obshtestvo/facebook-iska-oshche-poveche-danni-za-potrebitelite-si_news562845.html", "text": "Повечето потребители на Facebook и в момента споделят впечатляващо много лична информация. Социалната мрежа обаче иска още и пуска нова функция \"Знаете ли, че\", в която потребителите могат да споделят любопитни факти за самите себе си, съобщава онлайн изданието TechCrunch, цитирано от Вести.\n В голяма степен функцията наподобява лексиконите на децата. В нея потребителите могат да отговарят на различни въпроси. Например \"каква свръхестествена сила искам да имам\", \"първото, което ще направя, ако спечеля от лотарията\", \"през понеделниците се чувствам...\", и др. \n Новата функция е опит на Facebook да задържи интереса на потребителите към споделяне на информация за себе си. Постепенно все повече хора предпочитат да използват социалната мрежа, за да споделят връзки към публикации, видео и снимки, но пренебрегват статусите. \n Новата секция ще е достъпна в профила на всеки потребител и той ще има контрол над нея. Ще може да избира на кои въпроси да отговори, за кого да са видими отговорите. Има и допълнителни възможности за персонализиране на отговорите с цветове и икони. \n Функцията е все още в начална фаза на разработка, което означава, че ще има още промени по нея. Тя постепенно ще се появява в профилите на потребителите поетапно. Компанията не е коментирала дали данните ще се използват и например за подбор на реклами, но при положение, че всичко останало, което потребителите споделят, помага за селекцията на рекламите, които виждат, логично е и \"лексиконът\" да влезе в употреба на рекламодателите. \n", "date": "2017.12.06", "title": "Facebook иска още повече данни за потребителите си"}
{"url": "https://www.blitz.bg/svyat/dnes-shche-stane-yasno-koy-e-1-trmp-kim-chen-un-ili-nyakoi-drug_news562846.html", "text": "\n Президентът на САЩ Доналд Тръмп и лидерът на Северна Корея Ким Чен-Ун са в списъка с номинираните за \"Личност на годината\" на американското сп. \"Тайм\". \nКласацията се прави от точно 90 години, победителят в нея е личност или група хора, оказали най-голямо положително или отрицателно влияние в новините през годината. През 2016 г. редакцията на \"Тайм\" избра за победител Тръмп. \nВ тазодишния списък с номинирани няма личност или организация от Европа. Освен Тръмп и Ким другите финалисти са: милиардерът Джеф Безос; \"Мечтателите\" - хиляди имигранти без документи в САЩ, доведени от родителите си, когато са били деца; режисьорът Пати Дженкинс; звездата по американския футбол Колин Каперник; кампанията #MeToo за жертвите на сексуално насилие и домогвания по целия свят, споделили горчивия си опит; специалният прокурор Робърт Мълър, който разследва дали Русия се е намесила на изборите в САЩ; престолонаследникът на Саудитска Арабия Мохамед бин Салман и китайският лидер Си Дзинпин.  \nСписанието ще обяви \"Личност на годината\" за 2017 г. днес, уточнява Стандарт. \nБин Салман бе избран за \"Личност на годината\" от читателите на списанието, сочат резултатите от онлайн анкетата. Принцът остави далеч зад себе си други световни лидери, индустриални магнати, хора от шоу бизнеса и активисти. 32-годишният Бин Салман получи 24% от гласовете. Синът на саудитския крал Салман се прочу с ареста на десетки бизнесмени и членове на кралското семейство за корупция. Мнозина смятат, че това е опит за узурпиране на властта. Втори, само с 6%, е движението #MeToo, а трето място с по 5% си поделят Каперник, Мълър и \"Мечтателите\". В читателската класация намериха място още руският президент Владимир Путин и папа Франциск (по 3%), Тръмп (2%), Хилари Клинтън и канадският премиер Джъстин Трюдо (по2%), Си Цзинпин (1%) и др. \n \n", "date": "2017.12.06", "title": "Днес ще стане ясно кой е №1: Тръмп, Ким Чен Ун или някои друг!"}
{"url": "https://www.blitz.bg/svyat/hurriyet-antiteroristichna-spetsaktsiya-raztrsi-istanbul-ima-mnogo-zadrzhani-chuzhdentsi_news562855.html", "text": "\n Турският вестник Hurriyet информира, че в рамките на антитерористична операция, проведена на територията на Истанбул днес, турската полиция е задържала най-малко 26 чужденци за предполагаеми връзки с близкоизточната радикална групировка „Ислямска държава“.  \nСъответната информация е потвърдена от източник от правоохранителните органи, уточнява Фокус. \nАкцията е проведена на шест различни адреса в европейската част на града, поясняват от редакцията.  \nВ рамките й са иззети документи и дигитални материали. \nКъм момента не се привежда информация за националността на задържаните. \n \n", "date": "2017.12.06", "title": "Hurriyet: Антитерористична спецакция разтърси Истанбул! Има много задържани чужденци"}
