{"url": "https://www.blitz.bg/svyat/donald-trmp-pokhvali-kitay-i-rusiya_news534443.html", "text": "Президентът на САЩ Доналд Тръмп похвали Китай и Русия за тяхната поддръжка за резолюцията, предложена от САЩ, за налагане на санкции срещу Северна Корея. В обръщение, публикувано на официалната интернет страница на Белия Дом, е написано, че Тръмп „оценява“ техните гласове, предаде AFP, цитиран от Фокус.\n“Президентът оценява съдействието на Китай и Русия за приемането на тази резолюция“, пише в съобщението, публикувано след събранието на Съвета за сигурност на ООН. \n„Той ще продължи да работи със съюзниците и партньорите, за да увеличи дипломатическия и икономическия натиск върху Северна Корея, за да се сложи край на нейното заплашително и дестабилизиращо поведение“, подчертават от Белия Дом.\n", "date": "2017.08.06", "title": "Доналд Тръмп похвали Китай и Русия"}
{"url": "https://www.blitz.bg/svyat/vzrastni-avstraliyki-iskakha-samo-da-spasyat-kluba-si-po-bouling-a-se-prevrnakha-v-istinski-zvezdi-zaradi-tova-video_news534393.html", "text": "Три възрастни австралийки взривиха мрежата, след като видеото им, на което танцуват върху кавъра на Бионсе Single Ladies, се превърна в истински вирус във Фейсбук. Терри, Джанин и Вин направили клипчето, за да спасят любимия си боулинг клуб.\nЗабавното видео, на което бабите не спират да танцуват, има над 1,2 млн. преглеждания и повече от 8 000 коментара. С него възрастните спортистки успели да съберат цели 9264 подписа под петицията си в защита на любимия клуб. Когато броят им достигне 10 000, тя ще бъде разгледана от съвета на градчето.  \n  \n", "date": "2017.08.06", "title": "Възрастни австралийки искаха само да спасят клуба си по боулинг, а се превърнаха в истински звезди заради това ВИДЕО"}
{"url": "https://www.blitz.bg/svyat/3500-voenni-po-ulitsite-na-rio_news534429.html", "text": "Над 3500 бразилски военни окупираха няколко бедняшки квартала в Рио де Жанейро, предаде АП.\n Министърът на отбраната Раул Жунгман заяви пред телевизия Глобо, че операцията по гарантиране на сигурността в града ще продължи. \n Властите хвърлиха  армията и полицията в борба срещу рязко нарасналата престъпност. Войниците навлязоха във фавелите Комплексо ду Линс и съседната Камариста Мейер в събота призори. \n Военните се движили по улиците с бронетранспортьори. \n \"Някои пътища са блокирани и въздушното пространство е ограничено до цивилни полети над секторите, в които въоръжените сили работят\", каза държавната служба за сигурност. Летищата в Рио обаче не бяха засегнати. \n", "date": "2017.08.06", "title": "3500 военни по улиците на Рио"}
{"url": "https://www.blitz.bg/svyat/sveshchenik-trgna-po-prostitutki-vmesto-po-manastiri-video_news534417.html", "text": "Свещеник от Санкт Петербург бе арестуван за сводничество в Беларусия. Отец Николай Киреев от храма \"Свети апостоли Петър и Павел\" казал, че тръгва на поклоничество по великите руски манастири, съобщава Мash.\n Дори изпратил SMS, че току ще е пристигнал в Истринския манастир в Подмосковието. Всъщност вече бил във Витебск, където уговарял местните хубави момичета да ходят да проституират в Русия. Там бил заловен от местната полиция. \n  \n \n Срущу Киреев е образувано дело за склоняване към проституция.  \n", "date": "2017.08.06", "title": "Свещеник тръгна по проститутки, вместо по манастири (ВИДЕО)"}
{"url": "https://www.blitz.bg/svyat/yaponiya-pochete-zhertvite-na-atomnata-bomba-v-khiroshima-s-minuta-mlchanie_news534430.html", "text": "Япония почете паметта на жертвите на атомната бомба в Хирошима, която преди 72 години убива 70 до 100 хиляди души, пише ТАСС .\nЯпония почете жертвите с минута мълчания. На церемонията в памет на жертвите присъстваха представители на 80 държави. \nМинутата мълчание бе обявена в 08:15 местно време. Именно в този момент, преди 72 години САЩ пускат атомната бомба над Хирошима. \nКметът на Хирошима Кадзуми Мацуи призова всички страни в света, да се откажат от ядрените оръжия, които по негови думи заплашват целия свят. \n„Гражданското общество разбира, че ядреното оръжие е безполезно за обезпечаване на държавната сигруност. Днес една бомба може да бъде хиляди пъти по-мощна от тези, които са пуснати преди 72 години. Използването на ядрено оръжие може да превърне целия свят в ад, както за този, който го е използвал, така и за врага“, заяви кметът.\n", "date": "2017.08.06", "title": "Япония почете жертвите на атомната бомба в Хирошима с минута мълчание"}
{"url": "https://www.blitz.bg/intsidenti/4-godishno-dete-opita-ot-sluchayno-edna-podpravka-ot-shkafa-v-kukhnyata-lekarite-ne-uspyakha-da-go-spasyat-video_news533568.html", "text": "\n Синът на Бриана Радар растеше здрав, игрив и много послушен. Както всички деца на неговата възраст и Матю обичаше да пипа, а и да опитва всяко ново нещо, което му попадаше пред очите у дома или на улицата.  \nВеднъж обаче, изследвайки сам кухнята, Матю стигнал до чекмеджето с подправките. Взел бурканчето със смляна канела и я дегустирал. \nСлед няколко секунди детето започнало да се задъхва, а когато Бриана влязла в кухнята, Матю вече бил в конвулсии. \nМайката моментално повикала Спешна помощ и детето било откарано бързо в болница. След час и половина обаче лекарите обявили, че Матью е починал. Съдебен медицински експерт огласил заключението за смърт при нещастен случай, тъй като канелата може да предизвика асфикция при вдишване. \nБриана е споделила трагичната история, за да знаят хората за тази опасност, която дебне в кухнята. Особено внимателни трябва да бъдат всички, които решет да се пробват в популярното в мрежата състезание \"Предизвикателството на канелата\" (“Cinnamon Challenge”), което изобщо не е за препоръчване. Условието на състезанието е да се глътне наведнъж 1 суп.лъжица смляна канела в рамките на 60 сек., но без да се пие вода или друга течност. \nМнозина от тези, които са се пробвали в шантавото състезания са получили вместо слава остра кашлица, повръщане, трудности с дишането, колапс на белите дробове. Ето защо Бриана предупреждава всички, че подобни игрички са много по-опасни отколкото си мислят. \"Хората не разбират, че едно такова развлечение може да им струна здравето или даже живота\", казва тя.  Превод: БЛИЦ \n \n \n", "date": "2017.08.06", "title": "4-годишно дете опита от случайно една подправка от шкафа в кухнята, лекарите не успяха да го спасят (ВИДЕО)"}
{"url": "https://www.blitz.bg/svyat/vizhte-kde-v-rusiya-ima-nay-mnogo-alkokholitsi_news534425.html", "text": "По думите на шефа на Центъра за изследване на федералните и регионални равнища на алкохолизъм Вадим Дробиз, най-много в Русия пият там, където заплатите са ниски и има висока безработица, пишат местните медии.\nФедералният медицински изследователски център В. П. Сербски изчисли доколко алкохолизмът представлява бедствие в различните части на страната. За цяла Русия с диагноза алкохолизъм са регистрирани 1,6 милиона души. \nСхпоред изследването най-много алкохолици има в столичния регион. На първо място е Подмосковието - с 91 000 жители с такива зависимости, а на второ - Москва (81 000). В непрестижната петица се намират още - Нижегородска област, Република Башкирия и Ростовска област. \nНай-трезвите региони са Република Ингушетия, където са регистрирани само 43 жители с алкохолна зависимост и Ненецкия автономен окръг (595). Превод: БЛИЦ \n \n", "date": "2017.08.06", "title": "Вижте къде в Русия има най-много алкохолици!"}
{"url": "https://www.blitz.bg/svyat/bitcoin-ofitsialno-se-razdeli-na-dve_news534431.html", "text": "Πpивъpжeницитe нa bіtсоіn нe ycпяxa дa взeмaт eдинoдyшнo peшeниe, ĸoeтo дa зaпaзи eдиннa ĸpиптoвaлyтaтa дo ĸpaйния cpoĸ, ĸoйтo изтeчe във втopниĸ cyтpинтa. Зaтoвa дигитaлнитe пapи oфициaлнo ce paздeлиxa нa двe: bіtсоіn саѕh и bіtсоіn, пишe Вuѕіnеѕѕ Іnѕіdеr.\n Oт гoдини мeждy paзpaбoтчицитe нa дигитaлнитe пapи cъщecтвyвaт cпopoвe oтнocнo ĸaпaцитeтa. \n Cдeлĸитe дoceгa ce ocъщecтвявaт чpeз \"блoĸoвe\", a мaĸcимaлният paзмep, ĸoйтo мoжe дa ce oбpaбoтвa зa eдин блoĸ, e eдин мeгaбaйт. Hяĸoи oт paзpaбoтчицитe oбaчe нacтoявaxa yпopитo зa paзшиpявaнeтo нa тoзи paзмep зapaди yвeличaвaщия ce ĸaпaцитeт нa мpeжaтa. \n Cлeд ĸaтo нe ce cтигнa дo взaимнo cъглacиe, виpтyaлнaтa вaлyтa вeчe щe cъщecтвyвa в двa вapиaнтa, ĸoитo paбoтят пo eдин и cъщ пpинцип. Πoдĸpeпящитe нoвocъздaдeнитe пapи cмятaт, чe вaлyтaтa щe \"вдъxнe нoв живoт\" нa пoчти 10-гoдишния bіtсоіn, ĸaтo ce зaeмe c няĸoи oт пpoблeмитe, пpeд ĸoитo ca изпpaвeни виpтyaлнитe пapи - нaпpимep пo-бaвнaтa cĸopocт нa тpaнзaĸциитe. \n", "date": "2017.08.06", "title": "Bitcoin официално се раздели на две"}
{"url": "https://www.blitz.bg/svyat/zaginalata-ukrainska-opozitsionerka-bila-yarosten-protivnik-na-vlastta-videosnimki_news534420.html", "text": "Ексдепутатката и известен политик от опозицията, която загина в жестока катастрофа, докато пътувала от Италия за Хърватия, е сред най-големите критикуващи сегашната власт в Украйна, пишат местни медии. 36-годишната Ирина Бережная пътувала с осемгодишната си дъщеря. Шофьорът й изгубил контрол над управлението, колата се забила в мантинела и излетяла от пътя. На място загинали той и депутатката, детето се разминало без сериозни наранявания.\nИрина Бережная е родена в Луганск през 1980 г., завършила е юридически факултет в Киевския университет \"Тарас Шевченко\". От 19-годишна се занимава с бизнес, успешно работила по специалността си. През 2007 г. била избрана за депутатка във Върховната рада от Партията на регионите. \n \n \n \nСлед Евромайдана останала в партията си и последователно критикувала сегашното управление за провеждането на \"антитерористичните операции\" в източна Украйна. Била е чест гост на поличически предавания по руските телевизии. \nПревод: БЛИЦ \n \n", "date": "2017.08.06", "title": "Загиналата украинска опозиционерка била яростен противник на властта (ВИДЕО/СНИМКИ)"}
{"url": "https://www.blitz.bg/svyat/velikobritaniya-e-gotova-da-plati-do-36-miliarda-evro-na-es_news534433.html", "text": "Британия е готова да плати до 36 милиарда евро на ЕС, за да разреши т.нар. „бракоразводна сметка“ по Брекзит, предава The Sunday Telegraph.\nВисокопоставени британски представители са стигнали до извода, че такова предложение, е единственият начин да се направи пробив в преговорите. \nОбединеното кралство ще се съгласи да плати пари на ЕС само, ако в Брюксел се съгласят да преговарят за бъдещо търговско споразумение.\n", "date": "2017.08.06", "title": "Великобритания е готова да плати до 36 милиарда евро на ЕС"}
{"url": "https://www.blitz.bg/svyat/frantsiya-razsledva-271-dzhikhadisti-koito-sa-se-vrnali-v-stranata_news534435.html", "text": "Франция разследва 271 джихадисти, които са се върнали в страната от бойните зони в Ирак и Сирия, пише Reuters.\nВсички те, са субекти на разследване от страна на прокуратурата, заяви френският вътрешен министър. \nОколо 700 френски граждани са се сражавали в редовете на „Ислямска държава“ в Сирия и Ирак. \nБроят на екстремистите, които са се върнали в страната, включва 217 възрастни и 54 непълнолетни. Някои от тях са вече задържани, заяви френският вътрешен министър Жерар Коломб.\n", "date": "2017.08.06", "title": "Франция разследва 271 джихадисти , които са се върнали в страната"}
{"url": "https://www.blitz.bg/svyat/ukrainskata-krasiva-opozitsionerka-zaginala-v-blgarski-mertsedes-s-shofora-si-blgarin_news534438.html", "text": "Станаха известни подробности за гибелта на ексдепутатката от Върховната рада Ирина Бережная, пише rusvesna.su. Аварията е станала около 1,30 през нощта срещу събота в Хърватия, на пътя между градовете Масленица и Поседаре.\nМердецесът бил с български номера, както и загиналият шофьор бил българин на 38 години. За щастие 8-годишната дъщеря на опозиционерката оцеляла без сериозни травми. \nМомичето е хоспитализирано в хърватския град Задар. Движението на мястото на произшествието било спряно за няколко часа.  \nРуският сайт заподозря, че зад трагедията стои заговор на украинските и хърватските спецслужби. Припомня се, че тя е сред най-яростните противници на сегашната украинска власт, особено на президента Порошенко. Превод: БЛИЦ \n \n", "date": "2017.08.06", "title": "Украинската красива опозиционерка загинала в български мерцедес с шофьора си - българин!"}
{"url": "https://www.blitz.bg/daydzhest/tazi-ikona-pravi-chudesa-ako-ya-imate-v-doma-si-shche-vi-pomogne-za-nay-golemite-problemi_news534449.html", "text": "\n Ксения Петербургска е започнала да твори чудеса и да помага на хората, най-вече на жените още преживе. След смъртта и параклиса над гроба и в Санкт Петербург станал място за поклонение на много хора и е такова и до днес. \nПо молитвите на блаженната Ксения страдащите се изцелявали, в семействата наставал мир, а търсещите работа намирали най-подходящата за тях. На блаженната Ксения Петербургска се молят за омъжване, за здраве, за любов, за бременност, за деца и при всякакви тежки ситуации. Как защитава иконата? Иконата на света блаженна Ксения защитава от нужди и сплетни, избавя от лоши мисли и дързост, предпазва от измами и лицемерие, пише \"Струма\". На святата се молим с молба да премахне бедите от градовете и страната. В дома нейната икона ще стане преграда за болести и скърби. Блаженната света Ксения е една от най-почитаните руски светци – “утешаваща всеки, който и се помоли” – така я наричат хората. \n \n За какво помага иконата \nИконата на света блаженна Ксения помага на жените да се омъжат сполучливо, и да живеят със съпруга си в любов и съгласие. Молитвата пред светицата дава сили, учи на смирение, укрепва вярата. Молят св.Ксения за благословия в предстояща работа. Иконата спомага за постигане на успех във всички сфери на живота. Родителите се молят на св.Ксения за помощ при възпитанието на децата и за отличен успех в училище. А тези, които нямат деца и се молят да им помогне да имат. \nКъм Св. Ксения Петербургска се обръщат в най-различни тежки житейски обстоятелства. Днес ви представяме една молитва, която ще ви помогне, ако сте изпаднали във финансови трудности или търсите работа. Казват за нея, че помага за сбъдване на желания и постигане на цели. Родителите е необходимо да я изричат при проблеми със своите деца, или ако нямат, тя ще ги дари с рожби. Тази молитва помага на семейните да живеят в любов и разбирателство, а на самотниците- да намерят своите половинки. \n  \n Молитва към света блажена майка Ксения \nПетербургска О, света всеблажена майко Ксения! Ти си живяла под покрива на Всевишния, знаена и укрепявана от Богомайката, търпяла си глад и жажда, студ и зной, безчестие и гонение, заради което си получила от Бога дара на прозорливост и да вършиш чудеса, а така също да си почиваш под сянката на Всемогъщия. Сега светата Църква те прославя като благоуханно цвете. Стоейки пред мястото на твоето погребение пред твоя свят образ, като пред жива и съпребиваваща с нас, ние ти се молим: приеми нашите просби и ги принеси на Престола на Милосърдния Небесен Отец, защото имаш дръзновение към Него, и изпроси за прибягващите към тебе вечно спасение, щедро благословение за всички наши добри дела и предприятия, избавление от всички беди и скърби. \nЗастани с твоите свети молитви пред Всемилостивия наш Спасител, защото ние сме недостойни и грешни. Помогни, света блажена майко Ксения, младенците да бъдат озарени със светлината на Светото Кръщение и да се запечатат с печата на дара на Светия Дух, децата да се възпитат във вяра, честност, страх Божий и да преуспяват в доброто учение; болните и недъгавите изцери, на семейните дарувай любов и съгласие, монашестващите удостой да се подвизават с добрия подвиг, като ги запазваш от зли хули, духовните пастири утвърди със силата на Светия Дух, народа и страната ни запази в мир и спокойствие, за лишените в предсмъртния час от причащение със Светите Христови Тайни се помоли. Ти си наша надежда и упование, ти ще чуеш бързо моленията ни, ти си нашето избавление и затова ти принасяме благодарност и заедно с тебе славим Отца и Сина и Светия Дух, сега и всякога и во веки веков. Амин. \n", "date": "2017.08.06", "title": "Тази икона прави чудеса! Ако я имате в дома си, ще Ви помогне за най-големите проблеми"}
{"url": "https://www.blitz.bg/svyat/sashch-potna-v-skrb-lyubimiyat-sinoptik-na-stranata-pochina-vnezapno_news534450.html", "text": "Внезапно почина един от най-известните синоптици в САЩ Дик Албърт. Легендарния метеоролог си отиде на 73 години от инфаркт.\n Албърт беше главен синоптик на водещи американски телевизии за повече от 35 години. \n Той е носител на множество награди, включително и Еми, смята се за едио от най-известните лица в щатския ефир. \n Много звезди и телевизионни персони изразяват съболезнования за кончината на своя колега. \n", "date": "2017.08.06", "title": "САЩ потъна в скръб! Любимият синоптик на страната почина внезапно"}
{"url": "https://www.blitz.bg/obshtestvo/senzatsionna-novina-za-vdovitsata-na-razstrelyaniya-s-15-kurshuma-ndrgraund-geroy-doktora_news534290.html", "text": "Вилиана Петрова – вдовицата на убития контрабандист №1 Иван Тодоров – Доктора, е сключила тайно своя брак №3. Красивата бизнес дама, която върти с желязна ръка наследството на покойния ъндърграунд герой, се е омъжила това лято за италиански бизнесмен на скромна церемония на остров Сардиния, твърди столичен ежеседмичник.\nИзбраникът на шармантната дама се казва Паоло и е колос в парфюмерийния бизнес. Вилиана и Иван Тодоров – Доктора се разведоха 4 години преди смъртта на боса, която го застигна с 15 куршума на 22 февруари 2006 г. Разводът им бе само фиктивен, за заблуда на данъчните и за да се сдобие ортакът на Доктора – кипърецът Стивън Христодуло, с български паспорт. Именно това е вторият съпруг на Вилиана – двамата се женят про форма и така престоят на Стивън в България е легализиран. \n  \nПрез 2009-а Вилиана обаче роди син от чужденеца, но две години по-късно връзката им завърши с развод. В момента младоженката Вилиана поделя времето си между Италия и България, като на наша земя живее в Бояна, при това в бившата къща на Цола Драгойчева. Луксозният имот бе бил купен година и половина преди Иван Тодоров да го застигнат куршумите на наемния убиец, неразкрит и до ден днешен. \n  \nПочернената вдовица се шири и в елегантна къща в Лондон. Тя се намира в един от най-престижните квартали – „Саут Кенсингтън”, на която е разположено и българското посолство. Бизнес дамата притежава и куп имоти и в Италия. Когато е в Родината, елегантната дама се появява рядко на шумните светски партита. Всеки път обаче прави добро впечатление и е спрягана за една от най-изисканите наравно с Мая, съпругата на покойния Георги Илиев.\n", "date": "2017.08.06", "title": "Сензационна новина за вдовицата на разстреляния с 15 куршума ъндърграунд герой Доктора!"}
{"url": "https://www.blitz.bg/svyat/khvrlikha-bomba-v-dzhamiya-v-sashch_news534427.html", "text": "Бомба беше хвърлена в джамия в САЩ. За щастие няма пострадали, предаде АП.\n Нападението е станало в град Блумингтън, близо до Минеаполис. Взривът е избухнал около 5 часа сутринта. \n По това време в джамията е имало около двайсетина души. Те са били събрали за сутрешната молитва. \n Свидетели посочват , че непознат е хвърлил бомбата и след това е изчезнал. \n", "date": "2017.08.06", "title": "Хвърлиха бомба в джамия в САЩ"}
{"url": "https://www.blitz.bg/svyat/romano-prodi-predupredi-che-velikobritaniya-shche-izvrshi-samoubiystvo-ako-ne-uspee-da-postigne-kompromis-na-pregovorite-za-brekzit_news534418.html", "text": "Великобритания ще извърши „икономическо самоубийство“, ако не е готов на компромисно споразумение за Брекзит, заяви бившият италиански премиер Романо Проди, цитиран от The Guardian .\nБившият италиански премиер каза, че преговорите за Брекзит имат малък напредък, и призова двете страни да направят отстъпки за търговията и имиграцията, за да може да се сключи споразумение. \nПред медиите той каза, че според много хора, може да има нужда от втори референдум за членството на страната в ЕС. Според него, в крайна сметка ще бъде достигнат „исторически компромис“, защото последствията от неуспех биха били сериозни. \n„Може да съм предубеден, защото съм икономист, но може би все още не се осъзнават ясно истинските икономически последствия от Брекзит. Ето защо, аз смятам, че трябва да бъде постигнат голям компромис“, заяви Романо Проди.\n", "date": "2017.08.06", "title": "Романо Проди предупреди, че Великобритания ще извърши „самоубийство“, ако не успее да постигне компромис на преговорите за Брекзит"}
{"url": "https://www.blitz.bg/svyat/nay-mrazeniyat-chovek-na-sveta-priznat-za-vinoven-chakat-go-20-godini_news534414.html", "text": "Шефът на фармацевтичната компания \"Туринг\" Мартин Шкрели, който стана известен с прозвището \"Най-мразеният човек на света\" бе признат за виновен, пише RT.\nТой се сдоби с този прякор и с обвинението, след като стана ясно, че заради него цената на животоспасяващи лекарства за болни от СПИН драстично нарастна от 13 на 750 американски долара. Също така той е провъзгласен за виновен и за измама на инвеститори. \nФедералната прокуратура на САЩ го провъзгласи за виновен по три точки от обвинението от общо осем, а ако бъде осъден, го очакват 20 години затвор. Самият Шкрели показа, че хич не му пука и, че не смята, че ще се сдобие с голяма присъда. В Туитър той написа: \"Очаквам не повече от 6 месеца\". Превод: БЛИЦ \n", "date": "2017.08.06", "title": "\"Най-мразеният човек на света\" признат за виновен - чакат го 20 години"}
{"url": "https://www.blitz.bg/svyat/v-estoniya-pogrebakha-otnovo-202-svetski-voynitsi_news534421.html", "text": "\n В Естония  погребаха отново 202 съветски войници . Техните тленни останки бяха положени е братска могила в Синимя, съобщава Делфи. \n В траурната церемония взеха участие ветерани от Втората световна война и руски дипломати. \n Тленните останки на съветските войници  са издирени и открити от местни неправителствени организации. Те се грижат загиналите във Втората световна война да получат погребение. \n", "date": "2017.08.06", "title": "В Естония погребаха отново 202 съветски войници"}
{"url": "https://www.blitz.bg/svyat/glavorezite-ot-islyamska-drzhava-prodlzhavat-da-otstpvat-padna-posledniyat-im-bastion-al-sukhna_news534423.html", "text": "Сирийската армия влезе в ключовия град Ал Сухна, който е последният бастион на „Ислямска държава“ в Източен Хомс, предава AhlulBayt.\nСирийските военни надделяха над позициите на терористите от две страни и влезнаха в града. \nСпоред военни доклади, е бил превзет Джабал ал Тантур, който се намира североизточно от Ал Сухна. \nАрмията е наложила контрол над пазара на Ал Сухна, след като е укрепила позициите си в Джабал ал Тантур. \nДруги сирийски части настъпват от западна посока към града, и са Ал Сухна Ровз ал Вахаш (зоопарка). \nВоенните части на Дамаск са успели да отразят успешно нападенията на „Ислямска държава“ около Ал Сухна, унищожавайки кола-бомба и два бронирани автомобила. \nСпоред източници от армията, „Ислямска държава“ набира насилствено 10-годишни момчета, пращайки ги да се сражават на различните бойни полета в Сирия.\n", "date": "2017.08.06", "title": "Главорезите от \"Ислямска държава\" продължават да отстъпват - падна последният им бастион Ал Сухна"}
