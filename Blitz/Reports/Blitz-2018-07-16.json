{"url": "https://www.blitz.bg/analizi-i-komentari/reshavashe-se-sdbata-na-sveta-prvata-direktna-sreshcha-mezhdu-trmp-i-putin-obzor_news614120.html", "text": "Президентът на САЩ Доналд Тръмп и лидерът на Русия Владимир Путин проведоха на 16 юли 2018 г. в Хелзинки първата си среща извън рамките на многостранни международни форуми. Разговорът им „на четири очи“ продължи 2 часа и 10 минути. Американският лидер веднага след края на разговора го оцени като положителен.  Енергетиката  Русия е готова не само да запази, но и да удължи договора за транзит на природен газ през Украйна, заяви президентът на страната Владимир Путин след срещата си с Доналд Тръмп. Това ще стане \"ако бъдат решени съществуващите проблеми\", уточни Путин. \"Що се отнася до \"Северен поток-2“, Тръмп изрази своето безпокойство във връзка с възможното прекратяване на транзита през Украйна.  Той коментира и въпроса, дали Германия ще спечели от реализирането на проекта за газопровода \"Северен поток 2\". Тръмп за пореден път напомни, че \"САЩ разполагат с много ресурси\", с които да задоволят нуждите от доставки на газ в Европа. \"Смятам, че ние ще се конкурираме, когато става дума за тръбопровода. Аз не съм убеден, че той е в най-добрите интереси на Германия, но това си е тяхно решение. Ние ще се конкурираме... Продаваме втечнен газ и трябва да се конкурираме с тръбопровода и ще се конкурираме успешно, макар те да имат някои преимущества\", отбеляза Тръмп.    Уверих американския президент, че Русия е готова да запази този транзит“, посочи Путин. \"Нещо повече, ние сме готови да удължим транзитния договор, който изтича през следващата година, в случай че бъдат разрешени споровете между стопанските субекти в Стокхолмския арбитражен съд“, уточни той.  Руският президент смята, че Русия и САЩ могат да работят конструктивно за урегулирането на световните енергийни пазари. \"Смятам, че ние, като най-големи държави производителки на петрол и газ, а САЩ са именно такава страна, бихме могли да работим конструктивно за регулирането на международните пазари, защото ние нямаме интерес от спада на цените под определено ниво, защото от това ще пострадат нашите производители, включително и производителите на шистов петрол и газ в САЩ, заяви той.  Руският лидер смята, че Москва и Вашингтон също така нямат интерес и от прекалено високи цени. \"Ние имаме за какво да си поговорим в тази област, имаме поле за сътрудничество“, уверен е Путин.   Освен това, руският президент разказа, че е предложил на Тръмп да помисли върху „философия за изграждането на двустранните отношения на дългосрочна основа“. Той отбеляза, че „сме си поговорили добре“ и изрази надежда, че двамата в бъдеще ще започнат да разбират по-добре един-друг. Путин заяви, че като цяло е доволен от първата пълноформатна среща с президента на САЩ. „Открит и продуктивен диалог“  След това думата взе американският президент. „Току що приключих обсъждането с президента Путин на широк кръг от въпроси, критично важни за нашите страни. Проведохме пряк, открит, много продуктивен диалог“, каза Тръмп.  Той отбеляза, че диалогът Москва и Вашингтон е важен за САЩ, Русия и целия свят. Американският президент заяви, че държавите трябва да намерят възможността да си сътрудничат, ако искат да намерят път към подобряване на ситуацията в света.  Сътрудничеството между Русия и САЩ може да доведе до спасяването на стотици хиляди човешки животи в Сирия, убеден е стопанинът на Белия дом. \"Кризата в Сирия е сложна. Сътрудничеството между нашите две страни може да спаси стотици хиляди животи“, подчерта Тръмп.  Русия е помогнала на САЩ в борбата и разгрома на терористичната групировка „Ислямска държава“ в Сирия, заяви американският президент. \"Когато видите какъв напредък сме постигнали при разгрома на ИД, откровено казано Русия ни помогна за това в някои отношения“, каза той.  При това Тръмп определи срещата си с Путин като преломен момент в отношенията между Москва и Вашингтон. „Отношенията ни с Русия никога не са били в по-лошо състояние, отколкото сега. Това трябва да се промени след нашата четиричасова среща. Няма да бъде лесно, но това е по-добре, отколкото да се отхвърлят възможностите за срещи. По-добре да се поемат политически рискове за постигането на мир и стабилност“, каза той.  „По-добре да поема политическите рискове в интерес на мира, отколкото да рискувам мира в името на политиката“, заяви Тръмп и изрази надежда, че САЩ и Русия ще успеят да решат всичките проблеми, които бяха обсъдени в хода на срещата в Хелзинки.  \"Дори във времената на напрежение по време на Студената война, когато светът беше съвсем различен в сравнение с днешния, САЩ и Русия бяха в състояние да поддържат стабилен диалог. Но нашите отношения никога не са били по-лоши, отколкото са сега. Но това се промени след днешната среща. Убеден съм в това“, добави Тръмп.  Президентът на САЩ добави, че представителите на Съвета за сигурност на Русия и Съвета за национална сигурност на САЩ скоро ще проведат среща в развитие на срещата на върха в Хелзинки.  Американският президент Доналд Тръмп смята руския лидер за свой съперник, но в добрия смисъл на тази дума. \"Нарекох го съперник, съперник в добрия смисъл на думата. Смятам, че думата съперник в този случай е комплимент“, уточни американският милиардер. „Намесата в изборите“  Американският президент също разказа, че е обсъдил с Путин така наречената „намеса“ на Русия в американските президентски избори през 2016 година. Той определи като интересна руската идея за създаването на работна група за киберсигурност. „Отделихме доста време за обсъждането на това“, заяви Тръмп.  По думите му, Путин е отговорил на притесненията на американската страна и е направил това „много убедително“.  Тръмп подчерта, че не е имал никакви предварителни споразумения с Русия. Причината за неговата победа на президентските избори през 2016 г. е \"блестящата избирателна кампания“. Не се размина и без пикантерии  Доналд Тръмп е намигнал на Владимир Путин по време на протоколната част на срещата им в Хелзинки, убедени са повечето журналисти от западни медии, командировани да отразяват събитието. Оживена  дискусия по този повод се е завързала в прессцентъра във финландската столица, в който са се събрали стотици журналисти от целия свят.  Моментът, който предизвика споровете, е по време на встъпителните заявления на Тръмп и Путин пред пресата преди срещата помежду си на четири очи в президентския дворец в Хелзинки. На кадрите се вижда как американският президент, сядайки на креслото от дясно на Путин, гледа към руския президент и изглежда, че му намигва.  Малка анкета, проведена сред журналистите, показа, че повечето не се съмняват, че това е било именно така. В същото време някои представители на медиите се отнасят скептично към твърдението, че това е било намигване. Журналистите, традиционно отделящи голямо внимание на езика на тялото на политиците – техните мимики и жестове – също с голям интерес обсъждаха как може да се опише изражението на лицето на Тръмп, когато е влизал в президентския дворец. Някои го определиха като съсредоточен, което е естествено преди важна среща.  Непосредствено след края на преговорите между Доналд Тръмп и Владимир Путин, но преди съвместната им пресконференция, журналисти обсадиха руския външен министър Сергей Лавров и го бомбардираха с въпроси как е минала срещата. Лавров се опита с дипломатичен маньовър да не отговори директно и посъветва репортерите: Почакайте, сега ще ви разкажат. Това обаче породи нова вълна от питания и тогава Лавров отговори пределно лаконично, но красноречиво: По-добре, отколкото супер, шикозно! Лавров употреби същата оценка преди няколко години след края на маратонските преговори в Минск за кризата в Украйна, припомнят световните информационни агенции.  Футболна топка подари Владимир Путин на американския си колега Доналд Тръмп. Това се случи по време на съвместната пресконференция на двамата държавни глави в Хелзинки.   По време на пресконференцията, а и преди това, Доналд Тръмп щедро похвали Путин за организацията на Световното първенство по футбол и за представянето на руския отбор. Направени бяха и няколко аналогии между футбола и политиката пред журналистите, събрали се от цял свят.  Вероятно заради това Путин реши да подари топка с логото на Световното първенство на американския си колега. „Топката сега е във вашето поле“, каза той.   Тръмп пък заяви, че ще я подари на малкия си син Барън, който е футболен фен. „Няма спор за това. Така че, Мелания, твой ред е“, каза той и подхвърли топката на съпругата си Мелания, която седеше на първия ред сред журналистите.   Изборът на бели хортензии за стаята за преговори между лидерите на САЩ и Русия в Хелзинки говори за желанието за създаването на максимално неутрален и чист фон за беседа. Това заявиха експерти, цитирани от световни медии. В Хелзинки се проведе първата пълномащабна среща между Доналд Тръмп и неговия руски колега Владимир Путин.  В дневния ред на преговорите бяха включени перспективите пред двустранните отношения и актуалните международни въпроси. Разговорът \"на четири очи\" между двамата президент продължи цели 2 часа и 10 минути - с 40 минути повече от предвиденото.   Според младшия научен сътрудник към факултета по почвите към Московския университет Никита Лавренов, избраното бяло цвете е определен сорт хортензия. \"Да, това е хортензия\", каза той. Експертката по етикета Елеонора Масманова обясни, че този избори в дадения случай може въобще да не е свързан със символичното значение на цветето. \"Мисля, че в дадения случай това въобще не е свързано със символиката на цветята. Белият цвят е избран като неутрален, за да се създаде максимално неутрален и чист фон за преговорния процес. Всички искат двамата лидери да постигнат споразумение. Вероятно, с белия цвят се поставя акцентът: преговори, започващи на бял празен лист\", каза тя.  По време на първата среща между Тръм и Путин в рамките на срещата на Ф-20 в стаята за преговори бе поставена композиция от цветя от син делфиниум и бяла орхидея, което, според експертите, е можело да означава студени отношения, при това самото цвете делфиниум символизира старание и добри намерения.    Напрежение в залата, където президентите на САЩ и Русия Доналд Тръмп и Владимир Путин, секунди преди старта на съвместната им пресконференция. Мъж нахлу сред журналистите и размаха собственоръчно написан плакат. Това се случи докато журналисти от цял свят повече от час чакат Доналд Тръмп и Владимир Путин да се появят и да направят изявления. Натрапникът бързо беше обезвреден от охранителите и извлечен от залата. Плакатът беше смачкан. На него пишеше \"Договор за забрана на ядрените оръжия\".   Превод и редакция: БЛИЦ  ", "date": "2018.07.16", "title": "Решаваше се съдбата на света: Първата директна среща между Тръмп и Путин (ОБЗОР)"}
{"url": "https://www.blitz.bg/layfstayl/skorost/xelzinki-mozhe-da-ctane-ppviyat-gpad-v-koyto-lichniyat-avtomobil-shche-izchezne_news614087.html", "text": "Πpeз пocлeднитe 9 гoдини, живeeйĸи в Xeлзинĸи, Xapи Hиймин ce пpидвижвa в гpaдa cъc coбcтвeн aвтoмoбил. Haпocлeдъĸ oбaчe тpyднoтo пapĸиpaнe в цeнтpaлниe yличĸи, ocoбeнo в мeceцитe, в ĸoитo вaли cняг, гo oтĸaзвaт, paзĸaзвa Вlооmbеrg, цитирана от Мъни бг.Heгoвaтa пoчти нoвa Ореl Аѕtrа пoчти нe ce изпoлзвa и тoй peшaвa дa я пpoдaдe. Bмecтo нeя, тoй вeчe изпoлзвa нoвo пpилoжeниe, ĸoeтo мy пoзвoлявa изцялo дa пpoмeни нaчинa cи нa пpидвижвaнe в Xeлзинĸи. Πpилoжeниeтo пoзвoлявa, cpeщy мeceчнa тaĸca, нeoгpaничeн бpoй пътyвaния в гpaдcĸия тpaнcпopт, дocтъп дo вeлocипeди, eвтини тaĸcитa и ĸoли пoд нaeм.  \"Toвa нaпpaви пpидвижвaнeтo ми мнoгo пo-лecнo. Moгa дa ce ĸaчa нa ĸaĸъвтo тpaнcпopт пoжeлaния и вeчe нe ce пpитecнявaм ĸъдe cъм ocтaвил aвтoмoбилa cи\", ĸaзвa тoй. Koнцeпциятa, ĸoятo пpeoбpъщa нaчинa, пo ĸoйтo тoй пътyвa, имa имe в индycтpиятa: мoбилнocт ĸaтo ycлyгa. И тя мoжe дa ce пpeвъpнe в нaй-гoлямaтa peвoлюция в тpaнcпopтa oт пpeдcтaвянeтo нa Моdеl Т нa Fоrd Моtоr Со., ĸoйтo oтвopи пътя ĸъм пpитeжaвaнeтo нa лични aвтoмoбили.Whіm, ĸaĸтo ce ĸaзвa пpилoжeниeтo, cъбиpa вcичĸи ycлyги нa eднo мяcтo c eднa тaĸca, ĸaтo пoзвoлявa нa пoтpeбитeлитe винaги дa избиpaт нaй-eфeĸтивния нaчин нa тpaнcпopт. Цeлтa e в ĸpaйнa cмeтĸa личнитe aвтoмoбили дa ocтaнaт в минaлoтo, зaмeнeни oт дaлeч пo-пpиятнo пpeживявaнe. Cтoйнocттa нa aвтoмoбилa e дo 85% oт oбщитe paзxoди зa пpидвижвaнe, въпpeĸи чe ĸoлитe cpeднo ce пoлзвaт oĸoлo 4% oт вpeмeтo, ĸaзвa Caпo Xийтaнeн, глaвeн изпълнитeл диpeĸтop нa Мааѕ Glоbаl Оу - ĸoмпaниятa зaд Whіm. Taĸa, cмятa тoй, имa oгpoмeн пoтeнциaл зa пoдoбpявaнeтo нa eфeĸтивнocттa чpeз пo-мaлĸo aвтoмoбили и пoвeчe пoтpeбитeли. Πpилoжeниeтo вeчe имa oĸoлo 45 000 пoтpeбитeли в peгиoнa, oт ĸoитo 5 100 плaщaт мeceчнa тaĸca. Имa двa вapиaнтa: пъpвият e 499 eвpo и вĸлючвa вcичĸи ycлyги, a втopият e дocтa пo-cĸpoмнитe 49 eвpo и дaвa пpaвo нa бeзплaтнo пoлзвaнe нa гpaдcĸия тpaнcпopт и ĸoлeлa, ĸaĸтo и нa пo-eвтини тaĸcитa и ĸoли пoд нaeм. Зa дa ycпee, Whіm ce нyждae мeждy 3 и 5% oт нaceлeниeтo в peгиoнa дa зaпoчнe дa пoлзвa пpилoжeниeтo. Toвa ca oĸoлo 60 000. ", "date": "2018.07.16", "title": "Xeлзинĸи мoжe дa cтaнe пъpвият гpaд, в ĸoйтo личният aвтoмoбил щe изчeзнe"}
{"url": "https://www.blitz.bg/layfstayl/za-damite/6-malki-tayni-s-koito-shche-go-nakarate-da-se-privrzhe-km-vas_news613821.html", "text": "Наивно е да предполагате, че може да накарате един мъж да се привърже към вас, само като задоволявате сексуалните му желания. Мъжете не се нуждаят само от секс, както изглежда на пръв поглед. Те са сложни създания и съществуват редица начини да запалите интереса им. В никакъв случай не трябва да се позиционирате само като сексуален обект. Трябва да сте наясно кои точно бутончета да натиснете.   Всяко момиче иска да има до себе си мъж, който да я поставя над всичко и винаги да разчита на вниманието му.   Не ви трябва мъж, който да е обсебен от вас, но в същото време не се нуждаете и от човек, на когото сте безразлична. Трябва ви партньор, който да ви цени и да не гледа на отношенията ви като на задължение. ", "date": "2018.07.16", "title": "6 малки тайни, с които ще го накарате да се привърже към вас"}
{"url": "https://www.blitz.bg/layfstayl/shoubiznes/narichakha-ya-barbito-na-rodniya-pop-folk-no-nikoga-nyama-da-ya-poznaete-na-tezi-bebeshki-snimki_news614049.html", "text": "Тази красавица бе наричана от всички Барбито на родния поп фолк. Огнената мадама и певица показа снимки, на които е бебе и е дондуркана от майка си. Вероятността обаче да успеете да я познаете е направо минимална. Ще ви дадем жокер. Една от най-хитовите й е песни е \"Сини очи\".    За тези, които не са успели да се досетят, ще кажем, че става въпрос за певицата Гергана. Ето какво споделя тя за кадрите пред planeta.tv:  “Нека се върнем през 1985 година, когато съм в скута на моята майка. Не си спомням този момент, но обичам да се връщам назад, обичам да гледам снимките, които са запечатали страхотни моменти от моя живот. Моето детство беше много хубаво, изпълнено с много любов, топли хора и обучение.”   Един от най-любимите фотоси на изпълнителката е уловил сладък момент, когато е много малка, но пък позира като професионален модел:  “Като гледам тази снимка, явно съм на 1 година, защото така съм показала с пръстчето. Не знам защо майка ми винаги ме е обличала в червено, но на 90 % от снимките аз съм в червено.”  На снимките се вижда и сладката муцунка, която певицата честичко правела като дете. Тогава любими й били всякакви забавни мимики, които развеселявали всички. Гергана показва и снимка от посвещението си в Светото Тайнство Кръщение.     ", "date": "2018.07.16", "title": "Наричаха я Барбито на родния поп фолк, но никога няма да я познаете на тези бебешки СНИМКИ"}
{"url": "https://www.blitz.bg/layfstayl/za-damite/predstavitelite-na-tezi-zodii-imat-silno-razvita-intuitsiya-i-nikoy-ne-mozhe-da-gi-izmami_news613801.html", "text": "Почти на всеки се е случвало да извърши нещо несъзнателно, подтикван от някакво вътрешно чувство, а по-късно това да се окаже най-правилното решение в живота му. Когато сме на кръстопът и се чудим какво да правим, се опитваме да чуем вътрешния си глас, надявайки се да ни каже как да излезем от ситуацията. Някои хора могат да се похвалят с добре развито шесто чувство, благодарение на което винаги взимат правилното решение. Те никога не могат да бъдат измамени!", "date": "2018.07.16", "title": "Представителите на тези зодии имат силно развита интуиция и никой не може да ги измами!"}
{"url": "https://www.blitz.bg/politika/iliyana-yotova-umrtvyavaneto-na-zhivotnite-beshe-kato-nakazatelna-aktsiya_news614009.html", "text": "Умъртвяването на животните в Южна България стана като наказателна акция в очите на хората. Аз няма да коментирам темата сега, защото за мен най-важно е да се гарантира здравето на хората там. Ще изчакам европейската експертиза, но лошото е че през тези дни аз имах усещането за липса на държава. Това каза във Велико Търново вицепрезидентът на България Илияна Йотова.Тя коментира още, че е видяла една държава, която се отнася към своите граждани като с поданици.  \"Отиват, правят някакви много радикални мерки, не обясняват на хората нито рисковете, нито опасностите, нито им се дава някаква надежда, че когато тези действия бъдат извършени, те ще бъдат обезщетени. Всичко стана като някаква наказателна операция в очите на хората. Това не бива да се допуска\", заяви още Илияна Йотова и призова от тука нататък за пълна прозрачност. \"Аз смятам, че, при такива кризи, беше важно да се свика дори извънредно заседание на парламента, да се изслушат министрите, да се изслуша ръководството на Агенцията за храните или поне ресорната комисия. Защото, когато хората видят публичния ангажимент на държавата, когато видят, че някой мисли за решаването на техните проблеми, ще бъдат много по-спокойни и всички тези страхове, че те ще укриват животни или ще ги пренасят на други места, ще отпаднат. Държавата не беше на мястото\", каза Илияна Йотова.", "date": "2018.07.16", "title": "Илияна Йотова: Умъртвяването на животните беше като наказателна акция"}
{"url": "https://www.blitz.bg/svyat/putin-e-predlozhil-na-trmp-da-obsdyat-boleznenite-tochki-v-dvustrannite-otnosheniya-snimkivideo_news614050.html", "text": "Президентите на Русия и САЩ - Владимир Путин и Доналд Тръмп започнаха своите преговори на \"четири очи\" в президентския дворец в Хелзинки, които бяха предшествани от открита среща в тесен кръг. По време на нея руският президент заяви, че е настъпило времето за обстоен разговор.\"Постоянните ни контакти продължават. Разговаряме по телефона, срещахме се няколко пъти в рамките на различни международни събития. И, естествено, настъпи времето обстойно да обсъдим нашите двустранни отношения и различните \"болезнени точки\" в света. Те са достатъчно много, за да може да им обърнем внимание\", каза Путин.   При това Тръмп отбеляза, че целият свят е заинтересован от добрите отношения между Москва и Вашингтон. \"Нашите две страни са изправени пред огромната възможност да затоплят взаимоотношенията помежду си\", каза той.   Американският президент съобщи, че би искал да обсъди търговията, военните въпроси, включително и ядрения потенциал на двете страни, както и Китай. Тръмп също поздрави Путин за организацията на \"великолепното световно първенство по футбол\".      Откритата част на преговорите приключи с ръкостискане. След това преговорите продължиха на четири очи. Те ще продължат около час и половина. След това, според графика, ще се състоят преговори в разширен състав, които, според договорките, ще продължат 45 минути.    Междувременно от финландската полиция разказаха, че срещата между Тръмп и Путин протича в щатен режим, атмосферата в Хелзинки е спокойна. \"Денят на срещата протича както бе планирано. Срещата на високо равнище продължава на фона на планираните мерки за сигурност. През деня никакви сериозни инциденти се са регистрирани\", съобщиха от местните органи на властта.  Срещата между лидерите на САЩ и Русия е първата, която не се провежда в рамките на международен форум.   По данни на Ройтерс, преди срещата между двамата лидери е станало известно, че Тръмп е разговарял по телефона с турския си колега Реждеп Тайип Ердоган. По данни на агенцията, американският лидер е подчертал в разговора с турския си колега важността на реализирането на съвместния план на Анкара и Вашингтон за стабилизирането на ситуацията в сирийския Манбидж за преодоляването на кризата в Сирия.  Става дума за \"пътната карта\" за стабилизиране на този регион, който бе освободен от кюрдите от \"Ислямска държава\" през юни 2016 година. Според плана, кюрдските формирования трябва да се изтеглят от Манбидж. Според Анкара, те са терористични формирования.  Превод и редакция: БЛИЦ    ", "date": "2018.07.16", "title": "Путин е предложил на Тръмп да обсъдят \"болезнените точки\" в двустранните отношения (СНИМКИ/ВИДЕО)"}
{"url": "https://www.blitz.bg/svyat/sreshchata-mezhdu-trmp-i-putin-prodlzhi-tochno-2-chasa-i-10-minuti_news614073.html", "text": "В президентския дворец в Хелзинки приключиха разговорите \"на четири очи\" между президентите на Русия и САЩ Владимир Путин и Доналд Тръмп. В най-скоро време двамата лидери трябва да започнат преговорите в разширен състав, с участието на членовете на делегациите на двете държави. Срещата продължи точно 2 часа и 10 минути. Според протокола, разговорът трябваше да продължи час и половина, но конкретно ограничение на времето на бе фиксирано.  Всъщност, преди година по време на първата среща между Путин и Тръмп, съпругата на американския президент Мелания бе помолена да надникне в залата за преговори, за да се убеди, че двамата лидери да сложат край на своята продължила твърде дълго беседа. Тогава Мелания не се увенча с успех.   По-рано Доналд Тръмп каза, че иска да обсъди с Путин ситуацията в Сирия, конфликта в Украйна и приписваната на Русия намеса в изборите за президент на САЩ.   Това е първата пълномащабна среща между Тръмп и Путин. По-рано двамата президенти се срещата два пъти в рамките на международни форуми - през юли 2017 година в рамките на срещата на Г-20 в Хамбург и през ноември същата година в рамките на срещата на АТИС в Дананг.     ", "date": "2018.07.16", "title": "Срещата между Тръмп и Путин продължи точно 2 часа и 10 минути"}
{"url": "https://www.blitz.bg/layfstayl/khoroskop/ne-mozhesh-da-gi-premetnesh-top-3-na-zodiite-s-nechoveshka-pamet_news614030.html", "text": "Желязна интуиция и слонска памет. Това са трите зодии, които никога няма да забравят какво си казал или какво си им причинил:Скорпион  Скорпионът е зодиакалният знак с най-добра памет. Това е достатъчна причина никога да не ядосвате скорпионите. Те помнят неща, които може да са се случили преди 10-15 години. И помнят дори най-дребните детайли. Те знаят прекрасно какво и кога сте им казали, затова трудно могат да бъдат излъгани. Приятелите им обикновено са изненадани, когато скорпионите им разкажат стари ситуации, и то с пълни подробности. Дори предават точно думите от разговорите. Естествено, ще ви припомнят и точни дати на събития. Като водни знаци, са много интуитивни. Телец  Това е другата зодия, която има отлична памет и доста прилича на скорпиона. Телците имат силно изразена визуална памет и когато говорят за нещо от миналото, ще ви обрисуват картината детайлно. Ще си спомнят кой какви дрехи е носил, какъв цвят е била покривката, кой сезон е било, какво е било времето, какви миризми е имало, коя песен е звучала в даден момент. Също не могат да бъдат лесно излъгани. И ако ги ядосате, ще ви припомнят как сте ги наранили и ще ви кажат не само дата, но и кой ден от седмицата е било. Рак  Раците опитват да изглеждат щастливи и весели, но това е само маска, с която да закрият своята уязвимост. Крият се в черупката си, но от там наблюдават всичко. И го помнят много добре, защото са чувствителни. Не искат да забравят кой какво е направил, кой как е постъпил. Защото, ако забравят, няма да могат да се опазят от грешните хора. В ума им има истински черен списък на всички, които са ги наранили и предали. Имат такава силна памет, тъй като са били наранени и са преживели нещата тежко.    ", "date": "2018.07.16", "title": "Не можеш да ги преметнеш: Топ 3 на зодиите с нечовешка памет!"}
{"url": "https://www.blitz.bg/layfstayl/za-damite/eto-kak-lesno-i-prosto-da-oformite-zonata-na-lyubovta-po-fn-shuy_news613814.html", "text": "Фън шуй е древно китайско учение, което разглежда организацията на околното пространство в съответствие с потоците на енергията Чи. Според него, за да бъде един човек щастлив и успешен, нещата в жилището му трябва да са подредени по правилния начин, като на всяко кътче трябва да се обърне специално внимание. Днес ще ви разкажем за зоната на любовта. Правилната организация на пространството в този сектор може не само да укрепи отношенията между членовете на фамилията, но и да привлече любовта в живота на онези, които все още не са намерили своята половинка. ", "date": "2018.07.16", "title": "Ето как лесно и просто да оформите зоната на любовта по Фън шуй"}
{"url": "https://www.blitz.bg/layfstayl/za-damite/11-sveta-s-koito-shche-se-izbavite-ot-izlishnite-kilogrami-bez-strogi-dieti_news613820.html", "text": "Знаете ли, че ще ви е нужно около час и 40 минути активно ходене, за да изгорите калориите, които се съдържат в едно парченце млечен шоколад? А ако излишните килограми не са един и два, а много повече? Разбира се, не е лесно да се вземете в ръце и да започнете да отслабвате, особено ако си нямате идея с какво да започнете!", "date": "2018.07.16", "title": "11 съвета, с които ще се избавите от излишните килограми без строги диети"}
{"url": "https://www.blitz.bg/layfstayl/shoubiznes/megz-nikoga-do-sega-ne-e-bila-tolkova-gola-na-snimka-18_news613977.html", "text": "Топ дизайнерката Мегз успя отново да събере цялото внимание в социалните мрежи върху себе си. Типично в нейн стил само с една инстаграм снимка Каканашева успя да предизвика лавина от критики и похвали, за които родните плеймейтки и модели могат само да мечтаят дори с чисто голи снимки, пише Хот Арена. Красавицата пусна първата си колекция обувки като позира с мокра коса и прозрачна плажна рокля на задната седалка на колата си след плаж.  На снимката ясно се вижда силуета на едната гърда на Мегз и ужасно изрязания бански.   Кралицата на инстаграм сподели, че снимката е от много личен за нея момент и че е направена от любимия й човек.  Коментарите под снимката са смесени - едни осъждат Каканашева за голотата, други ревностно я защитават и хвалят.  Злите езици коментират, че Мегз нарочно е пуснала снимката, за да предизвика скандал, с който обувките й да бъдат навсякъде. Най-странното, обаче, е че редица родни звезди позират далеч по-голи и провокативни, но не предизвикват подобен социален отзвук.   Родни ПР експерти коментират, че отзвукът при Мегз винаги е толкова голям, защото тя е идол и пример за подражание на младите и хората очакват от нея да е винаги перфектна в работна атмосфера. Затова всичко, което поднесе извън образа на идеалната бизнес дама предизвиква противоречие и несъмнено се превръща във фурор.  ", "date": "2018.07.16", "title": "Мегз никога до сега не е била толкова гола на СНИМКА (18+)"}
{"url": "https://www.blitz.bg/layfstayl/za-damite/iskate-da-bdete-dobra-mayka-zabravete-za-vsichko-koeto-ste-chuvali-dosega-i_news613823.html", "text": "Всяка майка иска най-доброто за рожбата си и един въпрос не й дава мира от сутрин до вечер: правилно ли възпитавам детето си? В търсенето на отговора много майки се съветват с други родители, гледат предавания, неуморимо разлистват различни книги... За съжаление, всички тези дейности не могат да дадат еднозначен отговор на този толкова важен въпрос.   Днес няма единна система за възпитание, каквито някога бяха например методите на Бенджамин Спок. За сметка на това има много други, които си противоречат. Не е изненадващо, че родителите се чувстват несигурни.  И все пак има няколко начина, които могат да ви помогнат да станете добър родител.   ", "date": "2018.07.16", "title": "Искате да бъдете добра майка? Забравете за всичко, което сте чували досега и..."}
{"url": "https://www.blitz.bg/layfstayl/za-damite/15-modela-letni-obuvki-koito-mozhesh-da-schetaesh-s-vsichko_news612465.html", "text": "Със сигурност не ти се иска да си купиш 10 чифта обувки, за да има с какво да носиш любимите си тоалети и мечтаеш да намериш идеалните, които да подхождат на всичко. Тази статия е точно за теб! Подготвяш се за парти или може би смяташ да отидеш на официална среща?", "date": "2018.07.16", "title": "15 модела летни обувки, които можеш да съчетаеш с всичко"}
{"url": "https://www.blitz.bg/layfstayl/za-damite/tezi-5-napitki-shche-napravyat-chudesa-s-organizma-vi_news613803.html", "text": "Знаете ли, че женското здраве и красота зависят много от храненето? Всичко, което попада в организма ви, оказва огромно влияние на работата на тъканите и органите. Преди много столетия мъдрият Хипократ е казал: \"Аз съм това, което ям!\". И до ден днешен лекарите не спират да популяризират тази истина.  И ако с храненето нещата горе-долу са ви ясни, знаете ли как да нормализирате състоянието си с помощта на напитките?  С тях ще подобрите общото си здравословно състояние, репродуктивната си функция, ще се сдобиете със стройна фигура, здрава и кадифена кожа и гъста и жива коса.", "date": "2018.07.16", "title": "Тези 5 напитки ще направят чудеса с организма ви!"}
{"url": "https://www.blitz.bg/svyat/donald-trmp-ot-khelzinki-otnosheniyata-ni-s-rusiya-sa-tolkova-loshi-zaradi-nashata-glupost-i-lova-na-veshchitsi_news613964.html", "text": "Президентът на САЩ Доналд Тръмп в свой пост в Туитър хвърли вината за хладните отношения между Вашингтон и Москва на разследването за предполагаемата намеса на Кремъл в президентските избори в страната от 2016 г. Това стана броени часове преди срещата на Тръмп с руския президент Владимир Путин, предават световните агенции. „Нашите отношения с Русия НИКОГА не са били толкова лоши благодарение на дългогодишната глупост на САЩ, а сега и на „лова на вещици“, написа Тръмп в социалната мрежа „Туитър“.   Президентът Тръмп визира разследването на специалния прокурор на САЩ Робърт Мюлер за предполагаемата руска намеса в изборите.  По-късно днес Доналд Тръмп и Владимир Путин ще проведат първата си пълноформатна среща във финландската столица Хелзинки. Централната тема на разговора им ще бъде сегашното състояние на двустранните отношения и перспективите за развитието им.", "date": "2018.07.16", "title": "Доналд Тръмп от Хелзинки: Отношенията ни с Русия са толкова лоши заради нашата глупост и „лова на вещици“"}
{"url": "https://www.blitz.bg/svyat/trmp-ubeden-nato-veche-e-silna-i-bogata_news613972.html", "text": "Президентът на САЩ Доналд Тръмп обяви в профила си в \"Туитър\", че срещата на върха на НАТО в Брюксел, на която той присъства през миналата седмица, е била успешна и е била неправилно отразена от голяма част от медиите. \"Получих много обаждания от лидери на страни членки на НАТО, които ми благодариха, че помогнах да ги събера и да ги накарам да се съсредоточат върху финансовите задължения както понастоящем, така и за в бъдеще. Имахме наистина страхотна среща на върха, която беше неправилно отразена от голяма част от медиите. НАТО вече е силен и богат!\", подчерта Тръмп от Хелзинки, където пристигна преди часове, за да се срещне с руския си колега Владимир Путин.По време на самата среща на 11 и 12 юли американският държавен глава се конфронтира с партньорите си заради твърде недостатъчните разходи, които те отделят за отбрана, като настоя освен за изпълнение на целта за военни разходи в размер на 2% от БВП, също така и за в бъдеще военните разходи на страните членки на Алианса да достигнат 4 на сто от БВП.    ", "date": "2018.07.16", "title": "Тръмп убеден: НАТО вече е силна и богата!"}
{"url": "https://www.blitz.bg/svyat/eto-kak-tova-gadno-kopele-se-otrka-v-nevinno-momiche-v-tlpata-video_news614005.html", "text": "Шокиращо видео с тормоз на момиче сподели на страницата си Facebook потребител, наречен Sreeja Nair. Отвратителен инцидент се случи в Западен Бенгал, Индия. Мъж се появява зад момиче в тълпата в увеселителен парк. Перверзникът се оглежда дали някой гледа и започва да търка гениталите си в задните части на момичето. ", "date": "2018.07.16", "title": "Ето как това гадно копеле се отърка в невинно момиче в тълпата (ВИДЕО)"}
{"url": "https://www.blitz.bg/analizi-i-komentari/svetovnite-medii-grmyat-broeni-chasove-do-sreshchata-trmp-putin-evropa-trpne-v-ochakvane_news613986.html", "text": "Остават броени часове до началото на срещата на върха между държавния глава на САЩ Доналд Тръмп и руския президент Владимир Путин в Хелзинки. В напрегнато очакване на преговорите във финландската столица в Европа не спират да си задават въпроса какви ще бъдат последиците за Стария континент от евентуално споразумение между лидерите на двете световни суперсили, пише Фокус в свой анализ.Die Presse: За какво ще говорят Доналд Тръмп и Владимир Путин в Хелзинки   Президентите на САЩ и Русия Доналд Тръмп и Владимир Путин ще проведат първата си среща на високо равнище. Тя ще се състои на изключително символично място: в Хелзинки, където през 1975 г. 35 държави, включително СССР, подписват Заключителния акт на Съвещанието за сигурност и сътрудничество в Европа (ОССЕ), който поставя основите на нови принципи на международното сътрудничество. Непредсказуемостта на Тръмп и неприемливата политика на Путин правят подобен резултат от срещата във финландската столица на практика невъзможен. Австрийският национален ежедневник Die Presse представя списък на темите, които съветниците на двамата лидери вероятно са подготвили за обсъждане.  Надпревара във въоръжаването  Както Тръмп, така и Путин използваха реторика за арсенала от ядрени оръжия, с които разполагат двете суперсили. По този начин отново на преден план излязоха опасенията за нова надпревара във въоръжаването. Тя би била опасна и твърде скъпа - както за Русия, така и за САЩ. Ако двамата президенти успеят да постигнат споразумение, което по някакъв начин държи проблема под контрол, то срещата би била победа и за двете страни. Напредъкът в борбата за удължаване на новия договор за разоръжаването, който изтича през 2021 г., ще бъде значителен успех. В петък лидерът на Вашингтон описа ядрените оръжия като \"най-големия проблем в света\". Той обаче не представи конкретни предложения по въпроса.  Санкции  Путин се стреми към избягване на американските санкции. През 2017 г. Конгресът бе категоричен: Тръмп може да наложи ограничения само с одобрението на американските законодатели. Държавният глава на САЩ обаче има правото да обяви известни облекчения на санкциите без одобрението на Конгреса. Вероятно е Тръмп да изпрати ясен сигнал, че американското правителство не планира разширяване на списъка с руски компании и физически лица, срещу които са наложени санкции. Това ще улесни международните инвестиции в Русия, от които правителството в Москва спешно се нуждае.  Сирия  Съюзникът на САЩ в лицето на Израел се опасява, че бойците, подкрепяни от Иран, ще останат по границата на страната след края на войната в Сирия. Тръмп би могъл да поиска от Путин да използва влиянието си, за да отслаби иранското присъствие в разкъсваната от граждански конфликти държава. За Путин обаче това би било опасно - по този начин Кремъл може да се лиши от съюзника си Техеран, а това означава, че руските войници ще бъдат принудени да поемат тежестта на борбата в Сирия.  Дипломация  През последната година бяха закрити дипломатически представителства и на двете страни, а техния персонал - експулсиран. Първо заради твърденията за предполагаемата руска намеса в президентските избори в САЩ през 2016 г., а по-късно и заради случая с предполагаемото отравяне във Великобритания на бившия руски офицер от Главното разузнавателно управление (ГРУ) Сергей Скрипал. В Хелзинки Тръмп и Путин биха могли да постигнат съгласие за повторно отваряне на закритите институции.  \"Задният двор\" на Русия  След присъединяването на Крим към Русия през 2014 г. НАТО рязко увеличи броя на ученията, провеждани на територията на Източна Европа, разгневявайки по този начин Москва. Ако лидерът на Белия дом се съгласи броят на маневрите да бъде намален, то това би било огромен успех за Путин. Източници от кръговете на Алианса вече разкриха, че са подготвени за катастрофален сценарий, в който Тръмп обявява замразяване на американското участие в ученията или оттегляне на военнослужещите на САЩ от балтийските острови.  Украйна  САЩ подкрепиха Украйна в конфликта с Русия със стотици милиони долари военна помощ. За лидера на Кремъл би било истински триумф, ако убеди събеседника си да преустанови отпускането на тази помощ за Киев. В замяна Путин може да направи отстъпки по отношение на разполагането на миротворци в Източна Украйна. Изключено е обаче да направи отстъпки по въпроса за Крим.  Предизборната кампания в САЩ  Тръмп съобщи по време на посещението си в Обединеното кралство, че ще говори с Путин за твърденията за намеса в президентската кампания на САЩ през 2016 г. Темата отново излезе на преден план, след като в петък американците повдигнаха обвинения срещу 12 членове на руското военно разузнаване. Те са уличени в конспирация с цел повлияване на предизборната кампания. Според обвинителните актове те са проникнали в компютърните мрежи на избирателната комисия на Демократическата партия и на кандидата за президент Хилъри Клинтън и са разпространили информация в интернет. Руската страна отрече каквото и да е влияние върху изборите. FAZ: Срещата Тръмп-Путин: Вашингтон се нуждае от Москва срещу Пекин   Германците са толкова свикнали със свободата и просперитета, че техните стратегически инстинкти изчезнаха. Крайно време е Европа да се защитава сама, защото в Хелзинки държавният глава на САЩ Доналд Тръмп може да даде картбланш в Европа на руския президент Владимир Путин, за да го спечели като съюзник срещу Китай, коментира в статия за водещия германски национален ежедневник Die Frankfurter Allgemeine Zeitung Максимилиан Терхале, доцент по стратегически изследвания в Университета в Уинчестър и старши научен сътрудник в Кралския колеж в Лондон. В днешно време това би трябвало да се превърне в кредо на външната политика, но стратезите й заобикалят тази тема и в резултат губят доверието на гражданите.  Последното видео послание на канцлера на ФРГ от срещата на върха в Брюксел не беше много убедителна. Налице са пукнатини. Видни. Неизбежно новите енергийно-политически съзвездия на международната сцена подлагат на изпитание ядрото на убежденията на Меркел за външната политика. Първото основно предположение на Меркел, което бе ясно разпознато по време на Кримската криза, е, че великите сили не водят войни помежду си. Това би било твърде рисковано. Второто произтича от първото: когато военните заплахи ескалират, те трябва да преминат на ниво дискусия за икономиката - чрез санкции. Т.е. Берлин разчита на \"промяна чрез икономическата тежест на Германия\". Това е основата на външната политика на ФРГ, изградена на база предимството, което икономическите ресурси дават на страната. В Берлин действат, изхождайки от икономическата ориентация на външната политика, която е прагматично-ориентирана. Подходът на Меркел започва да показва ясни пукнатини. Стратегиите на великите сили отдавна са на различно ниво, гарантиращо им трансформиране на световната политика в техен интерес. По същество това означава, че основното предположение на Меркел за свят без войни не е правилно. Решаващият фактор сега е, че САЩ искат да отслабят Китай като световен политически и глобален икономически съперник за световно господство.  Според Вашингтон само по този начин ще може да бъде наложена американската концепция за ред, основан единствено на безспорната военна сила. Един поглед сякаш е достатъчен, за да стане ясно, че пътят на Китай става все по-сходен с този на Германския Райх преди Първата световна война. Но канцлерът на ФРГ вижда в запазването на свободната търговия най-доброто нещо. Тя разсъждава икономически, без да отчита другите, опасните военни измерения на възхода на Китай. Стратегията на Берлин - промяна чрез търговия - тук едва ли е разбираема. Но за да отслабят Китай, САЩ се нуждаят от Русия. Само тогава Пекин може да бъде изолиран в международен мащаб. Ето защо за Тръмп срещата с Путин е от изключителна важност. Тези неприятни тренировки на мисълта заварват Берлин до голяма степен пленен в мрежите на традиционните подходи. Те включват надеждата, че Джеймс Матис в крайна сметка ще остане основата на трансатлантическия лагер в американското правителство. Разбира се, Конгресът на САЩ вече доказа, че е надеждна преграда срещу уклона на Тръмп към Путин. Но антикитайските настроения в САЩ скоро ще достигнат до ниво, което ще позволи на Тръмп да продаде своята проруска позиция като стратегическа необходимост. Уязвимостта на нашата сигурност лъсна по най-грубия начин.  В крайна сметка ще даде ли Тръмп на Путин картбланш за Европа, за да го спечели срещу Китай? Това би била дългоочаквана награда за руския лидер. При това положение Берлин ще трябва задължително да остане в германско-френската ос, да търси контакт с Полша на изток, дори и по този начин да влезе в противоречие с Вашингтон. ФРГ трябва да работи за запазване на Обединеното кралство в рамките на Европейския съюз и да направи по-малките страни от Общността материално имунизирани срещу Китай и Русия и техния подход за \"разделяй и владей\". По отношение на Пекин, по-специално, Берлин най-накрая трябва да се откаже от всички химери и да погледне от гледната точка на реалната политика. Всичко останало е против нашите дългосрочни интереси и ценности. Politico: \"Духът на Хелзинки\" се събужда, за да посрещне Доналд Тръмп и Владимир Путин   Време е Финландия да излезе от сянка: Доналд Тръмп и Владимир Путин идват в Хелзинки, пишат в европейската редакция на изданието Politico.  Финландската столица бе в дълга лятна ваканция от някогашната си роля на посредник на световни лидери. За разлика от предходните срещи, този път Хелзинки не е домакин на среща, свикана в името на гарантирането на стабилността в Европа. Сега финландската столица посреща двама мъже, двама президенти на две суперсили, които тласнаха Стария континент към размирици. \"Финландците имат смесени чувства с оглед този факт\", обяснява Ян Рийхелайнен, експерт по националната сигурност. \"Ние изградихме образ като на страна от типа посредник и сме горди да бъдем домакини. Но са налице страхове за това какво точно Тръмп и Путин може да се договорят тук\". От редакцията припомнят, че финландската столица е била домакин на множество срещи на високо равнище между САЩ и Русия.  През 1990 г. в Хелзинки се срещат Джордж Буш-старши и Михаил Горбачов, за да обсъдят инвазията на Ирак в Кувейт. През 1997 г. Бил Клинтън и Борис Елцин обсъждат там разширяването на НАТО и контрола върху оръжията. Но може би най-величественото дипломатическо постижение на града е срещата на високо равнище през 1975 г., на която се събират представители на СССР, САЩ и други страни в името на добросъвестния диалог. Насърчаването на разговорите между непримиримите противници - това всъщност е \"духът на Хелзинки\", който ще бъде събуден, за да посрещне държавните глави на САЩ и Русия. The Daily Express: Джон Болтън сравни срещата между Доналд Тръмп и Владимир Путин с разговорите между Франклин Рузвелт и Йосиф Сталин   Джон Болтън, съветник по националната сигурност на американския президент Доналд Тръмп, сравни срещата на върха с руския президент Владимир Путин с разговорите между американския президент Франклин Рузвелт и съветския лидер Йосиф Сталин по време на Втората световна война, пише британският вестник The Daily Express.  Болтън заяви, че Франклин Рузвелт се е срещал със Сталин във време, когато „активността“ в Русия е била по-брутална, отколкото е в 21-ви век и хора, които критикуват президента, рискуват да имат кръгозора на „плодови мушици“. „Франклин Рузвелт се е срещал с Йосиф Сталин във време, когато активността в Русия е много по-лоша, отколкото е днес. Не извинявам днешното поведение, но не изглежда това да е притеснявало Франклин Рузвелт. И либералните Демократи също не са били притеснени по онова време, когато той се е срещал със Сталин. Нека да се опитаме да имаме малко историческа перспектива тук и да не се държим сякаш имаме кръгозора на плодови мушици“, заяви Болтън.  Запитан дали е редно Тръмп да се среща с Путин, когато имиджът му по отношение на свободата на медиите, е толкова лош, както и покрай обвиненията към руската държава за затворени и убити журналисти, съветникът по национална сигурност отговори: „Мога да ви кажа, когато се срещнах с президента Путин преди няколко седмици, за да се подготвим за срещата в Хелзинки, че той показа ясно, че руската държава не е замесена.“ Президентът Тръмп използва социалната мрежа „Туитър“ преди срещата в Хелзинки, критикувайки медиите и заявявайки, че никога няма да бъде задоволен от крайния резултат на разговорите си с лидера на Източната суперсила.  „Заминавам към Хелзинки, Финландия – очаквам срещата ми с президента Путин утре. За съжаление, независимо от това колко добре се справя на срещата, ако ми бъде даден великият град на Москва като възмездие за всичките грехове и злини, извършени от Русия… След години бих се върнал, за да критикувам, че това не е било достатъчно – и че е трябвало да получа Санкт-Петербург в добавка! Много от нашите медии всъщност са основният враг на хората и всичко, което Демократите знаят, е да се противопоставят и да възпрепятстват! Това е причината да има толкова омраза и раздор в нашата страна – но в един момент това ще се излекува!“, написа Тръмп в „Туитър“. ", "date": "2018.07.16", "title": "Световните медии гърмят: Броени часове до срещата Тръмп-Путин, Европа тръпне в очакване"}
{"url": "https://www.blitz.bg/svyat/demi-mur-zhegna-brus-uilis-ti-beshe-mrtv-po-vreme-na-braka-ni_news613979.html", "text": "Брус Уилис бе направен на пух и прах от бившата си съпруга Деми Мур в шоуто Saturday night. В него има специална част, в която звездата става обект на черен хумор и този път дори самият актьор се забавляваше видимо.Деми, която бе омъжена за Уилис в периода 1987-2000 и го дари с 3 дъщери, не пропусна да го „захапе“ за възрастта му, плешивостта и опитите му да пее.  Сред шегите ѝ овации обра тази, в която сравни брака им с трилъра с негово участие: „Гледам на брака ни като на „Шесто чувство“... Ти беше мъртъв през цялото време“. Дъщерите им Румър, Талула и Скаут също бяха в студиото и не спряха да се смеят на остроумието на майка си. В шоуто шегички за Брус пусна и колегата му Едуард Нортън, който призна, че ревнува много от факта, че Уилис все влиза в образа на един и същи герой и славата му продължава десетилетия. Шоуто ще излезе в ефир на 29 юли.", "date": "2018.07.16", "title": "Деми Мур жегна Брус Уилис: Ти беше мъртъв по време на брака ни!"}
{"url": "https://www.blitz.bg/layfstayl/shoubiznes/reni-razkri-pred-gala-nay-tzhnata-si-tayna-napravila-abort-v-kipr-zashchoto_news613981.html", "text": "Рени има период от живота си, за когото не обича да говори. По повод новата й песен \"Искам бебе\" тя заговори за истинската си първа любов. Когато е работила в Кипър, тя е забременяла, нейния партньор й е предложил брак, всички са били щастливи, сестра й също е работила в Кипър, разказва Рени при Гала.\"Аз приех предложението всичко беше цветя и рози. При второто му идване в България обаче, той ми каза, че има условие, аз да оставя пеенето и сцената. Аз го питах изненадана какво ще работя, той ми каза нормална работа като продавачка например. Аз не го разбрах, как може да накараш някой да остави това, което го прави щастлив, и да го принудиш да работи нещо, което не е негово. Съвсем скоро разбрах, че тогава на времето родителите му са повлияли. Общо взето така се достигна до това да взема решение да направя аборт. Това беше най-трудното ми решение.\"   Тя разкри, че в момента има нова изгора, много е щастлива и влюбена, вероятно новата любов е поводът за песента й \"Искам бебе\". Децата й я подкрепят за новата й връзка.", "date": "2018.07.16", "title": "Рени разкри пред Гала най-тъжната си тайна! Направила аборт в Кипър, защото..."}
{"url": "https://www.blitz.bg/layfstayl/khoroskop/koe-bozhestvo-zakrilya-zodiakalnite-znatsi_news614028.html", "text": "Всеки зодиакален знак се закриля от божество, което притежава най-силно изявените му качества. Вижте кой закриля вас:Овен - Арес  В гръцката митология Арес е бога на войната. Той се асоциира с насилие, жестокост, желание за победа в битките. Затова овните са толкова страстни, буйни и трудно се укротяват. Телец - Афродита  Афродита е богинята на красотата и любовта. Управляващата планета на телците е Венера - планетата на красотата и удоволствията. Затова не е изненада, че тези зодиакални знаци са много чаровни, наслаждават се на живота, който живеят и обичат силно семейството си. Близнаци - Атина  Богинята Атина се е считала за символ на мъдростта, куража, силата, стратегиите, военните победи. Така и близнаците са сред най-мъдрите мислители, винаги поемат предизвикателства, схватливи са и винаги оцеляват. Рак - Артемида  Тя е богинята на луната, лова, плодородието и женското целомъдрие. Защитавала малките деца и лекувала болните девойки. Раците също са много грижовни, винаги съчувстват на другите и им помагат. Лъв - Аполон  Аполон е богът на слънцето, светлината, музиката, поезията и знанието. Умеел да разсмива другите. Лъвът е душата на компанията, винаги е забавен и весел. Харизматичен е и излъчва топлина и щастие. Дева - Деметра  Тя е била закрилница на земеделието, реколтата, плодородието. Тя научила хората как да обработват земята и да се сдобиват с храна. Практична - каквито са и девите. И те извличат всичко полезно от ситуациите и показват на другите верния път.    Везни - Хера  Хера е известна като богиня на брака и раждането. Някои смятат, че е била много ревнива, тъй като със Зевс (неин съпруг) постоянно се карали, заради неговите любовни афери. Не оставяла нещата така. Точно както везните винаги търсят и раздават справедливост. Красиви са и обичат силно като Хера. Скорпион - Кали  В индуистката митология Кали е богиня на смъртта и разрушението, но също и на сексуалността. Скорпионът е воден знак - много е чувствителен, емоционален, изживява всичко тежко и се срива до основи, но не го е страх от смъртта. Сред най-страстните знаци на зодиака е. Стрелец - Зевс  Пазител на небето и гръмотевиците, а освен това е най-великият - бог на боговете. Изобличавал лъжите. Стрелецът е управляван от Юпитер - планетата на истината и богатството. Тези неща правят стрелците честни и истински лидери. Козирог - Персефона  Богиня на почвата и подземния свят. Винаги държала в ръка фенерче. Козирозите са същите - символ и на тъмнината, и на светлината. Могат да са много добри и стабилни, но и арогантни и студени. Водолей - Прометей  Един от титаните в древногръцката митология, името му означава \"мислещ предварително\". Бог на предвидливостта, и бунтар. Водолеите приличат на него по това, че са много способни, имат интересни идеи, но и понякога създават хаос около себе си, идващ от бързата им мисъл. Риби - Ищар  Първо е била позната като богиня на плодородието, впоследствие се казвало, че тя е покровителка на военните сили. Рибите също понякога действат противоречиво, пълни са с енергия като нея, сложни са за разбиране.    ", "date": "2018.07.16", "title": "Кое божество закриля зодиакалните знаци?"}
{"url": "https://www.blitz.bg/svyat/tusk-s-apel-km-kitay-sashch-i-rusiya-ne-zapochvayte-trgovski-voyni_news613946.html", "text": "Председателят на Европейския съвет Доналд Туск настоя, че Китай, САЩ и Русия са длъжни да не започват търговски войни и призова трите страни да реформират Световната търговска организация (СТО), предава Reuters. Той заяви, че все още има време да се предотврати конфликт и хаос.Туск и председателят на Европейската комисия Жан-Клод Юнкер в момента са в Пекин, за да се срещнат с китайския премиер Ли Къцян за ежегодния диалог между лидерите на ЕС и Китай.  Припомняме, че президентът на САЩ Доналд Тръмп наложи тежки мита върху внос на стомана и алуминий, а специално срещу Китай наложи мита на стойност десетки милиарди долари и заплаши мерките да бъдат разширени и да засегнат китайски стоки на стойност до 500 млрд. долара. ", "date": "2018.07.16", "title": "Туск с апел към Китай, САЩ и Русия: Не започвайте търговски войни!"}
{"url": "https://www.blitz.bg/layfstayl/ptuvane/top-10-na-nay-trudnite-za-poseshchenie-drzhavi_news613947.html", "text": "Пътуването до различни държави по света може да е стресиращо и до някои е по-лесно да се достигне, отколкото до други. Хенрик Йепсен, който е посетил всяка една държава на планетата, споделя своя списък на десетте най-недостъпни страни, пише Business Insider.1.  Сирия .  Хенрик пътувал до Сирия в разгара на гражданската война миналата година. След като говорил с датския журналист Расмус Тантхолд, който от години предава от страната, той успял да се свърже със сирийския посланик в Северна Корея.  „Визата невинаги е достатъчна, за да влезете в страната. Пътувах до Бейрут, където моят човек за връзка ме взе и ме откара до границата. Служителят в имиграционната служба не можеше да повярва, че съм в Сирия като турист, но в крайна сметка реши да ме пусне“, разказва Йепсен. 2.  Йемен Макар че посочва Йемен като една от най-добрите страни за пътуване в света, политическата нестабилност създала главоболия на Хенрик при влизането му в държавата. Той успял да я посети през 2014 г. с помощта на местна авиокомпания и двама туроператори преди началото на войната.  „Днес е почти невъзможно да влезеш в страната. Най-добрият вариант е да опитате да намерите местен помагач“, казва Йепсен. 3.  Саудитска Арабия „Няма туристически визи за Саудитска Арабия, така че ако не сте мюсюлманин, трябва да си организирате бизнес пътуване. Radisson Blu ми помогнаха за посещението, но за всеки човек е голямо предизвикателство да открие компания, която да му помогне“, разказва Хенрик. 4.  Либия „Либия е високо в списъка ми на най-недружелюбните народи в света“, споделя Йепсен. Но пътуването му до страната било доста трудно за него.  Макар че се свързал с либийските посолства, за да му помогнат за виза, никой не бил в състояние да му окаже подкрепа. В крайна сметка Тантхолд се свързал с чуждестранни журналисти в Либия, които му помогнали да се сдобие с виза и му уредили самолетен билет. Той дори успял да се срещне с премиера на Либия. 5.  Екваториална Гвинея Хенрик я нарича „красивата страна“, но казва, че за европейците е трудно да стигнат до нея. След като не успял да получи виза от посолствата на страната в Претория и Либревил, той принтирал страница формат А4 със свои лични данни и пътувал до консулството в Лагос, Нигерия. Там посланикът му помогнал за издаването на виза. 6.  Ангола Подобно на Екваториална Гвинея, Хенрик имал трудности да се сдобие с виза. В крайна сметка обаче открил вратичка.  „Вземете си петдневна транзитна виза. Аз успях да се сдобия с такава виза от посолството им в Сао Томе, която ми позволи да летя до Луанда, столицата на Ангола. След това пътувах до различна дестинация за пет дни. Посетих и специалният регион Кабинда, докато бях в Ангола, и се наслаждавах на посещението си в една от най-скъпите държави в света“, споделя Йепсен. 7.  Туркменистан Тази централноазиатска държава осигурява невероятно преживяване по време на пътуването, но е трудна за посещаване. Не можете да се сдобиете лесно с виза. Можете да получите петдневна транзитна виза, но това изисква виза от държавата, от която идватеq и държавата, до която пътувате.  „Вместо това аз работих с туроператор, който ми позволи да вляза и да изляза от страната с туристическа виза. Туркменистан има голям потенциал за туризъм, но трябва да улесни достъпа, за да получава повече пари от туристи“, съветва Хенрик. 8.  Еритрея Тази държава е в дъното на класациите по медийна свобода в света и след като провел подробно изследване, Хенрик установил, че местен туроператор може да напише писмо за него. Това писмо му позволило да се сдобие с виза при пристигането си. 9.  Науру Държавата не е посещавана от много туристи и получаването на виза може да е трудно. Трябва да кандидатствате в една от четирите дипломатически мисии – Банкок, Брисбейн, Сува и Тайпе.  „Няма много неща за правене в малката островна държава Науру, а полетите са много скъпи. Предполагам, че не присъства в списъка с дестинации на много туристи“, казва Хенрик. 10.  Судан Според Йепсен получаването на виза за Судан е пословично трудно. След онлайн изследване той установил, че е най-лесно да се сдобие с такава от Египет.  „Бяха ми необходими два дни и беше доста по-евтино, отколкото да обработят всичките ми документи в Европа. Платих само 50 долара и бях готов да вляза в страната, която беше най-голямата в Африка преди независимостта на Южен Судан.  Една държава изненадващо не попада в списъка на Хенрик – Северна Корея. Защо?  Всъщност е много лесно да посетите Северна Корея. Просто си вземете двойна входна виза за Китай, а туроператорът ще се погрижи за всичко останало, казва Йепсен.  ", "date": "2018.07.16", "title": "Топ 10 на най-трудните за посещение държави!"}
{"url": "https://www.blitz.bg/svyat/makedonski-medii-boliviya-izgoni-bankerite-rotshild_news613956.html", "text": "Тиха революция тече в Боливия. И слага началото на края на династията Ротшилд. Най-голямата частна банкова институция в света вече е аут от първата страна в Южна Америка. А президентът Ево Моралес показа, че има ли желание, има и начин. Да бъде върната държавата на народа си.Боливийският президент буквално изгони от страната банкерите Ротшилд. Не само техните частни банки са унищожени, но също така бе отрязан пътят на САЩ за контрол и доминация върху Боливия, пише puls24.mk.  МВФ и Световната банка, които са доминиран от Съединените щати, са основните играчи в световния световен икономически ред от създаването им през 1944 г. Тези международни банкови организации, които са до голяма степен под контрола на прочутото банково семейство Ротшилд, от години диктуват световната политика и икономика. Посредством сложна мрежа от механизми, цялата власт е в ръцете на семейство Ротшилд. Които практически управляват света. Заедно с още няколко изключително влиятелни фамилии. Доказано е, че тази мрежа първо започват да оказват натиск върху народа с помощта на дерегулацията на финансовия сектор. А след това предизвиква хаос. И то чрез промяна на политиката, която позволява на частните банки да ограбват обществата, твърди Моралес, пишат от puls24.mk. В резултат на създадения хаос, правителствата на тези държави биват принудени да спасяват икономиката с огромни пакети заеми от МВФ и Световната банка. Двете институции приемат да финансират националните банки с огромни пакети заеми, които обаче изискват от правителствата да въведат жестока политика на икономии, за да покрият лихвите по заемите. И по този начин вредят на работниците, семействата и държавата. И, ако механизмът все още не ви е ясен, Гърция е най-пресният пример. Страната се оказа в изкуствено създаден балон на благополучие, който обаче се спука. И бе принудена именно от МВФ и ЕЦБ да приеме пакет от жестоки икономически мерки, които ощетиха до голяма степен гражданите, за да може да плащат огромните лихви по кредитите си. Бившият финансов министър на Гърция Янис Варуфакис призна, че е имало таен план за връщане на драхмата и унищожаване на еврото, с цел страната да се спаси от фалита. Но в последния момент премиерът Алексис Ципрас се поддал на натиска отвън. И е отхвърлил волята на народа си. В резултат на това Гърция затъна в огромна финансова криза. Която се задълбочи след миграционната инвазия от Средиземно море. Но докато Ципрас се уплаши, че Грексит може да му коства политическата кариера, а и бъдещето, то в Боливия Ево Моралес нямаше никакви угризения да затръшне вратите на частните банките и да каже „НЕ“ на МВФ. Така Боливия стана първата южноамериканска държава, която поведе борбата срещу тази престъпна система. Преди Ево Моралес да поеме ролята на президент, Боливия страдаше от тежките мерки за икономии и приватизация от страна на МВФ и Световната банка, които унищожаваха хора и ресурси. Боливия тогава беше най-бедната нация в Южна Америка. Моралес, който стана 80-ият президент на Боливия през 2006 г., е първият президент, който бе избран от мнозинството на автономното население аймара. И оттогава се бори за намаляване на бедността и борбата срещу влиянието на САЩ и мултинационалните корпорации в Боливия. 12 години по-късно, Моралес, който е демократичен социалист, успя да превърне Боливия в най-бързо развиващата се южноамериканска икономика с поддържан положителен баланс и унищожаване на робовладелския външен дълг. А новооткритата боливийска независимост в момента разрешава на Моралес да отхвърли изнудването на институциите. През 2016 година боливийският президент обяви, че страната му вече няма да се подчинява на исканията и изнудването на САЩ, Световната банка или МВФ. „С цел получаване на кредит от МВФ, по-рано трябваше да се откажем от част от нашата страна. Ние се освободихме от тях икономически и политически. И вече не зависим от други страни и институции“, добави той. Боливия изхвърли множество корпоративни компании, след като Моралес дойде на власт. Включително \"Макдоналдс\" и \"Кока-кола\". И също така отказва да си сътрудничи със САЩ в „катастрофалната война срещу наркотиците“. Не поради липса на желание да спре наркокартелите, а защото предпочитат сами да се справят с проблема. Моралес принуди освен това чуждестранните компании за петрол и газ да дават на правителството на Боливия близо 82% от приходите си, които използва за финансиране на различни социални програми в полза на бедните. Бедността в Боливия е спаднала значително в резултат на тези стъпки. За сравнение, в момента Тръмп се опитва да направи същото за САЩ. С тази разлика, че американският президент използва този механизъм, за да затвърди влиянието на страната си. А не толкова, за да подпомогне бедните американци. Преобразуването на Боливия под ръководството на Моралес доказва, че всяка страна, без значение колко е бедна, може да отхвърли веригите на международните банкери. И да върне властта на народа си. А правото на свобода и независимост е нещо, заради което подобна битка си струва.", "date": "2018.07.16", "title": "Македонски медии: Боливия изгони банкерите Ротшилд"}
{"url": "https://www.blitz.bg/svyat/sashch-iskat-direktni-pregovori-s-talibanite-v-afganistan_news613961.html", "text": "САЩ искат директни преговори с талибаните в Афганистан, предаде NY Times. Белият дом е поискал от топдипломатите си да работят за организирането им. Самите талибани дълго настояваха за подобни преговори, но Вашингтон искаше и афганистанското правителство да участва. Това е значителна промяна в политиката на САЩ, чиято цел е да се сложи край на 17-годишната война.Все още обаче няма дата, нито се разкриват детайли около срещата, предават световни медии.  Има доказателства, че Пентагонът е един от реалните спонсори на талибаните. Това съобщи миналата седмица говорителят на външното министерство на Русия Мария Захарова. Новата стратегия на президента на САЩ Доналд Тръмп за Афганистан предвижда увеличаване на военното присъствие в страната, за да принудят талибаните да се съгласят на преговори за политическо уреждане на конфликта. Захарова обвини \"хазартната игра на страните членки на НАТО\" за нестабилната ситуация в Близкия изток и Северна Африка, както и за разпространения международен тероризъм. В отговор на обвинения на Вашингтон, че Русия си сътрудничи с талибаните, Захарова подчерта, че по такъв начин Пентагонът се опитва да прикрие \"спонсорирането на талибаните\" в Афганистан.", "date": "2018.07.16", "title": "САЩ искат директни преговори с талибаните в Афганистан"}
{"url": "https://www.blitz.bg/obshtestvo/rumniya-ni-prashcha-moshchi-na-sv-andrey-za-praznika-sv-marina_news613957.html", "text": "Частица от мощите на свети апостол Андрей Първозвани се очаква днес в Пловдив. Посрещането на светинята ще бъде в 18 часа в Катедралния храм \"Успение Богородично\", пише Марица. Мощите идват под тепетата по покана на пловдивския митрополит Николай в навечерието на празника на митрополитския храм „Света Марина”, който се чества на 17 юли. По традиция от години за този ден владиката измолва светини, пред които пловдивчани да се поклонят и да отправят молитви. При първите гостувания опашките стигаха чак до Античния театър, а богомолците се стичаха от цялата страна и потокът към храма не секваше дори нощем.  Този път мощите ще бъдат донесени от Негово Високопреосвещенство Теодосий, архиепископ на Томи (Констанца) от Румънската православна църква. Свети апостол Андрей Първозвани се счита за неин покровител.  От катедралната църква ще тръгне литийното шествие със светите мощи до митрополитския храм „Света Марина”. Там те ще бъдат поставени за поклонение на вярващите. В 18.30 ч. ще започне празничната архиерейска вечерня. Мощите ще останат в храма, който ще бъде отворен, докато има желаещи да се поклонят пред тях.   Утре, когато православната църква чества паметта на света великомъченица Марина в църквата, която носи нейното име, от 9 часа ще бъде отслужена празничната архиерейска света литургия. Тя ще бъде възглавена от митрополит Николай в съслужение с гости архиереи.   На всеки богомолец ще се дава за благословение икона с образа на св. Андрей и памук, осветен на светите мощи, съобщиха от Пловдивската митрополия.  Светинята ще остане в храма до 16 часа на същия ден.  По традиция празникът на св. Марина става повод и за честитки от архиереи и вярващи към пловдивския митрополит Николай в навечерието на неговия рожден ден. На 19 юли тази година той ще навърши 49 години. ", "date": "2018.07.16", "title": "Румъния ни праща мощи на св. Андрей за празника Св. Марина"}
{"url": "https://www.blitz.bg/svyat/asteroid-otkrit-prez-izminalata-godina-se-okaza-neshcho-dalech-po-interesno-video_news613959.html", "text": "Астероид, който бе открит в орбитата на нашето Слънце през декември 2017 г., разкри една приятна изненада – той не е един, а цели два, заключени в своята бинарна орбита около взаимен център на гравитация. Обектът е наречен 2017 YE5 и e забелязан за първи път на 21 декември 2017 г. По това време той е бил под такъв ъгъл, че учените не са могли да разберат дали става дума за два обекта или за два изпъкнали елемента, съединени помежду си от по-тънка част, какъвто е случаят с кометата 67P/Чурюмов-Герасименко.В края на юни обаче двата астероида се доближиха до най-близката си част до Земята по време на елиптичното си пътешествие около Слънцето – на разстояние от около 6 млн. километра. Именно тогава учените успяват да направят новото откритие. Те достигат до заключението, че двата астероида извършват пълна орбита един около друг на всеки 20-24 часа.  Оптичните наблюдения, измерващи яркостта на бинарния астероид, потвърждават находките, направени от обсерваториите „Грийн банк“ (Западна Вирджиния) и „Аресибо“ (Пуерто Рико). Според астрономите приблизително 15 процента от всички близкоземни астероиди, големи над 200 метра на ширина, са бинарни. Те обикновено се състоят от един по-малък и един по-голям обект. Някои (макар и рядко) са тройни, като например астероидът Florence, който прелетя край Земята през август и септември миналата година, придружен от двата си по-малки спътника. 2017 YE5 обаче е специален – и двата обекта са около 900 метра на ширина, което означава, че са приблизително еднакви по размер. При първоначалните наблюдения на яркостта учените са предположили, че са по-малки, което означава, че двойката не отразява светлината особено добре. Всичко това може и да означава, че двата обекта първоначално са били разделени, но в някакъв момент са били привлечени един към друг в една обща орбита. Учените тепърва ще изучават 2017 YE5 по-подробно. Астероидът извършва своята орбита около слънцето за 1730 дни (4,74 години). По отношение на космическите мащаби това е равнозначно на едно най-обикновено примигване. А и когато се върне отново при нас в най-близката си точка, е възможно да имаме още по-усъвършенствани технологии, които да направят далеч по-точно измервания.  Източник: obketi.bg", "date": "2018.07.16", "title": "Астероид, открит през изминалата година, се оказа нещо далеч по-интересно (ВИДЕО)"}
{"url": "https://www.blitz.bg/svyat/sashch-otkhvrlikha-priziva-na-es-da-go-izklyuchat-ot-sanktsiite-sreshchu-iran_news613952.html", "text": "Държавният секретар на САЩ Майк Помпео и министърът на финансите Стивън Мнучин отхвърлиха призива на Европейския съюз да освободят финансовия, енергийния и здравния сектор на Общността от американските санкции срещу Иран, съобщава Financial Times, позовавайки се на дипломати. Мнучин и Помпео са написали нарочно писмо, с което официално са отхвърлили призива на властите на Германия, Франция, Великобритания и на Европейския съюз като цяло да изключат няколко сектора от санкциите, чието изпълнение трябва да започне през август.Двамата висши американски представители са написали, че  САЩ искат да създадат \"безпрецедентен финансов натиск\" върху Техеран , за да направи той \"осезаема, демонстрируема и устойчива промяна\" в политиките си, уточняват дипломати, запознати със съдържанието на писмото.  Единствените изключения от санкциите ще бъдат онези, които САЩ сметнат за необходими  във връзка със собствената си национална сигурност или заради хуманитарни цели. Припомняме, че преди няколко месеца президентът на САЩ Доналд Тръмп изтегли САЩ от ядреното споразумение с Иран от 2015 г., като обеща да възстанови тежките икономически и финансови санкции срещу режима на аятоласите. ", "date": "2018.07.16", "title": "САЩ отхвърлиха призива на ЕС да го изключат от санкциите срещу Иран"}
{"url": "https://www.blitz.bg/layfstayl/za-damite/3-godishno-momchentse-drpna-megan-markl-za-kosata-i-nakara-prints-khari-da-napravi-neshcho-koeto-raztrsi-mrezhata_news613800.html", "text": "Преди дни херцозите на Съсекс бяха на посещение в Ирландия. Принц Хари и Меган Маркъл решиха да съчетаят полезното с приятното и си подариха сърцераздирателна среща с млади спортисти от Келтската атлетическа асоциация. Децата едва сдържали радостта си и и изобщо не се смутили от факта, че пред тях стоят кралски особи. А едно от тях, като истински ирландец, взело нещата в свои ръце и си позволило по-близък контакт с височайшите гости.    Меган изобщо не се смутила от поведението на 3-годишния Уолтър и побързала да го дари с усмивка. Но принц Хари си придал строгост и направил нещо, за което цялата мрежа на спира да говори с умиление. ", "date": "2018.07.16", "title": "3-годишно момченце дръпна Меган Маркъл за косата и накара принц Хари да направи нещо, което разтърси мрежата"}
{"url": "https://www.blitz.bg/lyubopitno/cheteneto-na-knigi-alternativa-na-seksa_news613916.html", "text": "Спомняте ли си как в училищните си или студентски години се чудихте на т.нар. книжни плъхове и техния минимален интерес към удоволствията на плътта? Или сте били на противоположната страна – не сте знаели как да обясните възвишеното си влечение към книгите? Независимо дали му се отдавате всецяло или го комбинирате с други удоволствия, любовта към четенето има своето научно обяснение.Според изследванията на немски учени и испанските им колеги от университета в Барселона, публикувани в Current Biology, човешкият мозък получава същите стимули от четене като от секса и наркотиците, активират се едни и същи зони на главния ни компютър, пише how2bg.com. Идеалната причина да четем повече. Изследването   В действителност екипът учени е имал малко по-различна насока на изследването си – ролята на езика в човешката еволюция. Развитието на говор е базата, на която стъпва човешкото познание и живота в общност. Все още обаче остава загадка как точно са се зародили говора и системата от думи. Според една от теориите научаването на нови думи задейства центровете на удовлетворение в мозъка и го мотивира да учи повече. Бягащите от час по английски няма да се съгласят с това вероятно. Учените обаче са от тези, които намират удовлетворение в знанието и са се впрегнали да докажат безпочвеността на мисловния мързел. В съответното изследване са взели участие 36 души, които са били подложени на функционален магнитен резонанс. Под наблюдение са попаднали онези зони от мозъка, които се активират при научаване на нови думи и игрословици. В резултат се оказало, че и двете дейности активират център в мозъка, отговорен за изпитването на удовлетворение. Същият център доказано се задейства и при вкусна храна, секс и дрога. Но за разлика от тези подразбиращи се изкушения, изучаването на нови думи, създава връзки между центровете на удовлетворение и на говора. Участниците в изследването, които имали повече и по-стабилни връзки между тези зони, научавали думите по-бързо от тези, при които те били по-слаби. Четенето като алтернатива Ако до този момент сте гледали пренебрежително на четенето, това е нов повод да се заровите в хубава книга. Преживяващите любовно разочарование от своя страна могат да подобрят настроението си със записване на курс по чужд език. Вместо ходене по барове и секс за една нощ, организирайте си литературна вечер и удоволствието ви е гарантирано.", "date": "2018.07.16", "title": "Четенето на книги - алтернатива на секса"}
{"url": "https://www.blitz.bg/svyat/kak-edno-dete-si-kaza-sbogom-ss-sveta-do-skoro-zagubenyatsi_news613919.html", "text": "Гарет Матайъс - горд фен на траш метъла, сладоледа и Батман, е диагностициран с тумор преди 9 месеца. След като наскоро става ясно, че болестта му е нелечима, родителите му задали няколко сериозни въпроса - като например каква погребална церемония иска и какво мисли да прави след смъртта си, пише \"Дарик\". В некролога си Гарет описва, че планира да се превърне в горила, за да тормози баща си и си пожелава пищна скандинавска погребална церемония, като в един от любимите му супергеройски филми - \"Тор\". А за последно сбогом в некролога си се обръща към всички с: \"До скоро, загубеняци!\".  Гарет почина на 6 юли тази година, а мечтаният от него купон ще бъде устроен скоро в дома му.  Из некролога на Гарет Матайъс:  Когато порасна ще стана професионален боксьор. Любимите ми хора са: мама, татко, сестра ми, дядо и баба с новата къща, дядо и баба с кемпера, братовчедът Грейди, когото веднъж успях да съборя, както и лондонската Мери. Също и лелчето Жанет и смърдящия чичо Анди, както и онези типове, сещаш се, чичовците ми. И Батман!  Нещата, които обичам най-много, са да играя със сестра си, синия ми заек, траш метъла, легото, приятелите от детската градина, Батман, както и когато ме приспят преди да ми поставят порта за химиотерапия. Нещата, които мразя, са панталоните, мръсния глупав рак, поставянето на порта, иглите...  Според некролога му Гарет планира да стане горила, \"за да замерва татко с ако\".  Желае да бъде изгорен, както направили с майката на един от любимите му супергерои - Тор. След това иска да се превърне в дърво, в което да живее, когато стане горила.  На въпрос голямо или малко погребение желае, Гарет отвръща, че погребенията са тъжни, затова иска парти с 5 големи надуваеми замъка, сладолед, фойерверки и, разбира се, Батман.  Желаната от Гарет церемония ще бъде извършена, заричат се родителите му Емили и Райън Матайъс.    ", "date": "2018.07.16", "title": "Как едно дете си каза сбогом със светa: \"До скоро, загубеняци\""}
{"url": "https://www.blitz.bg/layfstayl/ptuvane/tazi-aviokompaniya-veche-predlaga-meditatsiya-po-vreme-na-polet_news613943.html", "text": "За тези, които обичат да прекарват полетите на дълги разстояния в състояние на пълна релаксация (което е решение да се откъснете от работни имейли), авиокомпанията Qantas има предложение - медитация по време на полет, пише profit.bg. От авиокомпанията пуснаха предварителен преглед на серия от 10-минутни медитационни видео серии, в която са показани някои от най-красивите пейзажи в Австралия. На разположение на пътниците са общо 12 видеоклипа, всеки с различен пейзаж.Придружена от успокояващ женски глас, медитацията е абсолютно релаксираща и със сигурност ще ви помогне да се отпуснете или да заспите за дългия полет.  За онези, които не планират скоро да пътуват с Qantas, авиокомпанията предлага и медитационните видеоклипове онлайн в плейлиста, наречена Qantas Meditation Series.", "date": "2018.07.16", "title": "Тази авиокомпания вече предлага медитация по време на полет"}
{"url": "https://www.blitz.bg/svyat/peskov-posochi-nay-trudnite-temi-v-dneshnata-sreshcha-mezhdu-trmp-i-putin_news613968.html", "text": "\"Владимир Путин е достатъчно прагматичен, за да допусне Доналд Тръмп да постави националния интерес на САЩ над всичко, но в същото време да създадат една взаимна връзка, която да бъде респективна за Русия\". Това каза тази сутрин говорителят на Кремъл Димитрий Песков, цитиран от световните медии.\"Този принцип работи при всяка една държава. Всеки държавен глава, когато говори с чуждестранните си колеги, трябва да се грижи за интересите на своята държава. И нашият президент е доста прагматичен, съвсем последователен и доста практичен. Винаги казва, че се грижи за националните интереси на Русия и те са над всичко друго. Ето защо той разбира взаимните вярвания на Доналд Тръмп, които прилага за страната си\", обясни още говорителят на Кремъл.   В същото време в глобалната политика подобен подход никога няма да работи правилно и ще доведе до изолация, освен ако не бъде допълнен от  взаимно уважение и признаване на интересите на партньора.  \"Този подход трябва да се основава на ангажимент за развитие на взаимноизгодно сътрудничество, което да защитава интересите на други страни. Всички тези фактори могат да създадат подходяща среда за развитие на сътрудничеството \", подчерта говорителят на Путин.  \"Това се надяваме да постигнем на тази среща на високо равнище. Надяваме се, че това ще бъде бебешка крачка към преодоляване на настоящата критична ситуация в нашите двустранни отношения\", допълни той.  Той обясни още, че като лидери на двете най-големи световни сили, Тръмп и Путин имат респект един към друг и имат интерес от това да се разбират.   \"За съжаление, виждаме, че конкуренцията не винаги е справедлива\", отсече Песков, като особено разграничи и отбеляза икономическия натиск на Вашингтон върху европейските си партньори от съюза. Той даде и един конкретен пример за такъв тип конкуренция.   \"Изявленията от американска страна за \"Северен поток 2\", по изцяло търговски проект, са пример за недобросъвестна и нечестна конкуренция\", коментира Песков. В думите на държавния глава на САЩ Доналд Тръмп по отношение на руския му колега Владимир Путин, говорителят на Кремъл заяви, че „конкуренцията преди всичко е позитивно явление\".  \"Светът се развива чрез конкуренцията. Но това е възможно само при едно условие – честната конкуренция в политиката и в икономиката. Това води до ускоряване и развитието на всички глобални процеси. Със съжаление констатираме, че тази конкуренция не винаги е честна\", категоричен е Песков. Говорителят на руския президент подчерта, че на срещата Тръмп-Путин в Хелзинки няма да бъде засегната темата за \"Северен поток 2\".  Няма да бъде лесна обмяната на мнения върху въпросите за Близкия изток по време на срещата на върха на президентите на Русия и САЩ, Владимир Путин и Доналд Тръмп, в Хелзинки. Отношението на Вашингтон към Иран е основният виновник за това.  \"Много добре знаем отношението на Вашингтон към Иран. Но в същото време Иран също е наш добър партньор в търговското и икономическо сътрудничество. Поради тази причина няма да са толкова лесни преговорите по този въпрос\", заяви той още в своето интервю.   Докато Путин и Тръмп, по време на срещата си в Хелзинки, се очаква да обсъдят широк спектър от въпроси, в които има следа от потенциални компромиси и общи основания, то няма строг дневен ред и конкретни планове за съвместно изявление след разговорите, отбеляза Песков. Той обаче увери тези, които се опасяват, че могат да се споразумеят зад затворените врати, включително някои, които се страхуват, че биха могли \"да се споразумеят за Европа над главите на европейците\", че това няма да се случи.   \"Русия и САЩ носят специална отговорност за поддържането на стратегическата стабилност и сигурност в света, заяви Песков. \"Така че здравият разум ни казва, че страните по света, особено европейските страни, трябва да се интересуват от нормализирането на отношенията между Москва и Вашингтон\", заключи той.  Превод и редакция: БЛИЦ", "date": "2018.07.16", "title": "Песков посочи най-трудните теми в днешната среща между Тръмп и Путин"}
{"url": "https://www.blitz.bg/svyat/britanskoto-kralsko-semeystvo-pokaza-snimki-ot-krshcheneto-na-prints-lui_news613903.html", "text": "Луи Артър Чарлз Кеймбридж е роден на 23 април 2018 г. В съответствие с традицията на кралския двор, привцът бе кръстен на тримесечна възраст. Официалният профил на двореца Кенсингтън публикува снимки, направени след кръщенето на принц Луи на 9 юли 2018 г.  На снимките Луи е заедно с родителите си - принц Хари и Кейт Мидълтън, брат си, сестра си, чичовци, лели, дядовци, баба и Камила, съпругата на принц Чарлз. Превод и редакция: БЛИЦ", "date": "2018.07.16", "title": "Британското кралско семейство показа СНИМКИ от кръщенето на принц Луи"}
{"url": "https://www.blitz.bg/svyat/paraliziran-amerikanets-porazi-s-elektroshok-striptizorka-zaradi-otkaz-na-seks_news613908.html", "text": "Страдащ от парализа на долните крайници, 31-годишният Джони Томпсън си викнал стриптизьорка в дома си и няколко пъти я ударил с електрошок заради отказа й от интимна близост, съобщава телевизионният канал KRMG. Жителят на американския щат Джорджия заплашил жертвата си с пистолет и я придружил до стая, оборудвана с камери. Мъжът поискал от танцьорката да се съблече, после завързал краката й. Когато стриптизьорката започнала да се съпротивлява, Томпсън я ударил два пъти в гърдите с електрошок. В един момент жената успяла да се освободи и да избяга през прозореца. Жертвата се обърнала към полицията и Томпсън бил арестуван за незаконно лишаване от свобода и нападение.  Самият мъж не признава вината си и твърди, че е атакуван от танцьорката. След оповестяването на инцидента, с подобни обвинения срещу Томпсън се появила и друга стриптизьорка. Според нея, това се случило и с нея в дома на мъжа преди три месеца. Полицаите смятат, че жертвите на частично парализирания мъж може да са повече. Превод и редакция: БЛИЦ    ", "date": "2018.07.16", "title": "Парализиран американец порази с електрошок стриптизьорка заради отказ на секс"}
{"url": "https://www.blitz.bg/stsena/predstoi-nov-film-po-kultova-igra_news613910.html", "text": "Зрителите скоро може да видят филм по култовата игра „Mortal Kombat”, съобщи Movie Web, цитиран от fakti.bg . За продуцент на филма вече е избран Джеймс Уан. Той е режисьор на предстоящия да излезе „Аквамен“. „Mortal Kombat” е една от най-успешните бойни компютърни игри в историята. По нея вече има два филма от 1995 и 1997 г.  Вече е уточнен и списъка с това кои персонажи ще бъдат включени във филма. Интересното е, че в него ще липсват култови образи като Джони Кейдж, Скорпиронът и Субзиро.  Освен това главен персонаж във филма вече няма да е Лу Кан, който все пак ще се появи във филмът. Главният персонаж ще е този на Кол Търнър. Това ще е чисто нов образ, който до този момент все още не е бил показван в игрите или филмите.  Знае се, че по сценария ще работи Грег Русо. Все още не е ясно кога ще започнат снимките. ", "date": "2018.07.16", "title": "Предстои нов филм по култова игра"}
{"url": "https://www.blitz.bg/svyat/ilon-msk-nareche-pedofil-vodolaza-koyto-go-posvetva-da-si-pkhne-podvodnitsata-kdeto-boli_news613911.html", "text": "Основателят на SpaceX, милиардерът Илон Мъск, коментира рязко изявлението на британския водолаз Върн Ънсуърт, който разкритикува плана му за спасяване на ученици от наводнената пещера в Тайланд, предава изданието The Hollywood Reporter водолазът реагира критично на идеята на Мъск да се спасят децата от пещерата чрез миниподводницата, изобретена от милиардера. Ънсуърт нарече предложението на ръководителя на SpaceX пиар ход и препоръча американецът \"да си пъхне подводницата, където боли“  На свой ред Мъск написа в своя \"Twitter\" пост, в който той нарича британския водолаз педофил и казва, че въобще не го е виждал на мястото на спасителната операция. В същото време Мъск коментира и морските пехотинци, които взеха участие в спасяването на децата от капана като ги нарича \"наистина страхотни\".  По-късно милиардерът изтри думите си.  Отбелязва се, че това не е първата остра реплика на изобретателя по адрес на участниците в спасителната операция в Тайланд.  По-рано Мъск каза, че ръководителят на спасителите Наронгсака Осатанакорна, който отказа да използва миниподводницата на милиардера, е некомпетентен. Превод и редакция: БЛИЦ    ", "date": "2018.07.16", "title": "Илон Мъск нарече педофил водолаза, който го посъветва да си пъхне подводницата „където боли“"}
{"url": "https://www.blitz.bg/svyat/fotograf-zasne-unikalni-snimki-na-kiselinni-vodni-baseyni-edna-kapka-ot-koito-razyazhda-pltta-do-kostite_news613913.html", "text": "Тези невероятни снимки изглеждат като кадри от филм за космоса, но всъщност тази красота се намира много по-близо. Ярко оцветените водни басейни могат да се видят в сърцето на пустинята Данакил в Източна Африка, съобщава \"Метро\". Киселинните водни места са запечатани от фотографа Нета Декел. Според него това е едно от най-необичайните неща, които е трябвало да фотографира някога.  \"Киселината е изключително опасна - една капка може да изгори плътта ви до костите. Тези места се намират близо до вулкана Ертале и са заобиколени от вулканична пепел. Миризмата е ужасна, невъзможно бе да дишам\"  Пустинята Данакил обхваща повече от 100 000 кв. км в три различни страни: в североизточната част на Етиопия, в Южна Еритрея и в северозападната част от Джибути. Това е едно от най-горещите места на земята, където дневните температури често надхвърлят 50 градуса по Целзий. Превод и редакция: БЛИЦ", "date": "2018.07.16", "title": "Фотограф засне уникални СНИМКИ на киселинни водни басейни, една капка от които разяжда плътта до костите"}
{"url": "https://www.blitz.bg/svyat/mlada-zhena-poluchi-17-udara-s-nozh-po-vreme-na-seks-igra-50-nyuansa-sivo-snimki-18_news613909.html", "text": "Жителка на Йоркшир в Англия показа шокиращи белези, останали след секс игра, която отишла твърде далеч. 25-годишната Сара Холдън е била завързана към леглото и е получила 17 рани от нож след като двойката била вдъхновена от филма \"50 нюанса сиво\", съобщава \"Мирър\". В резултат на това Сара е диагностицирана с вътрешно кръвотечение, убождане на белия дроб и различни наранявания на краката, гърдите и шията. Само на лицето на жената имало 50 шева. Ударите били нанесени с 30-сантиметров кухненски нож.  По време на чудовищното престъпление 26-годишната й приятелка Шауна Литълууд шепнела \"Прости ми, принцесо\" и \"малко ще се позабавляваме\". Когато тя осъзнала какво е направила, веднага се обадила на приятели и признала за извършеното. Сега тя излежава доживотна присъда.  \"Наистина искам да разбера защо Шауна ми го причини, ние бяхме приятелки почти 20 години, а в тази нощ ние се смяхме и мило разговаряхме. Ние просто се забавлявахме, когато изведнъж тя се превърна в чудовище. Тя не само посече тялото ми, но и мен самата \", споделя Сара.  Сара признава, че сега на никой не може да се довери, останала е с ранена психика и осакатено тяло. Пострадалата разказва, че в онзи ден тя отишла на гости на Шауна и заедно се наслаждавали на алкохолните напитки.  \"Нещо се случи и се наведох да целуна Шаунан. Това беше безумие, защото тя никога не ми е харесвала, но не можах да спра. Попитах я дали наистина го иска, но Шауна ме сграбчи за ръката и ме заведе в спалнята \".  \"Шауна ме постави на леглото, погледна ме право в очите и ме попита дали може да ме върже. Съгласих се, защото аз й вярвах напълно\", разказва Сара Холдън.  Но когато Шауна се върнала, тя вече размахвала кухненски нож. Сара се опита да вика за помощ, но езикът й сякаш се подул от страх и следващото нещо, което си спомня е как лежи в болница, заобиколена от роднини и приятели.  Адвокатът на Шауна казва, че клиентът му се смята за чудовище и се кълне, че никога повече няма да пие алкохол. На нея й предстои да прекара седем години в затвора, преди да поиска предсрочно освобождаване. Превод и редакция: БЛИЦ", "date": "2018.07.16", "title": "Млада жена получи 17 удара с нож по време на секс игра \"50 нюанса сиво\" (СНИМКИ 18+)"}
{"url": "https://www.blitz.bg/svyat/16-yuli-1969-godina-nay-vazhniyat-den-v-istoriyata-na-nasa_news613923.html", "text": "Най-накрая, след осем годишна подготовка, дошъл редът и на най-очакваната мисия от всички, Аполо 11. Тя била първата мисия с пилотиран космически кораб, чийто екипаж достигнал и извършил успешно кацане на Луната. Целта на мисията била да прилуни хора на Луната и да ги върне успешно на Земята. Астронавтите избрани за голямото събитие били: Нийл Армстронг, Майкъл Колинс и Едуин Олдрин, които вече били летели в Космоса с програма Джемини. Корабът бил изстрелян на 16 юли 1969 г. в 13:32:00 (UT) от стартова площадка 39А на космически център Кенеди.На 20 юли корабът достигнал Луната. Екипажът на Аполо 11 спрял работа за последна почивка преди големия момент. Армстронг и Олдрин влезли в лунния модул \"Ийгъл\" и започнали подготовката за прилуняване. Колинс трябвало да направи последен оглед на апаратурата и след като установил, че всичко върви по план се пошегувал „Мисля, че машината работи и всичко е наред, освен факта, че вие сте с главите надолу”, предава факти.бг.  Пилотът на лунния модул, Бъз Олдрин, внимателно управлявал машината по пътя към Луната. Те се прилунили в Морето на Спокойствието, 40 сек. по-късно от очакваното в 20:17 универсално време (UT) на 20 юли., тъй като Олдрин трябвало да избегне голям скален блок. Шест часа отнело приготвянето за преминаване към следващия етап - излизане от лунния модул и стъпване на Луната. В 02:56:20 (UT) на 20 юли, Хюстън дал сигнал зелено. „Тук база Хюстън, излизането разрешено, дишаме с вас момчета!” Най-после Армстронг имал разрешението да излезе от лунния модул. Сега трябвало да намери смелост. В 04:55(UT) на 20 юли Нийл Армстронг отворил люка и слязъл по стълбата. Направил три малки крачки и така станал първият човек, който стъпил на лунната повърхност. Той изрекъл: „Малка стъпка за човека - голям скок за човечеството!.” За съжаление, повреда в комуникацията система попречила на целият свят да чуе тази запомняща се фраза. Камерата на Аполо била монтирана на един от краката на лунния модул, за да излъчи и заснеме това световно събитие. Олдрин се присъединил към Армстронг след 19 мин. изричайки: \"Величествена самота.\" След прилуняването си, астронавтите Нийл Армстронг и Бъз Олдрин демонтирали стоманена плоча, която била закрепена към един от краката на лунния модул, застанали пред камерата и прочели пред телевизионната публика, какво пише на нея: „Тук хора от планетата Земя, първи стъпиха на Луната, юли 1969 г. сл. Хр. Дойдохме с мир, от името на цялото човечество.” (\"Here men from the planet Earth first set foot upon the Moon, July 1969 A.D. We came in peace for all mankind.\") Плочата била подписана от Армстронг, Колинс, Олдрин и президента на САЩ, Ричард Никсън. Астронавтите забили американското знаме, което обаче се оказало доста трудно, защото лунната повърхност се оказала по-твърда отколкото очаквали. Повреме на престоя си на Луната, Армстронг и Олдрин били свързани с президента на САЩ - Ричард Никсън. Проведеният разговор станал известен, като „най-историческото обаждане” получавано някога. Президентът им казал: „Заради това, което направихте, Бог стана част от живота на човека?”. Престоят на двамата астронавти бил ограничен, всичко трябвало да бъде по график. Имали ограничено време за някои научни проучвания. За съжаление, те направили много малко фотографии, улисани в работата си. Анализирайки този факт, по-късно Олдрин казвал: \"Това е моя грешка, може би, но ние никога не сме симулирали тази тренировка.' След излитането си от лунната повърхност, лунният модул се скачил с командния и лунните проби били преместени на кораба. По-късно лунният модул бил изоставен и астронавтите се отправили обратно към Земята. Завръщането било сравнително спокойно. Само една повреда се появила по време на обратния полет, която била незначителна и бързо отстранена. След 2 и половина дена път, астронавтите били готови да навлязат в земната атмосфера. Пътуването приключило в 16:50 (UT) на 24 юли, 1969 г., когато корабът Колумбия се приводнил 812 морски мили североизточно от Хавай, завръщайки се благополучно с тримата астронавти. Астронавтите от мисията Аполо 11 били посрещнати като герои. Няколко дни преди приводняването на Аполо 11, Олдрин казал: „ Ние сме тук, като символ на ненаситното любопитство на човека да изследва непознатото”. С успеха на Аполо 11, националната цел, първоначално представена от президента Джон Ф. Кенеди, хора да стъпят на Луната и да се върнат обратно на Земята, е била изпълнена. В официалното изявление на НАСА, нарекли мисията Аполо 11: „Където никога не е отивал човек: Историята на Аполо, лунните експедиции.”", "date": "2018.07.16", "title": "16 юли 1969 година: Най-важният ден в историята на НАСА"}
{"url": "https://www.blitz.bg/obshtestvo/v-planinata-prez-lyatoto-eto-nyakolko-vazhni-sveti-koito-tryabva-da-posledvate-za-da-vi-bde-spokoyno-i-priyatno_news613932.html", "text": "Хората, които излизат в планините, да следят внимателно синоптичната прогноза, защото там времето е динамично и бързо се променя. Туристите трябва да бъдат добре екипирани, с подходящи обувки, да носят достатъчно храна и вода със себе си. Ако се зададе гръмотевична буря, да започнат да слизат надолу, да стоят далеч от водоеми и да махнат металните предмети от себе си. Това съветва Запрян Хорозов от Планинската спасителна служба. През уикенда се наложи екипи на ПСС да помагат на три туристки. \"Важно е човек, отивайки в планината, да е здрав\", категоричен е Хорозов. По думите му, ако хората отиват групово, е добре да има лидер. Маршрутът, който са избрали за преход, трябва да бъде проучен предварително с резервните варианти, съветва служителят от ПСС, цитиран от Дарик.  Хората трябва да са добре екипирани за сезона. През лятото те трябва да са с подходящи високи обувки, които да държат глезените стегнати, да са облечени с широки светли дрехи. Трябва да имат шапка, слънчеви очила, да са си сложили слънцезащитен крем, допълва спасителят. Отивайки в планината, туристите трябва да носят достатъчно храна и вода със себе си, а телефоните им да са заредени.     \"Хубаво е да имат планинска застраховка\", каза още спасителят. По думите му също така е препоръчително те да знаят кога ще се върнат. \"Ако случайно по някакви причини изменят маршрута, да намерят начин да уведомят своите близки, че ще закъснеят, тъй като в планината ненавсякъде има покритие\", каза още Хорозов.   ", "date": "2018.07.16", "title": "В планината през лятото? Ето няколко важни съвети, които трябва да последвате, за да ви бъде спокойно и приятно"}
{"url": "https://www.blitz.bg/zdrave/stopete-kaloriite-ss-skorostta-na-svetlinata-s-tezi-3-klasicheski-uprazhneniya_news613951.html", "text": "Редуцирането на теглото е също толкова съществена цел сред спортуващите, колкото и натрупването на мускулна маса. Поне половината от любителите на фитнес тренировките целят именно това. Придържането към здравословен хранителен режим е съществено условие за постигането на успех, а най-важното е ежедневно да се изгарят повече калории, отколкото се приемат с храната. За ускоряване на процеса е важно да се разчита на физически натоварвания, които горят оптимално количество калории. Ще представим няколко, които са най-ефективни в това отношение.Скачане на въже   По всеобщо експертно мнение скачането на въже е сред най-ефективните упражнения за горене на калории. Средно за един час с него може да се изгорят над 600 ккал, а изпълнението му позволява пълна свобода по отношение на мястото, където да се провежда. Скачането на въже има още едно ключово предимство – счита се, че то помага за потискане на апетита, защото повлиява секрецията на специфичните хормони, контролиращи глада. Така скачането на въже подсигурява възможност за траен ефект – калориите, които изгаряме, няма да бъдат възстановени скоро. Плуване Плуването е комплексен спорт, който освен че ангажира почти цялата мускулатура на тялото, има едно много сериозно предимство – извършва се в условия на много високо съпротивление отстрана на водата. Така усилията, а и ефектът от тях се удвояват спрямо ефекта, който се постига например с бягането. В зависимост от теглото с плуване може да се изгарят средно между 400 и 600 ккал на час. Това означава, че с 2 часа плуване дневно можем да изгорим средния дневен калориен прием, препоръчван за човек със средно тегло. Това превръща плуването в един от най-ефикасните спортове за горене на калории и редуциране на излишното тегло. Табата  Това е една от най-популярните високоинтензивни интервални тренировки. Огромно предимство на табата е фактът, че изпълнението й изисква едва 4 минути с редуване на 20-секундни периоди на максимално натоварване с 10-секундни почивки между тях. На практика няма ограничение в избора на активностите, които ще изпълняваме във фазата на натоварване. Това може да са подскоци, спринт, бърпита – изборът е без значение, стига упражнението да се изпълнява с максимално натоварване в рамките на всяка серия от 20 секунди.  Посочените упражнения подсигуряват изключително успешен кардио ефект за интензивно горене на калории, но имат и много позитивно влияние за укрепване на мускулатурата и натрупването на нова такава. А колкото повече мускулна тъкан имаме, толкова по-интензивно горим калории при кардио тренировка. Т.е. ефектът от посочените упражнения е двоен. Остава единствено да си подсигурим време за редовното им изпълнение.   ", "date": "2018.07.16", "title": "Стопете калориите със скоростта на светлината с тези 3 класически упражнения!"}
{"url": "https://www.blitz.bg/svyat/amerikanka-predlagala-seks-s-dvegodishnata-y-dshcherya-za-1200-no-sega-vliza-za-dlgo-zad-reshetkite_news613894.html", "text": "25-годишната Мери Питърс, жителка на американския град Хюстън, бе осъдена на 40 години затвор. Жената предлага \"забавления\" на непознати мъже с нейната двегодишната им дъщеря за 1200 долара, съобщава ABC News. Полицейски служители се натъкнали на предложението на Питърс в социалните мрежи, където е публикувала и снимки на момичето.  Мери Питърс била арестувана през февруари 2018 г. Полицаите са проследили как Питърс се качва в крайградски автобус до Хюстън с дъщеря си, където тя смятала да се срещне с мъж, който е готов да плати за секс с детето. След задържането на майката, момичето е прехвърлено в службата за закрила на детето. Самият Питърс няма да може да разчита на предварително освобождаване през следващите 20 години до 2038 г. Превод и редакция: БЛИЦ", "date": "2018.07.16", "title": "Американка предлагала секс с двегодишната й дъщеря за $ 1200, но сега влиза за дълго зад решетките"}
{"url": "https://www.blitz.bg/svyat/kotki-pochuvstvakha-zemetresenie-10-sekundi-predi-nachaloto-i-udivikha-mrezhata-video_news613895.html", "text": "В интернет набира популярност видео от камерата за видеонаблюдение в кафене за котки в Япония. На нея няколко животни едновременно показват признаци на безпокойство преди началото на земетресение. Клипът е публикуван в YouTube. Видеоклипът е записан на 18 юни. На клипа можете да видите как котките лежат спокойно на различни места в стаята, а след това в едно и също време вдигат главите си тревожно, ослушват се и тичат в стаята. След няколко секунди камерата улавя и земния трус - мебелите започват да се движат в стаята.  В коментарите под видеоклипа потребителите в YouTube изказват удивлението си от предчувствието на котките. Мнозина пък също така съжалиха животните, които се оказват в заключено помещение с нестабилни мебели по време на земетресението.  Превод и редакция: БЛИЦ     ", "date": "2018.07.16", "title": "Котки почувстваха земетресение 10 секунди преди началото и удивиха мрежата (ВИДЕО)"}
{"url": "https://www.blitz.bg/svyat/lekarite-korigirakha-nepravilnata-zakhapka-na-momicheto-piranya-snimki_news613902.html", "text": "23-годишната Ребека Хамилтън от Ирландия, непрекъснато се комплексирала заради външния си вид. Тя наследила неправилна захапка от баща си и долната й челюст изпъквала прекалено много. Ребека непрекъснато била дразнена като дете, наричали я пираня или булдог, но сега лекарите успели да решат проблема.  След серия от няколко операции, девойката започнала да изглежда съвсем различно, защото на хирурзите им се удало да коригират неправилната захапка. Превод и редакция: БЛИЦ", "date": "2018.07.16", "title": "Лекарите коригираха неправилната захапка на \"момичето-пираня\" (СНИМКИ)"}
{"url": "https://www.blitz.bg/svyat/pilot-zapali-tsigara-v-samolet-koeto-dovede-do-razkhermetizirane-na-salona-snimki_news613896.html", "text": "Пилот от авиокомпанията Air China решил да пуши електронна цигара по време на полет и с цел да предотврати миризмата да отиде в салона, той изключи климатичната система. Това довело до рязко понижаване на нивата на кислорода в салона и разхерметизация, така че дори изпопадали кислородните маски. Лайнерът трябвало да се спусне на височина от само 3000 метра и чак едва след това настройката на всички системи да се върне към нормалната надморска височина.  Нито един от 153-те пътници не е бил пострадал, но авиационните експерти казаха, че продължаването на полета след разхерметизирането на салона е било много опасно решение. Ако след това се беше получило повторно разхерметизиране, то пътниците щяха да останат без кислород. Превод и редакция: БЛИЦ", "date": "2018.07.16", "title": "Пилот запали цигара в самолет, което доведе до разхерметизиране на салона (СНИМКИ)"}
{"url": "https://www.blitz.bg/svyat/italiya-se-dogovori-s-drugi-strani-za-priemaneto-na-migranti-spaseni-v-sredizemno-more_news613900.html", "text": "Германия се съгласи да приеме 50 от 450-те мигранти, спасени от рибарски кораб в Средиземно море, които Италия и Малта отказаха да допуснат на своя територия, съобщават ДПА и Асошиейтед прес, цитирани от БНР. Берлин и Рим се договориха Германия да приеме бежанци като част от продължаващите преговори за по-засилено двустранно сътрудничество по въпросите на представяне на убежище, посочи говорителка на германското правителство.  Франция и Малта също са се съгласили да приемат по 50 мигранти от кораба.  От своя страна чешкият премиер Андрей Бабиш заяви, че неговата страна не желае да приеме никого от 450-те кандидати за убежище, които бяха спасени от рибарското корабче и очакват разрешение да стъпят в Европа, предаде Асошиейтед прес.  Бабиш подчерта, че приемането на част от спасените би било \"път към ада\" и само ще мотивира трафикантите на хора да се опитват да отправят повече хора на рисковано презморско пътуване. ", "date": "2018.07.16", "title": "Италия се договори с други страни за приемането на мигранти, спасени в Средиземно море"}
{"url": "https://www.blitz.bg/svyat/strakhovito-turisti-se-natknakha-na-ogromen-podzemen-drakon-v-peshchera_news613897.html", "text": "В Мексико чудовище с огромна глава и светли очи уплашило до смърт феновете на екстремни усещания, които се спуснали на 300 метра в дълбините на Земята. За смъртоносните си приключения пътуващите разказаха на любителите на конспиративните теории в мрежата. През последните десетилетия нашата планета непрестанно се тресе. Гигантските разломи и многокилометровите пещери привличат туристи, жадуващи да се запишат в редиците на откривателите. Състезанието за адреналин за малко да се превърне в мъчителна гибел за компания приятели, които се спуснали на 300 метра дълбочина в двукилометрова пещера.  Веднага след като слънчевите лъчи се скрили и станали недостъпни, пътешествениците веднага усетили ужасна миризма като на гниещи трупове, а след миг в мрака се показали нечовешки светли очи. Туристите успели да видят само силует с огромна глава и драконово тяло, а след това се паникьосали и се втурнали към изхода. Естествено, въобще не станало и дума да се снима чудовището.  Когато вече били в безопасност, феновете на екстремното разказали за смъртоносното си пътешествие на всички. Ако пресата и скептиците обвинили компанията приятели в опит да спечелят лесна слава, то експертите по конспирациите се заинтересуваха от мистичния инцидент в мексиканската пещера.  Предполага се, че туристите са се натъкнали на огромен подземен дракон от паралелно измерение. Съществува теория, според която в недрата на Земята са се образували портали, позволяващи на неизвестни за човека същества да водят подземен начин на живот, без да се показват на повърхността. Ситуацията прилича на множеството спорове около Световния океан. Той е проучен само на 2-5%, което означава, че теоретиците на конспирацията могат да изказват различни теории за живота на огромната дълбочина.  В съществуването на огромни подземни дракони хората започват да вярват на фона на събитията, които се случиха в Нова Зеландия. Там, повърхността на Земята не само се тресе по шевовете. От трусовете на повърхността започнаха да изпълзяват червеи с рекордни размери.  Навсякъде по света има подозрителна сеизмична активност. Все по-често чуваме за пробуждането на вулкани. Може би, усещайки приближаването на експлозията на ядрото, подземните същества ще напуснат пещерите в опит да се спасят, а всички теории за живота в недрата на Земята ще бъдат опровергани, вярват любителите на конспиративните теории.   Превод и редакция: БЛИЦ", "date": "2018.07.16", "title": "Страховито! Туристи се натъкнаха на огромен подземен дракон в пещера"}
{"url": "https://www.blitz.bg/svyat/zapechatakha-na-video-18-kak-pokhotliva-dvoyka-pravi-seks-pred-vsichki-v-zadrstvane_news613899.html", "text": "В района на Всеволожск, близо до Санкт Петербург в Русия, мъж и жена се впуснаха безсрамно да правят секс в мерцедес, докато стояха в задръстване. Видеоклипът с голите пътници е публикуван в мрежата. Във видеото се вижда как младата двойка се отдава на интимни сладости, като са излезли и извън люка на колата. Момичето, виждайки, че е снимана, показва средния си пръст към камерата.  Потребителите в социални мрежи отбелязват, че влюбените могат да очакват наказание за хулиганството. Превод и редакция: БЛИЦ     ", "date": "2018.07.16", "title": "Запечатаха на ВИДЕО 18+ как похотлива двойка прави секс пред всички в задръстване"}
{"url": "https://www.blitz.bg/layfstayl/shoubiznes/podla-skhema-chernata-zlatka-pobesnya-zaradi-piyan-okhranitel-tp-narod-slaba-drzhava_news614124.html", "text": "Златка Димитрова беснее заради неприятна случка на паркинг в Приморско. Плеймейтката е възмутена от пияният охранител, който освен, че й е взел повече пари за спряното возило, ами и дал някаква хартийка вместо касов бон. Постът й бе съпроводен от два хаштаха - #БайГаньо и #ТъпНародСлабаДържава. Ето какво точно написа Димитрова в социалната мрежа:", "date": "2018.07.16", "title": "Подла схема! Черната Златка побесня заради пиян охранител: Тъп народ, слаба държава!"}
{"url": "https://www.blitz.bg/obshtestvo/10-nachina-da-ostanete-zdravi-dokato-ptuvate_news613920.html", "text": "Често се случва докато пътуваме да се разболеем или да ни подгони параноя това да не се случи. Има няколко важни стъпки, които трябва да следим, за да ни бъде спокойно по време на пътешествията, че няма да отидем на мечтаната ваканция с главоболие или подсмърчащ нос:Мийте ръцете си   \"Измиването на ръце е най-важното нещо, което може да направи всеки, за да защити здравето си\", съветва. Д-р Филип Тирно, професор по микробиология и патология в Нюйоркското училище по медицина. Миенето трябва да продължи поне 20 секунди, като не забравяте да почистите и под ноктите. Ако нямате възможност да ги измиете, не пипайте лицето си, за да предотвратите навлизането на микроби през очите, носа или устата. Винаги носете в себе си антибактериален гел. Направете си ваксина Филис Козарски, професор по медицина и инфекциозни болести в университета \"Емори\", препоръчва предварително да се консултирате с лекар дали мястото, което посещавате, не изисква някаква ваксина. Подсилете имунитета си преди пътуване Експерт по пътуване, Уенди Перин, предлага да приемате витамин С преди да се качите на дълъг полет. \"Въздухът в самолета може да има много микроби, които лесно ще погълнете, затова се подсигурете“. Носете медицински комплект Доктор Козарски съветва да носите винаги комплект средства за първа помощ като ибупрофен, средства против диария и повръщане, лепенки, бинт. Вземете мерки срещу насекомите Степента, в която трябва да се предпазвате, зависи от това къде пътувате и какво ще правите. Например вирусът Зика е разпространен в Южна Америка, Карибите, но има места, на които може да срещнете опасни комари и които да причинят малария или треска. Подсигурете си подходящ репелент за насекоми, както и вземете дрехи, покриващи плътно кожата. Наспивайте се Това може да е трудно, ако пътуването ви включва забързан график, шумни хотели или чести полети, но е ключът към поддържането на здрава имунна система. Останете хидратирани Дългите полети, дните, изпълнени с активности, както и горещите климатични условия изискват повече течности, отколкото обикновено приемате. Избирайте бутилирана вода вместо захарни напитки и се стремете да приемате поне по 1.5 л. Храни като диня, кисело мляко и краставици са също с високо съдържание на вода. Бъдете внимателни за това, което ядете и пиете За да не рискувате здравето си, не се доверявайте на храна от улични търговци, за която не знаете дали е прясна, пийте бутилирана вода и мийте много внимателно плодовете и зеленчуците. Упражнявайте се Ако редовната фитнес тренировка е част от здравословния ви начин на живот, опитайте се да я поддържате и по време на път. Много хотели имат фитнес центрове, а в Интернет ще намерите и фитнес програми, подходящи за стаята. Тичането или карането на велосипед също са чудесни начини да се раздвижите, но и да разгледате забележителностите. Не се вманиачавайте Това, че сте далеч от дома си, не означава, че трябва да се вманиачавате и да дезинфекцирате всичко около себе си, без да може да се наслаждава на пътуването. Навсякъде около нас има микроби, няма как да ги избегнем.", "date": "2018.07.16", "title": "10 начина да останете здрави, докато пътувате"}
{"url": "https://www.blitz.bg/obshtestvo/nay-dobrite-khrani-za-potiskane-na-apetita_news613962.html", "text": "Имате огромен апетит, който не можете да контролирате? Хапвайте повече от тези храни и резултатът няма да се забави. Някои от тях биха ви заситили дори с няколко хапки:Бадеми   Само една шепа бадеми ви дава много антиоксиданти, витамин Е и магнезий. Те също повишават чувството за ситост помагат при управлението на теглото. Кафе Умерената консумация на кафе може да ви помогне да усилите метаболизма и да потиснете апетита. Просто не слагайте твърде много захар или сметана! Джинджифил От векове много култури използват корена на джинджифил заради невероятните му храносмилателни способности. Независимо дали е в смути или в индийско ястие, той действа като стимулант, който подхранва тялото и подобрява храносмилането. Авокадо Пълно с фибри и полезни мазнини, авокадото потиска апетита, когато се консумира умерено. Всъщност мазнините в тези плодове изпращат сигнали към мозъка, които казват на стомаха ви, че е пълен! Лют червен пипер Само половин чаена лъжичка кайенски пипер може да увеличи метаболизма и да накара тялото да изгори допълнително 10 калории. Ябълки Те са богати на разтворими фибри и пектин, които помагат да се чувствате сити. Ябълките също регулират глюкозата и повишават енергията. И накрая, ябълките изискват много време за дъвчене, което води до по-бързо засищане. Яйца Изследванията показват, че яденето на едно-две яйца за закуска може да помогне да се чувствате по-сити, отколкото ако изядете багета със същото количество калории. Вода Само с чаша вода преди хранене може да намалите количеството калории, които приемате, показва проучване. Затова просто пийте! Сладки картофи Според специалистите по храните, картофите съдържат специален вид нишесте, което се противопоставя на храносмилателните ензими, а това ги прави храна, която засища. Освен това, те са пълни с витамин А и витамин С! Зеленчукова супа Една гореща супа от зеленчуци  може да ви засити бързо и да ви нахрани с малко калории. Просто хапнете купичка преди основното. Тъмен шоколад Ако обичате шоколад, изберете тъмен с най-малко 70% какао. Малко тъмен шоколад помага да намалите желанието за сладко, защото горчивият вкус сигнализира мозъка, че вече е сит. Тофу Богат източник на протеини, тофу не е само за вегетарианци! Тофу е с високо съдържание на изофлавон, наречен генистеин, който потиска апетита. Уасаби Забелязали ли сте, че винаги, когато ядете суши, ви трябва малко, за да се заситите. Е, част от това се дължи на суровата риба, но и на тази пикантна зелена добавка. Овесени ядки Благодарение на високото съдържание на фибри и бавноразтворими въглехидрати, овесената каша ще ви държи сити дълго време.", "date": "2018.07.16", "title": "Най-добрите храни за потискане на апетита"}
{"url": "https://www.blitz.bg/zdrave/ako-imate-tezi-8-simptoma-vednaga-tryabva-da-predpriemete-merki-zashchoto-stradate-ot-skrita-depresiya_news613922.html", "text": "Депресията може да ни изненада по всяко време. Но много от нас понякога дълго прикриват този проблем. Според Световната здравна организация депресията засяга повече от 350 милиона души от всички възрасти по целия свят.Често може да обърка с обикновена умора или да се крие под прекомерен работохолизъм и подправено щастие. Тъгата, липсата на инициативност и загубата на сила (психическа и физическа) са някои от признаците на това заболяване. Само лекар може да направи точна диагностика. Въпреки това има няколко симптома, способни да предотвратят негативните последици от депресията.  1. Философски мисли Хората, които страдат от скрита депресия, обикновено се опитват да развиват философски мисли, използвайки абстрактни изречения. \"Само на мен може да ми се случи подобно нещо\" вместо \"Не получавам достатъчно сън\". \"Няма смисъл от това\" вместо \"Мисля, че трябва да използвам друг вариант\". По принцип депресираните хора обичат да говорят за смисъла на живота и правят това през цялото време. И техните думи често са абстрактни и неясни. Психолозите казват, че колкото по-конкретни са мислите на даден човек, толкова по-големи са шансовете той да бъде щастлив. 2. Търсене на оправдания Депресираните хора често използват оправдания, за да скрият своите желания и тъга. Например, те съставят трогателни истории за това защо не могат да отидат на рожден ден или да обядват с колеги. Убедителните извинения служат за прикритие, за да не притесняват никого със своето емоционално състояние. 3. Липса на адекватна реакция Понякога хората с депресия интерпретират действителността по съвсем различен начин. Те могат да се съгласят с всички, да престанат да изразяват мнение, да спрат да обръщат внимание на обиди и да не изпитват болка, дори тя да е неизбежна: като например загуба на роднина. 4. Психосоматични заболявания Депресираните хора често се оплакват от сърдечна болка, напрежение в крайниците, затруднено дишане, главоболие, зъбобол и други симптоми. По принцип, изследванията показват, че тяхното здраве е наред. Различните болезнени усещания посочват нестабилно състояние. На свой ред те предизвикват тревожност и напрежение, които създават порочен кръг и карат човек да страда от психосоматична болка. 5. Натрапчиви мисли В съзнанието на депресираните хора изникват различни въпроси. Те са сигурни, че търсят отговори, но подобни натрапчиви мисли не могат да решат техните проблеми. Точно обратното, създават илюзия за опити да го направят. Лесно може да разберете дали вашият приятел или роднина страда от натрапчиви мисли: човек е прекалено тъжен, разсеян, постоянно говори за един и същ проблем и не се опитва да предприема действия, вместо да ги обсъжда. Може да вземете пример от \"Високо напрежение\". В него героят на Брадли Купър е обсебен от мисли за написването на книга и възможен успех. Той изпада в апатия и стрес, губейки своите роднини един по един. 6. Неприятен външен вид Депресията може да засегне външния вид на човек. Ако той спре да спазва правилата за лична хигиена или вече не поддържа дома чист, имате основания за притеснения. Това важи предимно за хора, които никога не са имали проблеми с чистотата. 7. Промяна в производителността Това също е лош знак. Човек не може да се справи с ежедневните рутинни задачи, забравя информация, изпитва умора и смята всяко свое действие за безсмислено. И обратното. Понякога по-малко активните хора се превръщат в работохолици с напрегнат график, които се опитват да надградят своите постижения. Те искат да избягат от чувствата и да придадат смисъл на живота си. 8. Привидно щастие Хората често се опитват да прикрият депресията с положително настроение. И, по принцип, наистина изглеждат като най-щастливите и най-безгрижните на света. Те избягват сериозните теми и гледат на тях с насмешка. Може да ги разберете и да им помогнете само по време на дълъг и доверен разговор. Как да помогнете на човек и на себе си: - Може да направите тест с помощта на Скала за депресия на Бел или Самооценъчна скала за депресия на Цунг.  - Ако разберете, че някой от вашите роднини или приятели е депресиран, опитайте се да говорите с него. Предложете своята помощ. Ако човекът я отхвърли, оставете го за известно време и наблюдавайте неговото поведение.  - Не подценявайте проблемите на вашите близки и приятели и не се шегувайте с тях. Подобни фрази като \"Усмихни се\", \"Спри\" и \"Успокой се\" няма да действат в този случай.  - Помогнете с домашните задължения и рутинните задачи: депресията отнема голяма част от емоционалните и физически сили на човек.  - Не карайте депресиран човек да води активен начин на живот, ако не желае или не се чувства готов.-  - Развенчайте мита за липса на необходимост от посещение на лекар. Предложете професионална помощ.  - Бъдете грижовни. Всяка усмивка и перфектен пост в социалната мрежа може да крие сериозен проблем. Източник: framar.bg", "date": "2018.07.16", "title": "Ако имате тези 8 симптома, веднага трябва да предприемете мерки, защото страдате от скрита депресия"}
{"url": "https://www.blitz.bg/layfstayl/za-damite/nosite-ednovremenno-zlatni-i-srebrni-ukrasheniya-sled-kato-uznaete-kolko-opasno-e-tova-poveche-nikoga-nyama-da-go-napravite_news613826.html", "text": "Дори и хората, които не са запознати с биоенергетиката, знаят, че съчетаването на злато със сребро е много лошо. Златото и среброто са ярък пример за това как два абсолютно различни енергийни потока се потискат един друг. Всеки човек си има невидим енергиен щит, който може да бъде усилен и отслабен. Съчетанието на злато и сребро може да накара този щит да спре да изпълнява защитната си функция. Поради тази причина контактът между тези два метала е изключително опасен!   Този сблъсък на противоположности може да направи така, че положителните свойства на металите да се превърнат в отрицателни или да се неутрализират.", "date": "2018.07.16", "title": "Носите едновременно златни и сребърни украшения? След като узнаете колко опасно е това, повече никога няма да го направите"}
{"url": "https://www.blitz.bg/obshtestvo/piyan-burgazliya-pomete-35-godishna-zhena-pred-mol-galeriya_news613955.html", "text": "33-годишен пиян бургазлия помете жена на пешеходна пътека пред мол „Галерия” на ул. „Янко Комитов”, съобщават от полицията. Р.Д. управлявал лек автомобил \"Опел Мервия”, когато преминал на жълт забранителен сигнал, при нормално работещ светофар, не видял 35-годишната бургазлийка и я блъснал, предава Флагман.Мъжът лично откарал пострадалата В.М. в Центъра за спешна медицинска помощ. Жената била прегледана и освободена без наранявания.  Бургазлията бил тестван с дрегер, който отчел 1,47 промила алкохол в кръвта. Р.Д е задържан за срок от 24 часа. По случая е образувано бързо полицейско производство. ", "date": "2018.07.16", "title": "Пиян бургазлия помете 35-годишна жена пред мол „Галерия”"}
{"url": "https://www.blitz.bg/intsidenti/katastrofi/signal-do-blits-tezhka-katastrofa-v-sofiya-pozharnikari-rezhat-lamarinite-za-da-izvadyat-zatisnata-zhena_news613893.html", "text": "Тежка катастрофа е станала преди минути в района на бул. \"Ситняково\" и ул. \"Оборище\" в столицата. Две леки коли са се сблъскали и една жена е пострадала като е била затисната в машината, съобщи очевидец пред БЛИЦ. При тежкия пътен инцидент е пострадал и мъж, който е бил в единия от двата автомобила.  На мястото на произшествието е пристигнала полиция, както и служители на пожарната, които режат автомобила, за да извадят пострадалата.  В момента от полицията изясняват причините за тежката катастрофа. На   БЛИЦ очаква новини, снимки и видео от своите читатели в цяла България и по света     ", "date": "2018.07.16", "title": "Сигнал до БЛИЦ! Тежка катастрофа в София: Пожарникари режат ламарините, за да извадят затисната жена"}
{"url": "https://www.blitz.bg/ikonomika/tereza-mey-s-obeshchanie-km-avioproizvoditelite-otnosno-brekzit_news613898.html", "text": "Британският премиер Тереза Мей в понеделник направи опит да увери авиокомпаниите, че нейният план за Брекзит няма да разруши техните вериги за доставки и обеща, че индустрията ще процъфти, след като Великобритания излезе от Европейския съюз, предава Reuters, цитирана от \"Фокус\". Бизнесите започват да стават все по-разочаровани заради липсата на яснота за бъдещите търговски отношения, само девет месеца преди деня на Брекзит, насрочен за 29 март 2019 година.  „Еърбъс“, най-големият производител на самолети в Европа, който дава работа на около 15 000 души във Великобритания, предупреди по-рано през този месец, че ако Великобритания напусне ЕС без споразумение – така нареченият „твърд“ Брекзит – това ще доведе до прекратяване на продукцията в неговите фабрики и спирането от работа на самолетите му.  Британският премиер ще представи в детайли как нейното предложение за Брекзит ще защити веригите за доставки на компании като „Бомбардиър“ и „Ролс Ройс“, както и „Еърбъс“. Мей ще обяви и инвестиции на стойност 343 милиона паунда (454 милиона долара) за проекти за изследване и развитие, инвестиции в технологии за електрически самолети и ще препотвърди, че Великобритания търси как да остане част от европейски институции като Европейската агенция за авиационна безопасност. ", "date": "2018.07.16", "title": "Тереза Мей с обещание към авиопроизводителите относно Брекзит"}
{"url": "https://www.blitz.bg/ikonomika/indipendnt-britanskata-ikonomika-gubi-miliardi-zaradi-spada-v-imigratsiyata_news613906.html", "text": "Спадът в имиграцията, откакто беше гласуван Брекзит, вече струва на Великобритания повече от 1 милиард паунда на година, според нов анализ на независимия мозъчен тръст „Global Future“, пише британският вестник The Independent, цитиран от \"Фокус\". Тръстът, който насърчава ползите от откритите граници, пресмята че загубите за публичните финанси са еквивалентни на повече от 23 000 медицински сестри или 18 000 доктори. Той също твърди, че постигането на имиграционната цел на правителството за „десетки хиляди“ също ще коства на Великобритания 12 милиарда паунда на година към 2023 – което представлява 60 процента от парите, които бяха обещани на Националната здравна система (НЗС) от британския премиер Тереза Мей като част от така наречените „дивиденти от Брекзит“.  Цифрите са базирани на прогнозите на „Office of Budget Responsibility“ от ефектите на нетно получени заеми при алтернативните сценарии на висока и ниска миграция. Тези оценки представят търговски излишък от 16.9 милиарда паунда, ако миграцията падне от своя пик от 336 000 души на година в края на юни 2016 до 185 000 към 2021, сравнено с излишък от 5.2 милиарда паунда, ако паднат до 105 000 към 2021 година.  „Global Future“ използват тези оценки, за да разработят това, което те наричат „изчислител за готовност“ на цена от 150 милиона паунда за всяко намаление с 10 000 души в миграцията. Най-новите миграционни цифри ще бъдат публикувани в понеделник, но миграцията вече е паднала до 224 000 души в края на септември 2017.  „Намаляването на имиграцията удря тежко публичните финанси“, заяви Питър Старкингс, директор на мозъчния тръст. „Британският народ може и да е реши, че е доволен да плаща малко повече данъци или да приеме по-малки инвестиции в нашата НЗС и други публични услуги, в замяна на намаляване на имиграцията, но това е дебат, който просто не сме имали досега“, поясни той.  „Това, което знаем, е че обществеността смята, че имиграцията е добра за нашата икономика и нашата култура и когато им бъде предложен избор, те рутинно избират икономическа стабилност пред намаляване на имиграцията. „Докато правителството очертава своите планове за имиграционна политика след Брекзит, трябва да са чаeстни за сделките в сърцето на този дебат. Този анализ показа, че по-ниската имиграция означава по-малки публични инвестиции, по-високи заеми или по-високи данъци – и постигането на правителствената цел за намаляване на миграцията на десетки хиляди на година ще надуе гигантскa мултимилиардна дупка в паунда и в публичните финанси.  „Във време, в което ключови сектори като нашето здравеопазване докладват за недостиг на кадри, правителството трябва да мисли много внимателно за това какво би направилo ограничителна имиграционна система нa страната ни“, поясни още Старкингс.  ", "date": "2018.07.16", "title": "\"Индипендънт\": Британската икономика губи милиарди заради спада в имиграцията"}
{"url": "https://www.blitz.bg/svyat/eksperti-razkrikha-taynata-na-belite-tsvetya-na-sreshchata-mezhdu-trmp-i-putin_news614080.html", "text": "Изборът на бели хортензии за стаята за преговори между лидерите на САЩ и Русия в Хелзинки говори за желанието за създаването на максимално неутрален и чист фон за беседа. Това заявиха експерти, цитирани от световни медии.В Хелзинки в момента се провежда първата пълномащабна среща между Доналд Тръмп и неговия руски колега Владимир Путин.  В дневния ред на преговорите са включени перспективите пред двустранните отношения и актуалните международни въпроси. Само преди минути приключи разговорът \"на четири очи\" между двамата президенти. Той продължи цели 2 часа и 10 минути - с 40 минути повече от предвиденото.   Според младшия научен сътрудник към факултета по почвите към Московския университет Никита Лавренов, избраното бяло цвете е определен сорт хортензия. \"Да, това е хортензия\", каза той.            Експертката по етикета Елеонора Масманова обясни, че този избори в дадения случай може въобще да не е свързан със символическото значение на цветето. \"Мисля, че в дадения случай това въобще не е свързано със символиката на цветята. Белият цвят е избран като неутрален, за да се създаде максимално неутрален и чист фон за преговорния процес. Всички искат двамата лидери да постигнат споразумение. Вероятно, с белия цвят се поставя акцентът: преговори, започващи на бял празен лист\", каза тя.   По време на първата среща между Тръм и Путин в рамките на срещата на Ф-20 в стаята за преговори бе поставена композиция от цветя от син делфиниум и бяла орхидея, което, според експертите, е можело да означава студени отношения, при това самото цвете делфиниум символизира старание и добри намерения.  Превод и редакция: БЛИЦ", "date": "2018.07.16", "title": "Експерти разкриха тайната на белите цветя на срещата между Тръмп и Путин"}
{"url": "https://www.blitz.bg/layfstayl/za-damite/zalepyashchi-se-oskdni-banski-ot-tikso-sa-khita-v-momenta-snimkivideo-18_news614096.html", "text": "Всеки в дома си разполага с тиксо, нали? Поради причини, които ние не можем да обясним, увиването с доста силната лента е последният бум в лятната мода. А през изминалите дни минималистичните бански, направени от тиксо, дебютираха и на модния подиум, пише в. Сън.  Дизайните бяха показани в рамките на модната седмица за бански в Маями. Те варираха от златисто бляскави до по-очевидните \"увих се просто с черна лента\" визии.   При това, отбелязват експертите, стиловете, независимо от материала, не са за онези със слабите ангели. Оставяйки много малко на въображението, тези феноменални образци на бански за жени едва успяват с ленти да прикрият зърната на гърдите и други чувствителни зони на жените.  Превод и редакция: БЛИЦ    ", "date": "2018.07.16", "title": "Залепящи се оскъдни бански от тиксо са хита в момента (СНИМКИ/ВИДЕО 18+)"}
{"url": "https://www.blitz.bg/svyat/izyade-ochita-a-posle-ya-iznasili-vnuk-ubi-po-zhestok-nachin-sobstvenata-si-baba_news614134.html", "text": "В руския град Санкт Петербург в района Купчино душевноболен мъж уби с голи ръце своята баба, като З изтръгнал очите, а след това я и изнасилил.Убийството е станало в нощта на 16 юли. На сутринта дъщерята на загиналата се прибрала у дома, но дълго време никой не ѝ отварял входната врата. Тогава жената решила да се обади в полицията.   Служителите на органите на реда се качили до прозорец на апартамента по аварийна стълба и там заварили страшна гледка: на пода лежала бабата, която била родена през далечната 1925 година, а до нея стоял убиецът ѝ - родният ѝ внук. Моменти по-късно полицаите разбили вратата и задържали изверга.    По-късно станало ясно, че убиецът се казва Александър. Той наскоро бил изписан от психиатрия, където се е лекувал. Роднините са знаели за психическите проблеми на мъжа. Въпреки това, те го оставили на грижите на баба му.   В момента Сашко е задържан в полицейско управление. В най-скоро време той ще бъде предаден на прокуратурата. Превод и редакция: БЛИЦ  ", "date": "2018.07.16", "title": "Изяде ѝ очита, а после я изнасили: Внук уби по жесток начин собствената си баба"}
{"url": "https://www.blitz.bg/obshtestvo/detsa-prebikha-i-ograbikha-baba-v-montansko-selo_news613926.html", "text": "Деца пребиха от бой и ограбиха възрастна жена в монтанското село Септемврийци. Тримата нападатели са двама братя и сестра им. Момчето и момичето са малолетни - на по 11 години, а брат им е на 22 години и не за първи път напада възрастен човек. Той е в следствения арест в Монтана.Хората в селото споделят, че живеят в напрежение и имат кучета, които да ги пазят.   \"Преди не беше така. Живея в това село от 50 години и все ми е било спокойно. Сега ме е страх да отида на работа\", споделя жителка на Септемврийци.   Нападнатата баба се осъзнава от стреса два дни след побоя. Първият го е преживяла в истински шок и не е можела да разкаже точно какво се е случило. Тя самата сподели пред bTV, че все още е в стрес и показа раните и нараняванията си по ръцете и краката.  ", "date": "2018.07.16", "title": "Деца пребиха и ограбиха баба в монтанско село"}
{"url": "https://www.blitz.bg/kriminalni/prestplenie/izpluvakha-oshche-raneni-ot-krvavata-pataklama-s-mito-ochite-sasho-vodolaza-i-kolo-magareto-v-slnchev-bryag_news613522.html", "text": "Поне четирима са ранените от патакламата в ресторант „4 you” в Слънчев бряг на 8 юни 2016 г. Тогава група на Димитър Желязков-Митьо Очите влезе в заведението и бе посрещната с огън от хората на Божидар Кузманов-Божо Кравата.Гардът на Очите Александър Алексиев–Сашо Водолаза бе убит. Самият Желязков бе тежко ранен. Рана в крака е имал и Никола Маринов-Кольо Магарето. Това бе публично известно до момента.  На поредно заседание по делото срещу групата на Божо Кравата обаче стана ясно, че е имало и още двама ранени. Става въпрос за Радомир Георгиев и Петър Иванов-Габъра, които са свързани с Митьо Очите, пише \"Флагман\".   Радомир се яви за разпит като свидетел. Той се отказа от предишните си показания и заяви, че съдът трябва да вземе предвид само това, което говори сега, понеже му било „най-прясно”.  Георгиев обясни, че когато е разпитван в досъдебното производство, е бил ранен и затова показанията му тогава не били адекватни.  На 9 юни 2016 г. – в деня след стрелбата, той е казал пред разследващите, че групата им е била от 20—30 човека. В съда обаче той изброи само 6-7 души, като идеята била „да пият кафе”.  Тезата на защитниците на Божо Кравата и останалите от неговата група е, че Митьо Очите и хората му са нахлули с цел саморазправа.  Свидетелите, които са били с Очите, обаче казват, че произволно са се разхождали из Слънчев бряг и търсели къде да ядат и да пият. Във „4 you” те отишли случайно.  Радомир Георгиев влязъл в заведението след Митьо Очите, Сашо Водолаза, Явор Радков и Младен Хайдутов. По думите му те търсели маса, където да седнат. Той застанал до двама души в заведението, единият от които бил Радослав Димитров – единият от стрелците според държавното обвинение.  Радомир обясни, че всичко станало много бързо. Докато се чудели къде да седнат, започнали да се чуват изстрели. Той видял Георги Иванчев да стреля.  „Видях как Димитър Желязков приклекна, като стреляха по него. Видях, че Божидар Кузманов има пистолет в ръката. Видях и как Радослав Димитров стреля напосоки”, каза свидетелят Георгиев. Пред съда той обясни, че работил като отговорник охрана в „Аркус сигурност”.  Радомир чул куршум да изсвистява край дясното му ухо. „Усетих много силна болка. Бях прострелян в левия крак”, каза още свидетелят в съда.  Той и Младен Хайдутов, с когото са семейни приятели, хванали такси и изчезнали. След това се обадил на жена си, която била в района, и заедно се прибрали в Бургас.  Кракът на Радомир обаче изтръпнал. Течала много кръв. Съпругата му се притеснила. Затова той отишъл в Първа поликлиника. Раната била в прасеца, отзад на левия крак и леко встрани.  Заради разминавания в показанията бяха изчетени протоколи от три стари разпита на Георгиев – от 9, 12 и 15 юни 2016 г.  От тях стана ясно, че лекарите са установили, че раната му в крака е прободна, но била от рикошет.  Адвокат попита защо полицията е отнела законно притежавания пистолет на свидетеля, но той не можа да даде отговор.  Според Радомир Георгиев обаче тяхната група не е била въоръжена при стрелбата във “4 you” за разлика от тази на Божо Кравата. Според показанията му в началото, стрелците не са му били известни. След това той обаче се сеща, че е разпознал Георги Иванчев и Радослав Димитров.  Свидетел по делото в четвъртък бе и полицай от Доспат. На 8 юни 2016 г. той бил на работа в Слънчев бряг.  Бил в екип, който обхождал района. Намирали се до медицински център, когато чули изстрели.  „Уведомихме дежурната служба. Видяхме хора, които бягаха. Тръгнахме да ги гоним. Хванахме единия”, разказа полицаят.  Установили самоличността му. Служителят на реда не си спомни името, а само прякора на беглеца – Габъра.  „В него имаше газов пистолет. Едната му ръка беше простреляна, защото кървеше”,спомни си свидетелят от МВР.  Пистолетът му бил на видимо място - пъхнат в панталона отпред. Дали обаче оръжието е било използвано, полицаят не знаел.  Стрелбата откъм “4 you” продължила поне минута, защото през време на пукотевицата той успял да докладва на дежурните сили на реда.  В четвъртък бе разпитан и трети свидетел – Георги Капсамунов, който се намирал на алея до заведението. В началото той помислил, че гърмят пиратки. После обаче видял хора да тичат. Видял и Митьо Очите, който бил придържан от човек с червена фланелка, когото той не познавал. (Става въпрос за Явор Радков, който свидетелства пред съда предния ден – б.р.).  „Викам - к’во става. Митьо не говореше. Хванах го от другата страна. Видях на лявото му рамо дупка. Беше с бронежилетка. Тръгнахме напред. Казах - качвайте се в таксито. Отивайте в болницата. Точно когато отварях вратата, Митьо припадна на плочките. Дотогава беше в съзнание”, разказа свидетелят.  В четвъртък прокурорът и адвокатите предоставиха на съда писмени въпроси. Те са предназначени за лица, основно от Норвегия, които са били свидетели на стрелбата във “4 you”. Те ще бъдат разпитани пред норвежки съд. Протоколите от разпитите ще бъдат приложени по делото. Следващото заседание на спецсъда ще е през септември. ", "date": "2018.07.16", "title": "Изплуваха още ранени от кървавата патаклама с Митьо Очите, Сашо Водолаза и Кольо Магарето в Слънчев бряг"}
{"url": "https://www.blitz.bg/obshtestvo/potrebitelite-izbrakha-khisar-za-lyubima-marka_news613970.html", "text": "Лидер за 4-ти път в категория „Бутилирана вода” на единствената потребителска класация у нас „Любими марки” е „Хисар”. Минерална вода \"Хисар\" се използва от преди повече от 2000 години. Това е водата, която са пили императори и царе. Траки, византийци, славяни и българи предават през вековете на възход и разруха славата на целебната вода. Не случайно в града на здравето-Хисаря е основано първото предприятие за бутилиране на минерална вода у нас, а сведенията за същото водоналивно предприятие датират от времето на цар Борис III. Марката с дълга история е добре позната на българския потребител и е неотменна част от неговия избор.  \"Хисар\" е предпочитаната вода у нас според близо 5 000 от гласувалите в класацията, като след нея се нареждат «Михалково» и «Бачково».  Приза за \"Хисар\" прие Бойка Модева, като сподели: «Отличието ни е още по-ценно, защото показва емоционалното отношение и привързаност към бранда!Благодарни сме на всички, които ни вярват и предпочитат, осъзнаваме отговорността да ставаме все по-добри, защото нашите потребители го заслужават!\"   „Любими марки” е уникална потребителска класация, основана само и единствено върху мнението и нагласите на потребителите. По този начин \"ЛЮБИМИТЕ МАРКИ\" представлява не експертното, а потребителското мнение за брандинга.  В десетото юбилейно издание на класацията тази година участваха над 42 000 потребители, а за финалисти в Топ 3 се бориха 350 марки в общо 35 категории. ", "date": "2018.07.16", "title": "Потребителите избраха „Хисар“ за любима марка"}
{"url": "https://www.blitz.bg/obshtestvo/manolova-byasna-na-sotsialnoto-vedomstvo-prepisvali-stari-zakoni_news613984.html", "text": "Омбудсманът Мая Манолова обясни пред журналисти преди заседанието на работната група към МТСП, която изготвя проекта на Закон за хората с увреждания, че досега изработеният законопроект за хората с увреждания е имитация на реформа. Припомняме ви, че омбудсманът внесе в парламента законопроект за личната помощ, който изработи съвместно с майки на деца с увреждания. Общественият посредник заяви подкрепата си и за другите два проекта - на Закон за хората с увреждания и на Закон за социалните услуги, и ще следи те да бъдат приети в разумни срокове от Народното събрание, каквото е и искането на хората с увреждания.Днес Манолова обяви, че тя като омбудсман няма да бъде съучастник в правенето на такъв тип реформи.  „До този момент законопроектът е преписан на близо 70% от стария. Не фигурира никъде индивидуалният подход към всеки един човек с увреждания“, заяви тя.  „Отново средствата ще бъдат раздавани на калпак, а не според нуждите на хората“, каза Манолова. Майките на деца с увреждания, които подкрепят омбудсмана обещаха, че ще започнат брутални протести в края на юли месец, ако законопроектът не бъде внесен в НС.", "date": "2018.07.16", "title": "Манолова бясна на социалното ведомство, преписвали стари закони"}
{"url": "https://www.blitz.bg/obshtestvo/vodach-iska-10-000-leva-ot-mvr-izkarali-go-narkoman_news613929.html", "text": "Набеден за дрогиран водач иска от Областната дирекция на МВР да му плати компенсация от 10 000 лева. На толкова мъжът, който е от Белово, оценява неимуществените вреди, нанесени му от две принудителни административни мерки, издадени след проверка на пътя, съобщава marica.bg. Историята започва на 25 февруари м. г., когато мъжът е спрян в Септември. Уредът показва, че е употребил амфетамини. Отнемат му книжката.  Човекът силно се стресирал. Дотогава бил весел и жизнерадостен, но се затворил в себе си, спрял да общува с колегите си. Ситуацията се отразила на отношенията в семейството му, защото градът е малък и всичко се коментира. И до момента човекът не се чувства пълноценен в социалния живот и работата си, има отлив на приятели и „чува“ за себе си, че е наркоман.   Първоначално беловецът обжалва двете наказателни постановления и печели делото пред Административния съд. До това решение се стига, след като служителят, направил проверката, не е достатъчно категоричен, че техническото средство отразява обективно дали водачът е употребил наркотици. Но най-вече - младият човек дал кръв за изследване, като съдебномедицинската експертиза не открива наркотични вещества.   При второто дело младежът отново печели - осъжда Областната дирекция на МВР да му плати 500 лева за понесените вреди, лихва от 35 лева, както и да поеме разноските по делото - 340 лева. Искът му за остатъка до 10 000 лева е отхвърлен като неоснователен.   Решението не е окончателно и може да бъде обжалвано пред Върховния административен съд. ", "date": "2018.07.16", "title": "Водач иска 10 000 лева от МВР, изкарали го наркоман"}
{"url": "https://www.blitz.bg/obshtestvo/sheft-na-babkh-ne-izbivame-bezprichinno-zhivotnite-zastrashena-e-sigurnostta-na-stranata_news613944.html", "text": "Ръководим се от европейски правила. Стандартните мерки са в трикилометровата зона, където е установен вирусът, животните се евтанизират. Така се действа при такива ситуации. Това каза в сутрешния блок на bTV директорът на Българската агенция по безопасност на храните д-р Дамян Илиев.Евтаназията се извършва на базата на изследване, извършено на 19 юни. На 23 юни изпращаме същата проба в референтната лаборатория на Европейския съюз и получаваме потвърждение, че нашето изследване е правилно. На 25 юни издавам заповедта за акцията, обясни д-р Илиев.  Прилагаме експресни мерки. Те са необходими. Не избиваме безпричинно животните. Взели сме 600 проби. Възможно е от тях да излязат още положителни, добави той. Когато се прилагат тези мерки, собствениците не се предупреждават, тъй като те се опитват да спасяват животните. Има много такива случаи по света. В случая е застрашена сигурността на страната, подчерта шефът на БАБХ. Той призна, че ситуацията с информацията към хората е била разбалансирана. Д-р Дамян Илиев уточни, че до този момент не му е искана оставката. Ако не мога да си върша работата, ще си подам оставката, заяви той. В отговор на въпрос д-р Илиев бе категоричен, че стадото на баба Дора няма да оцелее и животните ще бъдат избити.", "date": "2018.07.16", "title": "Шефът на БАБХ: Не избиваме безпричинно животните, застрашена е сигурността на страната"}
{"url": "https://www.blitz.bg/obshtestvo/zdravnata-kasa-broyat-na-neosigurenite-blgari-ne-namalyava_news613936.html", "text": "Процентът неосигурени през 2017 г. остава абсолютно същият като през 2016 г. Това излиза от отчета за изпълнението на бюджета на здравната каса за миналата година. В края на декември м.г. хората без вноски са 18.8% спрямо тези, които се водят задължително осигурени. Като абсолютна стойност неосигурените са 1 382 000 души. Това е с 10 000 по-малко в сравнение с края на 2016 г. Като процент обаче хората без вноски и тогава са били 18.8%.Така се връща тенденцията броят на хората, които не плащат вноски за здраве, да намалява. Единствено през 2016 г. от касата отчетоха, че неосигурените са станали повече - с цели близо 74 000 души. Тогава от НАП обясниха ръста с предприети мерки за увеличаване на събираемостта - например, че вноски трябва да плащат и хора на граждански договори под минималния осигурителен доход. В края на 2015 г. обаче неосигурените са били 17.7%, което значи, че набелязаните от приходната агенцията некоректни платци са си останали такива, вместо да започнат да внасят осигуровки, пише \"Сега\".  НЗОК продължава да работи с бюджет, изчислен при огромен брой неосигурени. Въпреки че данните към касата се подават от НАП, която събира вноските, анализите на самата приходна агенция, цитирани от Министерството на финансите, са други. Според тях българските граждани, които подлежат на задължително здравно осигуряване в страната, но не са здравно осигурени към края на 2017 г., са значително по-малко - към 719 хиляди души. Освен това от НАП отдавна твърдят, че половината от тези хора пребивават трайно в чужбина, а реално живеещите в България хора без вноски се движат между 400 000 и 550 000 души. 10.1 млн. лв. е излишъкът в бюджета на здравната каса за 2017 г., показват отчетните данни. Това се дължи на обичайното преизпълнение на приходите, т.е. ежегодно в бюджета се залагат по-ниски очаквани приходи от вноски от реалните постъпления. За 2017 г. по бюджет е трябвало да се съберат 2.279 млрд. лв. от осигуровки от работещи и работодатели (останалите над 1 млрд. лв. са от хазната, която осигурява деца, пенсионери и социално слаби). Събираемостта е по-висока и затова в течение на годината сумата е коригирана на 2.404 млн. лв. от осигуровки. 10 млн. лв. дори са отчетени след приключване на финансовата година, затова са в графа излишък. От касата искат тези пари да отидат в бюджета й за догодина. ", "date": "2018.07.16", "title": "Здравната каса: Броят на неосигурените българи не намалява!"}
{"url": "https://www.blitz.bg/obshtestvo/pravyat-prva-kopka-na-noviya-unikalen-detski-park-v-trakiya-snimki_news613928.html", "text": "Дават официален старт на изграждането на новия парк в район Тракия! Кметът на района Костадин Димитров и градоначалника Иван Тотев ще направят днес първата копка на парка. Новият парк ще се разполага на поляната в близост до голям немски супермаркет, където до момента се разгръщаха гостуващи циркови представления, предава trafficnews.bg.Тревното пространство ще бъде залесено и облагородено, като цялата озеленителна дейност ще бъде финансирана компенсаторно от собственик на друг имот, който не може да приложи озеленяването в терена си. На територията от 10 декара ще бъдат разположени детска площадка, атракцион, сцена, пейки и други съоръжения за релакс и удоволствия. Ще бъдат изградени свързващи алеи и инфраструктура към близките сгради и магазини. Поредният парк ще бъде опасан е габиони – специално съоръжение от мрежа и камък, което спира праха от булеварда.", "date": "2018.07.16", "title": "Правят първа копка на новия уникален детски парк в Тракия (СНИМКИ)"}
{"url": "https://www.blitz.bg/obshtestvo/ot-dnes-zapochva-remontt-na-stolichen-bulevard_news613907.html", "text": "От днес частично се затваря движението по столичния булевард \"Пенчо Славейков\". Причината - изграждането на подлез и входове към метростанцията на Медицинска академия. Ремонтите ще продължат до края на септември. Движението по  бул. \"Пенчо Славейков\" ще бъде стеснено. Затваря се изцяло участъкът при кръстовището с ул. \"Георги Софийски\", а за автомобилите, които се движат от бул. \"Витоша\" към Пирогов и обратно е осигурен обходен маршрут.  \"Възползваме се от това, че заради метрото там се затваря, за да започнем и цялостна реконструкция на бул. \"Пенчо Славейков\" от \"Прага\" до бул. \"Витоша\", обясни кметът на столицата Йорданка Фандъкова.  До четвъртък ще бъде пуснато движението по разширения вече булевард \"Тодор Каблешков\", веднага след което работните дейности ще се преместят на бул. \"Монтевидео\". ", "date": "2018.07.16", "title": "От днес започва ремонтът на столичен булевард"}
