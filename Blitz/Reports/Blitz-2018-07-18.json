{"url": "https://www.blitz.bg/layfstayl/khoroskop/kakvo-e-depresiyata-za-razlichnite-zodiakalni-znatsi_news614561.html", "text": "Лошото настроение, тъгата и отчаянието завземат всеки от нас в определени периоди. Вижте кое приемат най-тежко зодиакалните знаци и кога започват да се чувстват депресирани.Овен  Много са социални и искат постоянно да са сред хора. Ако останат повече време сами или приятелите им започнат да ги игнорират, ще се почувстват зле. Ще си мислят, че другите не ги одобряват и че винаги ще са самотни. Телец  Ако усетят застой в работата си или в учебната си дейност, има риск да се депресират. Стоенето на едно място убива мотивацията им. Така им става скучно и губят желание да вършат любимите си неща. Ще са много апатични  Близнаци  Дори нещо да сломи близнаците, те не го показват. Ще изглеждат наред, но когато останат сами вечер, ще са много тъжни. Понякога настроението им се срива и те дори не знаят защо, може и от малки неща. И имат нужда да се приберат, което е нетипично за тях - те обожават да са навън с компанията. Рак  Раците също може да се разстроят от много дребни неща. Ще разберете, че са депресирани, ако са престанали да обръщат внимание на външния си вид - почти да не се гримират, да не си правят прически, да ходят с прекалено спортни и обикновени дрехи. Лъв  Лъвът е горд и лъчезарен. Това, което може да му докара депресия е самият факт, че се чувства тъжен заради нещо. Не може да повярва, че нещо го е сломило. Те се чувстват така, сякаш са изгубили част от себе си и се разпадат. Дева  Депресията на девите идва от това, че премислят всичко подробно и по няколко пъти. Така те започват и да си задават много въпроси за живота и стават прекалено съмнителни. Когато една дева се превърне в пълен песимист, значи е в депресия. Везни  Когато нещо ги натъжи, везните имат чувството, че никога повече нямат да могат да си върнат контрола над живота. Негативните мисли ги съсипват и си мислят, че проблемите няма да се разрешат. Освен това са прекалено неспокойни. Скорпион  Страхът докарва депресия на скорпионите. А депресират ли се, страхът става още по-голям. Скорпионите си мислят, че тревогите им никога няма да имат край. Изпитват страх от бъдещето и това, което предстои. Стрелец  Подобно на овните, стрелците не могат да понесат самотата и най-вероятно е тя да ги разстрои. Започват да се питат някога имали ли са истински приятели, дали изобщо съществува такова нещо и дали няма да са вечно сами. Козирог  Козирогът е депресиран, когато всичко му се вижда безсмислено и е загубил мотивация да се бори за целите си. Те са изключително амбициозни и работят здраво - ако не го правят, има някакъв проблем. Страдат за семейни проблеми. Водолей  Водолеите не са свикнали да са тъжни. Може обаче някой да ги обиди или огорчи и тогава те са обезсърчени. Известно време  ще се чувстват по-слаби и безпомощни, но бързо се връщат към предишния си живот. Риби  Най-емоционално преживяващият депресията знак. Буквално всичко може да ги разстрои и да изпаднат в мрачно настроение. Ще си мислят дори, че семейството им не ги подкрепя. Ще са толкова чувствителни, че всичко ще ги наранява. Ще се затворят и ще им липсват приятелите и близките.    ", "date": "2018.07.18", "title": "Какво е депресията за различните зодиакални знаци?"}
{"url": "https://www.blitz.bg/obshtestvo/izvnredno-v-blits-obvinyavat-v-ubiystvo-mzha-koyto-prichini-smrtta-na-sina-na-topkriminalista-boto-botev-dopblnena_news614479.html", "text": "Прокуратурата ще повдигне обвинение в причиняване на смърт по непредпазливост на мъжа, който удари челно автомобила на сина на топкриминалиста Ботьо Ботев - Божидар, научи БЛИЦ. По случая се води разследване, по което са назначени множество авто-технически и съдебно-медицински експертизи.  До момента резултатите от тях сочат на виновно поведение на 28-годишния водач Кристиян.З., който на 15 юни се вряза в колата, която е шофирал Божидар Ботев.   Близо месец по-късно 47-годишният мъж почина, след като му бяха направени две сложни операции.  По-първоначални данни причинителят на катастрофата е навлязъл в насрещното платно и се е врязал челно с \"Хонда Сивик\" със 150 километра в час в колата на Божидар Ботев, който беше служител на отдел \"Контратерор\" в ГДБОП. Участвал е в множество операции, една от които е по неутрализиране на групировката за отвличания и убийства \"Наглите\".  Медията ни научи, че мъжът, който се е врязал в автомобила на наследника на Ботьо Ботев, е бил изписан вчера от болница \"Св. Ана\" (бивша Окръжна болница) след продължително лечение. Той е адекватен, което позволява привличането му към наказателна отговорност.  Ако вината му бъде доказана в съда, той може да прекара до 10 години зад решетките. Ивайло КРАЧУНОВ", "date": "2018.07.18", "title": "Извънредно в БЛИЦ! Обвиняват в убийство мъжа, който причини смъртта на сина на топкриминалиста Ботьо Ботев! (ДОПЪЛНЕНА)"}
{"url": "https://www.blitz.bg/politika/partiyata-na-valeri-simeonov-s-novi-obvineniya_news614562.html", "text": "След скандалите на тема „тютюн”, „бензин” и „дискотеки”, управляващата коалиция се пропука отново по оста „ГЕРБ – националисти”. Този път темата са приватизационните сделки. „Днес ГЕРБ продаде държавата за 58 млн. лв. – това е сумата, която трябва да се даде от страна на Параходство \"Български морски флот\", заяви на брифинг в парламента Валентин Касабов от НФСБ, след като в пленарна зала бяха приети на второ четене промени в Закона за приватизация и следприватизационен контрол, предава bTV.Според новите текстове специфични задължения, пряко свързани с осъществявания от приватизираното дружество предмет на дейност, не могат да бъдат вменени на купувача за повече от 5 години. Разпоредбата се прилага и за сключени приватизационни договори, по които към датата на влизане в сила на този закон няма непогасени плащания за неустойки за неизпълнени през първите 5 години следприватизационни задължения. ", "date": "2018.07.18", "title": "Партията на Валери Симеонов с нови обвинения"}
{"url": "https://www.blitz.bg/obshtestvo/barekov-na-petdnevno-poseshchenie-v-kongresa-senata-i-beliya-dom_news614574.html", "text": "Евродепутатът Николай Бареков е на петдневно посещение във Вашингтон като част от делегацията на Европейските консерватори и реформисти. Част от представителството на консерваторите са още председателят на ЕКР Саид Камал, зам.-председателят на ЕКР Джефри ван Орден и председателят на АКРЕ Ян Захрадил. Европейските депутати са провели редица срещи в Конгреса, предстоят такива в Сената и Белия дом. По време на посещението в Конгреса ключова дискусия е проведена с председателя на Комисията по вътрешна сигурност на САЩ Майкъл Маккоул. С него консерваторите са обсъдили въпроси, свързани със сигурността на Балканите, отношенията с Русия, отношенията между САЩ и Европа и в частност отношенията между  САЩ и България, бъдещето на НАТО, стената на президента на САЩ Доналд Тръмп срещу Мексико и други. Акцент е бил поставен и върху листа „Магнитски”. Среща е била проведена и с Дон Бейкън, бивш военнослужещ в Ирак от американските „Еър форс”.  В чест на делегацията в края на посещението на Конгреса е била организирана официална вечеря. По време на нея консерваторите, начело с Николай Бареков, са провели дискусия с председателя на Комисията за Европа Джо Уилсън.  През утрешния ден на делегатите им предстои среща от особено значение с петима от съветниците на президента Доналд Тръмп.     ", "date": "2018.07.18", "title": "Бареков на петдневно посещение в Конгреса, Сената и Белия дом"}
{"url": "https://www.blitz.bg/stsena/shche-gi-poznaete-li-eto-gi-kholivudskite-znamenitosti-koito-vremeto-napravo-unishchozhi-snimki_news614338.html", "text": "Никой не иска да остарява. Кой иска доброволно да вижда по лицето си бръчки и други признаци на стареенето? Затова хората се стремят колкото се може повече да запазят своята младост, прибягвайки към всевъзможни методи - правилно хранене, физическо натоварване, козметични процедури и скалпела на хирурга.Трябва все пак да се съгласите, че знаменитостите имат доста повече шансове да запазят за по-дълго време младостта си, а повечето пък дори са способни да стареят красиво.   Въпреки славата и парите звездите в тази статия обаче не са най-добрият пример за това. Техните снимки ще ви убедят в това.    Мелани Грифит   Мики Рурк  Бриджит Бардо Мик Джагър Вал Килмър  Джанис Дикинсън Мег Райън   Матю Пери Ла Тоя Джаксън Памела Андерсън  Стивън Сегал  Кортни Лав  Голди Хоун Джон Траволта  Хедър Локлиър  Шинейд О’Конър Стивън Тайлър Кевин Костнър  Превод и редакция: БЛИЦ", "date": "2018.07.18", "title": "Ще ги познаете ли? Ето ги холивудските знаменитости, които времето направо унищожи (СНИМКИ)"}
{"url": "https://www.blitz.bg/obshtestvo/ochakvano-kabinett-predlaga-atanas-atanasov-za-nov-shef-na-razuznavaneto_news614515.html", "text": "Досегашният заместник-председател на Държавната агенция \"Разузнаване\" Атанас Атанасов е предложен за назначаване на ръководната длъжност, след като правителството гласува предложение за освобождаване на сегашния председател Драгомир Димитров по негова молба. Освобождаването и новото назначение трябва да бъдат утвърдени с указ на президента Румен Радев, предава Дарик.Атанас Атанасов има дългогодишен опит в системата за сигурнос т и отговаря на законоустановените  изисквания за заемане на длъжността председател на държавната агенция.  48-годишният Атанас Атанасов е завършил военното училище във Велико Търново и следдипломна квалификация по международни икономически отношения в Университета за архитектура, строителство и геодезия. Започва кариерата си през 1994 година в служба \"Защита на средствата за връзка\" във вътрешното министерство и последователно се издига от оперативен служител-разузнавач до директор на дирекция преди да стане заместник на Драгомир Димитров през април тази година. Говори гръцки и английски, ползва сърбохърватски и руски.    ", "date": "2018.07.18", "title": "Очаквано: Кабинетът предлага Атанас Атанасов за нов шеф на разузнаването"}
{"url": "https://www.blitz.bg/intsidenti/katastrofi/voenen-samolet-se-razbi-v-meksiko_news614409.html", "text": "Самолет се е разбил във военна база близо до град Истепек, в мексиканския щат Оахака, пише Excelsior. Отбелязва се, че двамата пилоти са успели да катапултират като след това са хоспитализирани. Сега състоянието на военните се оценява от лекарите като стабилно.  Според предварителната информация, самолетът се е разбил вследствие на техническа неизправност. Превод и редакция: БЛИЦ", "date": "2018.07.18", "title": "Военен самолет се разби в Мексико"}
{"url": "https://www.blitz.bg/intsidenti/eskalator-edva-ne-otryaza-glavata-na-nevnimatelna-devoyka-video_news614389.html", "text": "В Китай ескалатор едва не отсече главата на невнимателна девойка. По време на изкачването тя опря лактите си върху лентата и попадна в капан. Тя се оказа захваната между перилата и стената. Посетителката на търговския център неуспешно се опитва да се измъкне. Свидетелите на инцидента са уплашени и дори не се опитват да помогнат, те бягат в ужас.  За щастие на девойката й провървя и успя да се освободи. Само ухото й е пострадало. Въпреки това, служителите в мола се обадиха на спешна помощ за обстоен преглед.  Превод и редакция: БЛИЦ     ", "date": "2018.07.18", "title": "Ескалатор едва не отряза главата на невнимателна девойка (ВИДЕО)"}
{"url": "https://www.blitz.bg/intsidenti/trima-dushi-zaginakha-pri-intsident-s-lekomotorni-samoleti-v-mayami_news614399.html", "text": "Недалеч от американския град Маями два лекомоторни самолета са претърпели катастрофа. Според местните издания, инцидентът се е случил близо до учебно летище. Самолетите са се разбили на различни места, на около 14,5 километра от летището.  Когато полицаи и службите за спешна помощ пристигнали на местата на катастрофите на самолетите, те открили телата на тримата пилоти. Превод и редакция: БЛИЦ    ", "date": "2018.07.18", "title": "Трима души загинаха при инцидент с лекомоторни самолети в Маями"}
{"url": "https://www.blitz.bg/zdrave/iskate-po-sladk-i-spokoen-sn-ne-yazhte-tezi-khrani-predi-da-si-legnete_news614532.html", "text": "Как спахте през изминалата нощ? Някои със сигурност добре, но за други сънят не е бил толкова пълноценен. На какво може да се дължи това? Обърнете внимание на начина си на хранене, особено в късните часове на деня. Някои храни и напитки са наистина лоша идея за вечерна консумация, не само заради многото калории, а защото могат да нарушат съня ви, пише az-jenata.bg. Вижте някои от тях.Алкохол  След края на работния ден някои хора обичат да се „отпускат“ с чаша-две от любимото си питие, използвайки го като средство за заспиване. Това не работи! Въпреки че алкохолът ще ви накара да се почувствате по-сънливи и ще заспите по-бързо, качеството на съня ви ще бъде нарушено. В резултат на сутринта няма да бъдете отпочинали. Вашият циркаден ритъм се обърква, възможно е да се будите през нощта или да спите неспокойно. Зърнени закуски  Зърнените храни са подходящи за консумация в началото на деня, не и в края. Повечето от тях съдържат захари, сиропи, а това причинява покачване нивата на кръвната захар и определено няма да може да настроите тялото си за фаза на сън. Сирена  Въпреки че сиренето има успокояващите свойства на млечните продукти, то съдържа и тирамин, който се натрупва в процеса на ферментация и зреене. Тираминът кара мозъка да се чувства буден, което нарушава съня. Освен това, отлежалите сирена се смятат за една от причините за появата на главоболие. Ако ви се хапва сирене, хапнете малко моцарела. Шоколад  Кой не обича да хапва в леглото си от любимия шоколад. Въпреки това, ако искате да си легнете навреме и да спите пълноценно, шоколадът преди сън не е добра идея. Шоколадът съдържа кофеин, особено този с високо съдържание на натурално какао, както и теобромин, съединение, което може да увеличи сърдечната честота и бодростта. Преработени меса  Луканки, шунка, наденички и всякакви преработени меса, са неподходящи за вечеря. Също като сирената, които трябва да зреят, колбасите съдържат тирамин. По-доброто месо за вечеря е пуешкото, тъй като съдържа триптофан, съединение, което благоприятства добрия сън. Сушени плодове  Сушените плодове са вкусни и полезни, но не и за хапване в следобедните и късни часове на деня. Те съдържат много захари, покачват нивата на кръвната захар, а храносмилането им отнема повече време, което може да е причина за появата на стомашни неразположения. Пържени картофки  Любими са ни и обичаме да ги хапваме по всяко време. Но картофките, както всяка друга пържена храна, съдържат много мазнини, което ги прави трудни за храносмилане. Всичко това нарушава качеството на съня. Домати  Подобно на старите сирена, вкусните домати също съдържат тирамин. Съединението може да бъде причина за синтеза на норепинефрин – невротрансмитер, който може да стимулира мозъчната активност.    ", "date": "2018.07.18", "title": "Искате по-сладък и спокоен сън? Не яжте тези храни преди да си легнете"}
{"url": "https://www.blitz.bg/obshtestvo/eu2018bg/ministr-krasen-kralev-po-vreme-na-evropredsedatelstvoto-stanakhme-prvata-drzhava-koyato-postavya-mladite-v-evropa-kato-prioritet-na-sveta-na-es_news614535.html", "text": "В специално интервю след края на българското Европредседателство министърът на спорта Красен Кралев обобщава постигнатото в сектор \"Младеж\" и как се представихме като първата държава, която поставя младите в Европа като приоритет на Съвета на ЕС.- Г-н Кралев, в началото на европредседателството България постави като свой приоритет младите хора. Успяхте ли?  - Европейските ни партньори дадоха възможно най-високата оценка за българското председателство в сектор “Младеж”. Беше рисковано да сме първата държава, която поставя младите в Европа като приоритет на Съвета на ЕС. Но никой не се е надявал да бъде лесно. Мнозина бяха скептични, когато премиерът Борисов зададе като приоритет Западните Балкани. И сега всички говорят за това. Австрия дори реши да го остави за приоритет на своето председателство. Така се получи и със сектор “Младеж”. В крайна сметка точно по време на българското европредседателство за първи път бе затворено законодателно досие в младежкия сектор - а именно “Европейски корпус за солидарност” с бюджет от 366 милиона евро до 2020 година. Гордея се, че именно поради активната роля на българското председателство 100 000 млади европейски граждани ще участват в дейностите на корпуса и ще развиват своя граждански и професионален потенциал. Благодарение на този успех всяка следваща инициатива в сектора ще се определя от експертното мнение именно на нашата страна. - От БСП обаче смятат, че най-важната проява - Европейската младежка конференция, е заличила постигнатото?  - Напротив - Европейската комисия и участниците в конференцията дадоха изключително висока оценка за организацията и резултатите от форума. В Европа не е коментирано дори с нотка на негативизъм Европейската младежка конференция. Такава тема в Европа не съществува. Единственият проблем е, че всички от Европейската комисия разбраха за опита за манипулация, извършен от страна на БСП. За съжаление, политическите ни опоненти никога няма да ни простят огромния успех в сектор “Младеж” по време на европредседателството. Огромна част от българските медии също се убедиха, че скалъпеният псевдоскандал около неформалната част от конференцията е едно елементарно проведено активно мероприятие от страна на социалистите. Но все пак се намериха броени медии и журналисти под контрола на един разследван олигарх, които се включиха в сценария на БСП. Искрено съжалих също този млад човек, ръководител на европейска младежка организация, който бе подведен от донос, писан под диктовката на хора, свързани с младежкото крило на БСП. - Казвате, че в Европа оценката за дейността на българското председателство в младежкия сектор е била положителна. А какво мислят българските граждани?  - Категоричен отговор на този въпрос дава изследването на “Алфа рисърч”. В отговор на въпрос за един основен приоритет, който да бъде продължен по време на австрийското председателство, първите три теми са: Западни Балкани - 34%, бъдеще на Европа и младите хора - 29%, и сигурност и стабилност на единна Европа - 27%. Хората у нас са разбрали, че е свършен огромен обем от работа в сектор “Младеж”, и това искрено ме радва.  В София имаше 250 млади хора от 40 страни Заедно с еврокомисар Тибор Наврачич и специалния пратеник на ООН за младежта Джаятма Уикнамаряняке имахме няколкочасова дискусия с тях, на която бяха зададени стотици въпроси. И бяха утвърдени целите на общата европейска политика при младите, което даде начало на новата Европейска младежка стратегия. Благодарение на Европейската младежка конференция в София младежи от цяла Европа свършиха огромен обем работа и постигнаха изключителен успех, който се оцени високо от европейските институции. - Като че ли този път спортът бе на малко по-заден план по време на председателството.  - За Европа сектор “Младеж” е по-приоритетен от сектор “Спорт”, но по-време на българското председателство направихме така, че спортът да бъде изваден също на предна позиция. За приоритетни теми избрахме тези, които са най-проблемни и болезнени за спорта в международен мащаб - борбата с допинга, уредените мачове и въвеждането на новите технологии в спорта. Доволен съм, че през тези 6 месеца успяхме да върнем в дневния ред на ЕС проблема с уредените мачове. За мен тази тема е и лична кауза. Като бивш спортист, собственик и президент на футболен клуб смятам, че уреждането на мачове и допингът са най-големите язви в спорта Уреждането на мачове е тема, която бе изоставена през последните години заради блокирането от страна на Малта. Много колеги от Брюкселме съветваха да изоставя тази тема, защото смятаха, че напредък по нея не е възможен. Изключително доволен съм, че с моя екип не се отказахме, а напротив - хвърлихме цялата си енергия да инициираме дебата по темата с уредените мачове сред приоритетите на ЕС. В крайна сметка в рамките на българското председателство проведохме редица дискусии на високо ниво. В резултат всички държави успяхме да се обединим, че конвенцията от Маколин за манипулирането на спортни състезания трябва да влезе в сила в най-скоро време. Защото уреждането на мачове е актуален проблем не само за футбола, но и за тениса и за редица други спортове.Този казус мигрира точно като спортното хулиганство. И трябва да бъде спрян.  Като член на Управителния съвет на Световната антидопингова агенция (WADA) мой приоритет е и борбата с допинга. Като представляващЕС в борда на WADA по време на председателството представих пред Световната антидопингова агенция позицията на Европейския съюз във връзка с първата фаза на промените в Световния антидопингов кодекс. Организирахме и голяма конференция за борбата със забранените вещества в моя роден град Варна. Участваха хора от WADA, Интерпол, Съвета на Европа, Европейската комисия. В крайна сметка успяхме да постигнем напредък във всички приоритети, които си бяхме поставили. Които обединихме в спортния форум, който се проведе в София под мотото “Спортът в Европа, инвестиция за бъдещите поколения”. - Това не е ли клише? Разбират ли го хората?  - Няма да спра да повтарям, че спортът може да реши много проблеми в България. И инвестициите в него ще се върнат многократно. Чрез постигането на по-здрава нация и намаляване на агресията сред подрастващите. През последните години полагаме огромни усилия за изграждане и подобряване на спортната инфраструктура в страната - нещо, което се случва едва откакто премиер е Бойко Борисов. - У нас обаче като че ли се забавя доста приемането на новия закон за спорта. Със сигурност няма да бъде приет до края на юли.  - Законопроектът е готов. Процедурата е излязла от моите правомощия и контрол. Наистина има известно забавяне в комисиите в парламента, но това се дължи на факта, че депутатите от всички парламентарни групи се обединиха около идеята да се изработи един действително работещи справедлив закон. Удовлетворен съм, че всички партии и институции взеха отношение. От Народното събрание ме уведомиха, че се очаква в началото на септември законът да бъде гледан на второ четене. - Завърши световното първенство по футбол в Русия. Заслужен шампион ли е Франция?  - Още преди първенството казах, че Франция и Бразилия са най-подготвените отбори и шампионът ще дойде от техния поток. Франция бе по-мотивирана и логично спечели световната титла, нямаше изненади. От другия поток Хърватия показа, че е най-стойностният отбор, и също логично стигна до финал. Иначе световното ще се запомни с невероятната организация на домакините и великолепния дебют на системата за видеоповторения. Видя се, че това е бъдещето на футбола. И бе отчетено в анализите и на президента на ФИФА Джани Инфантино, и на шефа на съдиите Пиерлуиджи Колина.   ", "date": "2018.07.18", "title": "Министър Красен Кралев: По време на Европредседателството станахме първата държава, която поставя младите в Европа като приоритет на Съвета на ЕС"}
{"url": "https://www.blitz.bg/obshtestvo/koi-sa-7-te-nay-polezni-yadki-i-semena-i-za-kakvo-pomagat_news614405.html", "text": "Ядките и семената са популярни продукти за хапване в много култури. Те са и важен елемент от здравословната диета. Ако хапвате поне част от тях по-често, тялото ви ще ви бъде много благодарно. Ето и кои са най-предпочитаните ядки и семена и за какво ни помагат те. 1. Тиквени семки.  Съдържат витамини А и Е и помагат за еластичността на кожата. Протеините в тях ги правят много подходящи за хапване по време на диети. Имат и доказани ползи за кръвоносните съдове. 2. Бадеми.  Намаляват риска от болести на сърдечната система. Засищащи са и помагат за регулирането на теглото. 3. Сусам.  Антиоксидантите в него стимулират правилната работа на бъбреците и намаляват холестерола. Полезен е за кожата, косата и ноктите. 4. Орехи.  Тези ядки са известни с доброто си действие върху сърцето, но помагат също така и за паметта и като цяло за овладяване на състояние, свързани с напредването на възрастта. В тях има и вещества, които действат за предотвратяването на рак на простатата. 5. Слънчогледови семки.  Протеините в тях действат чудесно на мускулите и костите. Тези ядки помагат и за предотвратяването на инфекции на белите дробове. 6. Кашу.  Съдържа много желязо, което ни предпазва от анемия. Чрез него могат да се нормализират нивата на кръвната захар при хора с диабет. Също така дава доста енергия. 7. Лешници.  Те са богати на витамин В, който прави костите и мускулите ни по-здрави и подобрява работата на имунната ни система.  Източник: expert.bg ", "date": "2018.07.18", "title": "Кои са 7-те най-полезни ядки и семена и за какво помагат"}
{"url": "https://www.blitz.bg/obshtestvo/bogdana-karadocheva-neka-bdem-smireni-i-da-se-upovavame-na-bog-zashchoto-vsichki-greshim_news614511.html", "text": "На 19 юли Богдана Карадочева ще добави още една свещичка за рождения си ден. Като истинска кралица на шансона, нейният житейски път е запълнен с много хитове. Само преди седмица Богдана Карадочева блесна на сватбата на племенника си. Актьорът Калоян Карадочев и приятелката му Камелия Евгениева, която работи като преводачка, се ожениха на зрелищна изнесена церемония в Годеч. Специален гост на събитието бе Васил Найденов, който е близък приятел и дуетна половинка на Богдана. “Сватбата беше прекрасна. Гостите бяха чудесни, а тържеството наистина елегантно. Много, наистина много красиво. Вълнувах се през цялото време”, сподели певицата. Богдана Карадочева е една от любимите поп певици на българската публика. Буба има 19 албума и 3 компактдиска, като последният е двоен компактдиск \"Най-доброто\" - златна колекция от 42 песни. Тя е първата носителка на \"Златният Орфей\" с две песни: \"Сняг\" на Борис Карадимчев и \"Това е нищо\" на Арман Канфорд. Става известна с хита си \"Аз ще бъда с чудна рокля\" през 1967 г. Пяла е на световни сцени с големи имена като Жилбер Беко и Клиф Ричард. Хитовете й \"Дано\", \"Остаряваме бавно\", \"Иване, Иване\" и др. се пеят от млади и стари. Омъжена е за композитора Стефан Димитров, има син Лъчезар Аврамов, кино- и тв режисьор. Тази професия е съдба и ако не я приемеш за цял живот,   ако не пееш от сърце, песните ти няма да останат   Времето е проверката за всичко.   В началото на нейната кариера е посъветвана да не се представя с името Карадочева, а като Иванова. Година по-късно сама иска да се представя с бащината си фамилия. През 1994 г. тя става един от учредителите на Фонд “Паметник на жертвите на комунизма”, издигнат през 1999 г. край НДК. Богдана Карадочева описва баща си с думите:  “Баща ми беше много известен, много добър, имаше много приятели, помагаше на всички. Той беше фин и вярващ човек, луд по музиката”. Иван Карадочев е търговец на фини кожени изделия, дейност, която упражнява до 1947 г. След това е частник занаятчия на кожени облекла. През 30-те години на ХХ век е един от хората, помогнали материално за възраждането на основания през 1914 г. футболен клуб “Левски”, на който е привърженик.  Баща ми е имал фабрика за кожи, елегантен магазин на ул. \"Алабин\" с продавачки и манекенки, беше бохем. Майка ми беше прекрасна, духовна жена, обичаше да пише. 15 години след смъртта й не посмях да отворя тетрадките й, споделя певицата. Имахме колекция от 4000 плочи симфонична и оперна музика. Всяка неделя ни водеха с брат ми на матинетата в зала \"България”, беше луд за опера. Убиха го през 1960 г. в лагера \"Слънчев бряг\" - Ловеч, по най-ужасния начин, с камъни и тесли. Взеха го направо от магазина и как този изискан човек с папийонка е понесъл ужаса в лагера! Не мога да си представя и не искам да говоря за това. В лагера е въдворен на 8 декември 1960 г., а 15 дни по-късно е убит.  От 3-годишна възраст са ме качвали на масата да пея “Кармен”, “Хабанерата”, “Азучена”. Родителите ми бяха музикални и баща ми ме вкарваше в операта през оркестрината - обожавам операта, мога да плача.   Исках да уча оперно пеене. Но съдбата реши друго. Майка ме готвеше за оперна певица, водеше ме на педагози като контраалт. Но се явих на конкурса \"Микрофонът е ваш\" в ресторант БИАД на Вили Казасян и оркестър \"Студио 5\".  Бях на 14 г., с черна престилка и бяла якичка. Изпях френска песен и Вили ми каза да му се обадя, така започнах  Слава богу, аз не бях репресирана в онези години, защото ме пазеха моите приятели. Много ми помагаше моят любим приятел Емил Димитров, той ме изведе и на международна сцена.   Живот, изпълнен с музика, но и с много любови. Богдана има три брака зад гърба си, последният от които се оказва за цял живот. За първи път се омъжва съвсем млада, на 19 години, за музиканта Здравко Радоев. Това се случва малко преди певицата да получи наградата “Златният Орфей”. Тя и Радоев посещават гражданското, за да поздравят техни приятели, които сключват брак. Младата певица и Здравко като на шега се разписват, без много да мислят. Но за съжаление бракът им не продължава дълго. И следва раздяла.   След няколко години Карадочева се омъжва за кинорежисьора Димитър Аврамов, когото срещнала във Франция. Подписват без излишна шумотевица и пак без сватбени одежди.  Кумове им стават Невена Коканова и Любомир Шарланджиев  От този си брак шармантната певица ражда и сина си Лъчезар. Ангажименти и много работа са причина да се отчуждят. С втория си съпруг Богдана се развежда през 1990 г.  Няколко години по-късно среща най-голямата си любов. На едно издание на “Златният Орфей” тя се вижда с нашумелия млад композитор Стефан Димитров. Оказва се, че той е неин съученик, с когото са делили един чин. И така започва най-дългата й връзка, която завършва с щастлив брак. И до днес Богдана и Стефан са успешен тандем и в живота, и в творчеството. Най-интересното е, че  шафери на сватбата са Васко Кеца и личният му мениджър Ивайло Манолов  Работила съм с почти всички композитори, имам страхотни песни на Борето Карадимчев, но от години Стефан ми пише песните. Заедно сме, имаме общи вкусове. Така се родиха \"Иване, Иване\", \"Само за жени\", \"А бяхме млади\", \"Дано\". Стефан пише много филмова музика. Аз съм автор на текстовете на \"Краят на света\" в изпълнение на Васил Найденов и на песни за Тони Димитрова. Певците от моето поколение сме спечелили обичта на публиката с хилядите концерти - ходили сме в най-малките села и градове, имали сме хиляди срещи с хората. Пеехме на живо - толкова много песни съм изпяла и съм много щастлива, когато на мой концерт виждам сълзи в очите на хората. Те пеят заедно с мене, знаят песните ми от началото до края. Имам записани над 500 песни, а съм изпяла хиляди. Когато сме пътували с кораб в чужбина, сме пели по 50-60 песни на вечер. Ние обаче  объркахме понятието \"демокрация\" с \"анархия\"  Това е наша вина. Но ето вече сме в ЕС и аз съм позитивно настроена, с времето всичко ще се нормализира. Колко много българи вече пътуват с личната си карта, прекарват Нова година във всички краища на света! Ние, българите, сме чувствителни хора, но бързо се научихме на хубавото. Забравихме онези гладни години преди 10 ноември, когато за празници се пускаха банани, луканка, месо, чакаше се по 20 години за коли. Сега караме хубави коли и пак сме недоволни. Трябва сами да си направим доброто, а не да чакаме от други. Освен това сме малко завистливи, подлички, чалгизираме обществото, а чалга значи посредственост. Мразя лицемерието, предателството. Вярна съм на принципа да сме смирени, да се уповаваме на Бога, защото постоянно грешим, да сме добри и да се обичаме.", "date": "2018.07.18", "title": "Богдана Карадочева: Нека бъдем смирени и да се уповаваме на Бог, защото всички грешим!"}
{"url": "https://www.blitz.bg/svyat/petima-tiyneydzhri-iznasilili-8-godishno-momiche-sled-kato-gledali-porno_news614393.html", "text": "Пет непълнолетни момчета между 9 и 14 години изнасилили 8-годишно момиче, след като гледали порно на телефон. Както съобщава \"Дейли Мейл\", петте момчета са от град Дехрадун, Индия, примамили на гости осемгодишното момиче и я изнасилили. Според полицията, нападението е настъпило, след като децата са гледали порно на мобилен телефон. Младите насилници разбрал, кога момичето ще остане сама в своя дом и отсъствието й няма да се забележи. Тогава престъпниците примамили момичето и извършили пъкленото си дело.  \"Те са планирали престъплението няколко дни преди това\", съобщават от полицейското управление.  Всички малолетни престъпници са задържани и са обвинени в изнасилване. Превод и редакция: БЛИЦ", "date": "2018.07.18", "title": "Петима тийнейджъри изнасилили 8-годишно момиче след като гледали порно"}
{"url": "https://www.blitz.bg/svyat/zhenopodobni-otvlichan-ot-izvnzemni-italianets-pokaza-litsata-im-snimkivideo_news614396.html", "text": "63-годишният италианец Маурицио Кавало, автор на научно-уфологични и художествени книги, твърди, че е бил многократно отвличан от извънземни от тайнствената планета Кларион, съобщават световните издания. Може би не звучи твърде правдоподобно, но в подкрепа на думите си, мъжът демонстрира фотографии, за които твърди, че изобразяват гостите от другия свят. Ето какво казва Кавало за тези същества:  \"Те са нашите първи предци, безсмъртни могъщи създания, които живеят в края на космоса. Те произхождат от основния източник на живот, където се създава вечността. Последният път, те долетяха на Земята от Галактиката на Орела на 150 000 светлинни години от нас и за кратко ме отведоха със себе си.  Маурицио, който по-рано е работил като професор в университета в Пиемонт, а сега е независим журналист и изследовател, твърди, че е бил отвлечен за първи път през 1981 г. Извънземните, според него, са му открили много тайни за структурата на Вселената. Например, те съобщили на мъжа, че в Слънчевата система има 12, а не 9 планети, а пък космосът, познат на човечеството, е само малка част от мирозданието.  Най-любопитното обаче е, че Кавало, според думите му, няколко пъти е запечатал пришълците на снимки. Бившият професор пояснява, че те изглеждат като женоподобни хора, но чертите на лицата им са малко по-различни от нашите. Впрочем, Маурицио Кавало не отрича, че може да става въпрос за хибриди между човек и извънземен.  Разбира се, подобни изявления предизвикаха остра критика и насмешки. Скептиците са убедени, че на кадрите са изобразени лицата на обикновените хора, които са изменени с монтаж впоследствие. Независимо от това, италианският уфолог не се обижда на съмняващите се, като подчертава, че с времето човечеството със сигурност ще осъзнае неговата правота. Превод и редакция: БЛИЦ     ", "date": "2018.07.18", "title": "Женоподобни: Отвличан от извънземни италианец показа лицата им (СНИМКИ/ВИДЕО)"}
{"url": "https://www.blitz.bg/svyat/bashcha-publichno-kastrira-v-ankara-svalyach-koyto-posegna-na-dshcherya-mu-video_news614394.html", "text": "В Анкара мъж публично кастрира маниак, който непрестанно свалял дъщеря му, пише Times.kz. Изданието съобщава, че девойката е на 18 години. Според медиите, докато бащата си купувал цигари, дъщеря му го чакала на улицата. Тогава към нея се приближил непознат мъж и започнал да я сваля. След това, той реагирал бурно на нейния отказ като я оскърбявал и я хващал за ръцете.  Виждайки това, бащата извадил нож и ранил нападателя в гениталиите. Маниакът бил задържан от полицията. Превод и редакция: БЛИЦ     ", "date": "2018.07.18", "title": "Баща публично кастрира в Анкара сваляч, който посегна на дъщеря му (ВИДЕО)"}
{"url": "https://www.blitz.bg/svyat/vizhte-retsepta-za-khlyab-ot-predi-14000-godini_news614395.html", "text": "Вземете брашно, направено от дива пшеница, и смесете с корените на растения, стрити на прах. Добавете вода и го изпечете, съветва Би Би Си. Според учени, това е рецептата за най-стария хляб на света. Тя е от преди 14000 години. Учените смятат, че \"първият хляб\" бил като днешната пърленка. Нашите предци може да са използвали този хляб за увиване на месо. Така се е появил и най-старият сандвич.  Хлябът винаги е бил основна част от нашето хранене, но малко се знае за произхода на правенето на хляб. Досега най-старото доказателство за хляб беше открито в Турция. То беше от преди 9000 години.  Последното откритие от пустинята на Йордания обаче показва, че най – старият хляб всъщност е от преди повече от 14000 години.  Източник: fakti.bg ", "date": "2018.07.18", "title": "Вижте рецепта за хляб от преди 14000 години"}
{"url": "https://www.blitz.bg/svyat/18-godishen-mladezh-se-otdade-na-seks-ss-sestra-si_news614404.html", "text": "18-годишният жител на руския град Кубан Иван Б. въртял секс със сестра си - 15-годишната Дария Б. За интимната близост младият мъж получил 100 часа обществена работа на заседание на районния съд в район Краснодар. Случаят с инцеста бе широко огласен в мрежата и множество потребители изказаха своето възмущение от шокиращия случай. Иван правил секс със сестра си в продължение на един месец. Момичето, обаче, не било против и интимната връзка била по взаимно съгласие.  По-рано младежът е бил също съден, но този път за обир на възрастна жена.  Превод и редакция: БЛИЦ", "date": "2018.07.18", "title": "18-годишен младеж се отдаде на секс със сестра си"}
{"url": "https://www.blitz.bg/svyat/goreshcha-i-neustoima-spasitelka-si-napravi-fotosesiya-na-plazha-i-vzmuti-mrezhata-vizhte-zashcho-snimki_news614407.html", "text": "В мрежата се възмутиха от фотосесията на девойка в униформа на спасител, която игнорира давещ се по време на снимките мъж. Потребителка с псевдоним @ 7oh7_ публикува снимките в Twitter, на които тя позира в червен бански костюм.  \"Спасител по време на дежурство\" - написа тя към фотографиите.  Отначало, потребителите се възхитиха на външния вид на момичето, но скоро откриха, че на задния план на една от фотографиите се вижда как се дави мъж. Уголемявайки снимката, потребителите на социалната мрежа се увериха, че човекът на снимката потъва във водата и размахва ръце, опитвайки се да вика за помощ.  \"Мисля, че този човек се нуждае от помощ\" - отбелязва @FlybrownG.  \"Е, добре си вършите работата\", - пише @gorillaz_dayz.  Девойката не отговаря на тези коментари, въпреки че впоследствие е изтрила няколко от тях. Превод и редакция: БЛИЦ", "date": "2018.07.18", "title": "Гореща и неустоима \"спасителка\" си направи фотосесия на плажа и възмути мрежата, вижте защо (СНИМКИ)"}
{"url": "https://www.blitz.bg/svyat/grad-be-ukrasen-ot-piramida-ot-polovin-milion-rozi-video_news614411.html", "text": "В еквадорския град Педро Монкайо решиха да счупят рекорда за най-голямо творение от цветя, издигайки пирамида от половин милион рози, съобщава CGTN. В металната рамка са поставени рози, площта на които е повече от 1000 квадратни метра. Група от доброволци я построиха за шест дни. Превод и редакция: БЛИЦ     ", "date": "2018.07.18", "title": "Град бе украсен от пирамида от половин милион рози (ВИДЕО)"}
{"url": "https://www.blitz.bg/svyat/krasivata-meditsinska-sestra-nikol-si-potrsi-mzh-chrez-obyava-no-dokara-vsichki-v-internet-do-uzhas-snimka_news614402.html", "text": "26-годишната медицинска сестра Никол публикува обява в Tinder и веднага привлече вниманието на потребителите. Но не само заради красивия външен вид на девойката, но и поради специфичните изисквания относно избраника. Както се вижда от обявата на Никол, тя търси постоянен партньор, който трябва да бъде трудолюбив, скромен, здрав и надежден. И в това нямаше да има нищо странно, ако момичето не бе написало и още няколко изисквания.  И така, избраният мъж трябва да има здрави дробове, бъбреци и сърце и не трябва да приема вещества, които могат да повредят черния му дроб. Потребителите на социални мрежи изразиха своя ужас, защото те веднага заподозряха  медицинската сестра, че има намерение да открадне органите на бъдещия си партньор.   Впрочем, истинските намерения на Никол явно ще останат загадка - може пък девойката да е просто обсебена от здравословен начин на живот. Превод и редакция: БЛИЦ    ", "date": "2018.07.18", "title": "Красивата медицинска сестра Никол си потърси мъж чрез обява, но докара всички в интернет до ужас.... (СНИМКА)"}
{"url": "https://www.blitz.bg/svyat/poslanikt-na-rusiya-v-severna-koreya-obyavi-na-dneven-red-e-sreshcha-putin-kim-chen-un_news614542.html", "text": "\"На дневен ред\" е среща между лидерите на Русия и Северна Корея, обяви посланикът на руската държава в КНДР Александър Мацегора предава Reuters. През миналия месец Кремъл обяви, че Русия е поканила Ким Чен-ун да посети страната.Президентството добави, че той може да пристигне в Русия като част от икономическия форум в източния град Владивосток през септември.  Междувременно Мацегора отбеляза, че Русия доставя на КНДР между 200 и 400 тона петролни продукти на месец. Квоти на ООН позволяват над 60 000 тона петролни продукти от Русия, Китай и други държави да бъдат доставяни на КНДР на година, поясни той.", "date": "2018.07.18", "title": "Посланикът на Русия в Северна Корея обяви: На дневен ред е среща Путин-Ким Чен-ун"}
{"url": "https://www.blitz.bg/svyat/patsientka-pochina-sled-plastichna-operatsiya-na-khansha-prochut-khirurg-izbyaga-sled-izdnkata-si-snimki_news614519.html", "text": "Бразилски пластичен хирург, известен с работата си по уголемяване на дупета на знаменистости, избяга след смъртта на своя пациентка. Денис Фуртадо изчезнал броени часове след козметичната операция в дома си в Рио де Жанейро, съобщава АФП, цитирана от БГНЕС. Фуртадо, наричан още „д-р Бумбум“ е смятан за способен да прави чудеса с женските тела и по-специално - с техните задни части. Той е известен в цялата страна с практиката си. Акаунтът на 45-годишния лекар в Instagram с 650 000 последователи отразява популярността му.Сега обаче той е издирван от полицията, след като негова пациентка - Лилиан Каликсто, почина само няколко часа след процедура за уголемяване на дупето в дома му в квартал \"Бара де Тичука\". Каликсто е пропътувала 2 000 километра от дома си в Куяба, за да се срещне с хирурга на звездите. Но след инжектиране на филър с акрил, жената се почувствала зле. В неделя тя постъпила в болница с ускорен сърдечен ритъм и хипертония и скоро след това починала. Полицията е арестувала приятелката на Фуртадо, за която някои медии твърдят, че е и негов асистент. Новината шокира цялата индустрия. Бразилската асоциация по пластична хирургия бързо заклейми Фуртадо, твърдейки, че \"нарастващото нахлуване на неспециалисти в областта на пластичната хирургия е причината за все повече смъртни случаи като този\". \" \", заяви президентът на асоциацията Нивео Стефен пред АФП. Според него инжектирането на синтетични биополимери или полимери, като акрилно стъкло, е много опасно и е причинило десетки смъртни случаи сред жените в Латинска Америка, особено във Венецуела.  Според интернет сайта G1 Фуртадо има четири обвинения за нелегална употреба на медикаменти и престъпления срещу пациенти.", "date": "2018.07.18", "title": "Пациентка почина след пластична операция на ханша, прочут хирург избяга след издънката си (СНИМКИ)"}
{"url": "https://www.blitz.bg/svyat/trmp-zlobarite-iskakha-boksov-mach-mezhdu-men-i-putin_news614529.html", "text": "Президентът на САЩ Доналд Тръмп похвали срещата си с руския президент Владимир Путин и нарече хората, които критикуват поведението му по време на срещата, \"злобари\", които очакваха \"боксов мач\". \"Толкова много хора на високи позиции в разузнаването харесаха представянето ми на пресконференцията в Хелзинки. Путин и аз обсъдихме много важни теми на срещата. Добре се разбрахме, което наистина разтревожи много злобари, които искаха да видят боксов мач. Ще дойдат големите резултати\", написа Тръмп в \"Туитър\".\"Докато срещата на НАТО в Брюксел беше призната като триумф, страните членки ще отделят милиарди долари с по-бързи темпове, срещата с Русия може да се докаже в дългосрочен план като по-голям успех. Много положителни неща ще излязат от срещата\", отбеляза още той.  От съобщенията му в социалната мрежа стана ясно още, че \"Русия се е съгласила да помогне на КНДР, където отношенията с нас са много добри и процесът продължава. Няма бързане, санкциите остават. Големи ползи и вълнуващо бъдеще за КНДР в края на процеса\".  ", "date": "2018.07.18", "title": "Тръмп: Злобарите искаха боксов мач между мен и Путин"}
{"url": "https://www.blitz.bg/svyat/amerikanskoto-ministerstvo-na-pravosdieto-razshiri-obvinenieto-sreshchu-zapodozryanata-v-shpionazh-ruskinya_news614403.html", "text": "Министерството на правосъдието на САЩ излезе с ново обвинение срещу задържаната в САЩ рускиня Мария Бутина, съобщава Ройтерс. Според агенцията, Бутина е обвинена в нерегистрирана дейност като агент на правителството на Русия. Както се отбелязва в изявлението на американското министерство на правосъдието, Бутина \"е работила в интерес на високопоставен представител на руското правителство, който по-късно заема високо място в Централната банка на Русия\".  Изслушвания по делото ще започнат на 18 юли в районния съд на окръг Колумбия. Ако вината на Мария Бутина бъде доказана, то тя може да получи до пет години затвор. Превод и редакция: БЛИЦ", "date": "2018.07.18", "title": "Американското министерство на правосъдието разшири обвинението срещу заподозряната в шпионаж рускиня"}
{"url": "https://www.blitz.bg/svyat/trmp-izyasni-dali-ima-kraen-srok-za-yadrenoto-razorzhavane-na-severna-koreya_news614410.html", "text": "Доналд Тръмп обяви, че няма краен срок за ядреното разоръжаване на Северна Корея, предава AFP, цитирана от \"Фокус\" Президентът заяви във вторник, че не бърза с ядреното разоръжаване на Северна Корея. Това е промяна в тона в сравнение с предишни изявления на американския президент.  \"Разговорите са в ход и те вървят много, много добре\", каза Тръмп пред репортери. \"Нямаме времеви ограничения, нямаме ограничения за скоростта.\"  Тръмп каза, че е обсъдил Северна Корея с руския президент Владимир Путин в понеделник на срещата си в Хелзинки. \"Президентът Путин ще бъде ангажиран в смисъл, че е с нас\", каза Тръмп. ", "date": "2018.07.18", "title": "Тръмп изясни дали има краен срок за ядреното разоръжаване на Северна Корея"}
{"url": "https://www.blitz.bg/stsena/irina-sheyk-se-razsbleche-i-pokaza-prelesti-snimka_news614412.html", "text": "Известната руска супермоделка Ирина Шейк публикува откровена снимка в акаунта си в Instagram. На фотографията красавицата се появява по сутиен в компанията на мъже. Впрочем, те обаче практически не обръщат внимание на модела.        Потребителите на социалната мрежа оставиха стотици хиляди харесвания само за няколко часа. Превод и редакция: БЛИЦ", "date": "2018.07.18", "title": "Ирина Шейк се разсъблече и показа прелести (СНИМКА)"}
{"url": "https://www.blitz.bg/svyat/sashch-otdelyat-milioni-dolari-za-borba-s-terorizma-i-prestpnostta-v-kosovo_news614414.html", "text": "САЩ отделят десет милиона долара за борба с тероризма и организираната престъпност в Косово, пише албанският вестник, базиран в Прищина Gazeta Express Вестникът получи документ, потвърждаващ, че Американското министерство на отбраната и Държавния департамент на САЩ са одобрили програма за Косово, която ще помогне на Косовските сили за сигурност (КСС) да увеличат капацитета си за \"предприемане на действия срещу тероризма и борба с международната организирана престъпност\".  Счита се, че като част от тази програма САЩ ще дарят военните превозни средства на КСС , комуникационно оборудване и ще финансират обучение за персонала на Силите.   Източник: \"Фокус\" ", "date": "2018.07.18", "title": "САЩ отделят милиони долари за борба с тероризма и престъпността в Косово"}
{"url": "https://www.blitz.bg/obshtestvo/zdraveopazvane/d-r-tsveteslava-glbova-parite-za-psikhiatrichna-pomoshch-sa-sramno-malko_news614425.html", "text": "Неглижирането на трудностите на хора с психични проблеми води до това, че се случват инциденти с тях. Големият проблем е, че не се изгради мрежа за тяхното обгрижване и адекватно рехабилитиране в извънболнична среда. Това коментира директорът на държавната психиатрична болница \"Свети Иван Рилски\" Цветеслава Гълъбова в студиото на \"Денят започва\".Пациентите получават най-качествено лечение, което го има в света в момента, проблемът е, че след това не получават адекватната грижа. Липсата на информация, на истински числа какво е състоянието наистина е проблем, но самата информация няма да ни помогне да лекуваме, ще ни помогне да планираме здравни разходи адекватно, коментира Гълъбова.  \"Ние сме единствената специалност, която няма високоспециализирана дейност в амбулатория. Психиатричните клиники се финансират само от бюджета през МЗ и една част от общинските бюджети\", посочва Гълъбова.  По думите ѝ парите за психиатрична помощ са срамно малко, но преди това трябва да се каже за какво ще бъдат използвани, като може би трябва да бъдат увеличени двойно или тройно. Лошата материална база деморализира пациенти и работещи в психиатричната помощ, каза още д-р Гълъбова.", "date": "2018.07.18", "title": "Д-р Цветеслава Гълъбова: Парите за психиатрична помощ са срамно малко"}
