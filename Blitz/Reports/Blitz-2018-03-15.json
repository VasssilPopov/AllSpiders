{"url": "https://www.blitz.bg/obshtestvo/regioni/shestoklasnik-se-ozova-v-bolnitsa-sled-debelashkata-shega-koyato-mu-spretnakha-dve-momcheta-sled-chas-po-fizichesko_news586230.html", "text": "Заради нелепа шега със спирт за горене шестокласник бе няколко дни в болница. Инцидентът станал в едно от междучасията след час по физическо в шуменското училище \"Сава Доброплодни\". Приятел и съученик на 13-годишно момче сипал малко спирт на шега във водата му. След часа по физическо, детето пило вода, но не забелязало допълнителния примес. След няколко учебни часа обаче се почувствал зле и погледът му се премрежил, затова и отишъл до училищната сестра, съобщава Дарик.      Директорът на СУ \"Сава Доброплодни\" Албена Иванова разказва, че с него са били и останалите съученици и приятелят, който му скроил \"шегата\". Те разказали истината на сестрата и тя незабавно уведомила директорката и педагогическия съвет.  Заедно с родителите на детето, то било заведено в болницата. Там е било посетено и от родителите на виновния съученик. След като му е направена промивка, бил оставен два дни за наблюдение.     Децата отново са на училище заедно. Директорката Албена Иванова е категорична, че не става дума за агресия. Децата са част от приятелска компания и няма конфликт помежду им. Касае се за нелепа шега, която за щастие няма сериозни последствия.  Незабавно са уведомени ръководството на училището и Регионалното управление на образованието – Шумен и на първо място родителите на детето. Проведени разговори с родителите на децата, участвали в инцидента. Изискана е писмена информация от учителя по физическо възпитание и спорт. Предстои случаят да бъде разгледан на заседание на педагогическия съвет на училището. ", "date": "2018.03.15", "title": "Шестокласник се озова в болница след дебелашката шега, която му спретнаха две момчета след час по физическо"}
{"url": "https://www.blitz.bg/intsidenti/naprezhenie-v-stara-zagora-ottsepikha-chast-ot-tsentra-na-grada_news586257.html", "text": "Тротилови пресовки в лека кола в центъра на Стара Загора наложиха отцепване на район пред жилищен блок. Пресовките са били без детонатор и до евакуация на хора не се стигна. Не се е наложило извеждане на децата и преподавателите от близкото училище. Според запознати заготовките биха могли да бъдат ползвани за незаконен риболов, информира bTV.   Собственикът на колата обясни, че няма представа какво има в нея и че тя била паркирана пред блока поне от година.", "date": "2018.03.15", "title": "Напрежение в Стара Загора, отцепиха част от центъра на града"}
{"url": "https://www.blitz.bg/intsidenti/izvnredno-golyama-misteriya-se-razigrava-v-momenta-v-burgas-pochernya-ot-politsai-i-zhandarmeriya-snimki_news586253.html", "text": "Не е ясно състоянието на мъжа, блокадата е пълнаОколовръстното шосе, извеждащо трафика от Бургас към Слънчев бряг и Варна, в района на бензиностанция Шел – срещу Морската градина в града, почерня от униформени полицаи. В блокадата на пътя участват служители на ОД на МВР – полицаи и жандармерия. По средата – между двете платна се вижда тяло на мъж, разположено успоредно на двойната непрекъсната линия.    Не е ясно дали човекът е блъснат от автомобил или е арестуван. Тялото е неподвижно.   Преди минути са започнали разпити на водачи на автомобили, както и на служители и работници от близките строежи, струпали са се и минувачи от Морската градина.  Има задръстване в двете посоки, тъй като тялото е оградено с два конуса.  Източник и снимки: Флагман.бг ", "date": "2018.03.15", "title": "Извънредно: Голяма мистерия се разиграва в момента в Бургас! Почерня от полицаи и жандармерия! (СНИМКИ)"}
{"url": "https://www.blitz.bg/intsidenti/katastrofi/50-godishen-epileptik-se-zabi-v-betonna-ograda-v-dupnishko-selo-kogato-se-svesti-podludi-chengetata_news586265.html", "text": "След епилептичен пристъп 50-годишният Васил Бибешков от дупнишкото село Яхиново се удари с колата си в бетонна ограда в селото. Освен че е епилептик, Бибешков бил инвалид с десностранна пареза. По чудо останал жив. Предната част на автомобила е смазана до неузнаваемост, фаровете са на сол.  Свидетели на инцидента повикали Спешна помощ. Мъжът бил в неадекватно състояние, докато дойде линейката. След намесата на медиците той се свестил, но щом разбрал, че се чака и полиция, запалил колата и опитал да избяга. Полицаите обаче успели да го догонят и заловят, пише \"Вяра\".   Това е поредна катастрофа за Бибешков. Преди месец той се ударил в стълб и пак избяга на полицаите. През 2016 г. пак изпуснал колата, забил се в електрически стълб, който бил прерязан от удара. Бибешков се отървал без драскотина. Преди година той смазал краката на възрастен мъж, когото прегазил. Бибешков е безработен, разчитал на инвалидната си пенсия.  И при вчерашния инцидент полицаите само го предупредили, а Бибешков обещал, че няма да сяда зад волана и ще бракува колата. Оградата на семейството от Яхиново е разрушена наполовина. Хората се кръстят: „добре че не уби човек”. ", "date": "2018.03.15", "title": "50-годишен епилептик се заби в бетонна ограда в дупнишко село, когато се свести, подлуди ченгетата"}
{"url": "https://www.blitz.bg/intsidenti/katastrofi/zhena-zabi-mertsedes-a-si-v-drvo-i-pochina-na-myasto_news586243.html", "text": "53-годишна жена е починала след пътнотранспортно произшествие, станало днес около 12.50 часа по пътя между селата Брадвари и Водно. Жената пътувала в лек автомобил „Мерцедес”, чийто водач – на 55 г., загубил управлението и се ударил в крайпътно дърво, предават от ОДМВР – Силистра.Жената е починала на път за болницата, а водачът е получил тежки наранявания и е настанен в болнично заведение.  На мястото на произшествието е извършен оглед и е образувано досъдебно производство. Изясняват се причините за инцидента.", "date": "2018.03.15", "title": "Жена заби Мерцедес-а си в дърво и почина на място"}
{"url": "https://www.blitz.bg/intsidenti/roditelite-na-27-godishniya-rabotnik-ot-arsenal-ne-mogat-da-povyarvat-che-deteto-im-veche-go-nyama-pribirat-se-ot-chuzhbina-za-da-pogrebat-snimki_news586235.html", "text": "Родителите 27-годишният Цеко Василев, който загина вчера при инцидент в „Арсенал”, са в чужбина. Те се прибират днес, за да погребат отишлия си без време млад мъж. Близките на загиналия Цеко казват, че преди да започне работа в оръжейницата в Казанлък, трябвало да избира между хляба и риска.  „Остави детенце на година и два месеца. Замина си и толкоз”, каза през сълзи лелята на Цеко.  „Обадиха се на майка му, майка му не може да повярва, баща му не може да повярва”, добави жената пред bTV.   Утре, 16 март, в Община Мъглиж е обявен ден на траур. Тогава ще бъде и погребението на Цеко Василев.  Както БЛИЦ съобщи, 45-годишният Красимир Желев, който също пострада при инцидента, е починал от раните си в болницата в Стара Загора. От здравното заведение обявиха, че смъртта е настъпила малко след 2 ч. тази нощ.  Той бе с над 80% изгаряния по тялото, в изключително тежко състояние.  Работникът е имал 10-годишен стаж в завода.      Припомняме, че тежкият инцидент в „Арсенал” стана в 10:10 ч. вчера в цех на завод 3 във военния комплекс след възпламеняване на смес за боеприпаси. Двамата работници влезли в помещение с работещ смесител за димни смеси. Машината е с външно управление и е трябвало да работи при затворени врати.  Разследването на инцидента продължава. Човешка грешка или техническа неизправност са основните версии за злополуката.   Ще бъде извършен допълнителен оглед на местопроизшествието днес или утре. Предстои и назначаване на техническа експертиза, която да установи причините, каза окръжният прокурор на Стара Загора Дичо Атанасов.  От иззетата документация, касаеща безопасността на труда, става ясно, че пострадалите са били инструктирани. При разпита на свидетели ще установим дали инструктажът е бил формален, или е извършен, както трябва, уточни той.    ", "date": "2018.03.15", "title": "Родителите на 27-годишния работник от „Арсенал” не могат да повярват, че детето им вече го няма, прибират се от чужбина, за да погребат (СНИМКИ)"}
{"url": "https://www.blitz.bg/intsidenti/dyado-opita-da-premine-reka-palakariya-s-karutsa-i-stana-golyama-belya_news586269.html", "text": "Полицаи, спасители, местни жители и служители на горското стопанство в Самоков издирват възрастен човек, паднал във водите на река Палакария. Установено е, че той е жител на село Райово и се опитал да премине с каруца реката, но бил понесен от силното течение, информира БНР.   ", "date": "2018.03.15", "title": "Дядо опита да премине река Палакария с каруца и стана голяма беля"}
{"url": "https://www.blitz.bg/kriminalni/ssedi-na-zaklani-spruzi-radi-i-iliyana-razkazakha-za-minaloto-na-dvoykata_news586299.html", "text": "Апартаментът на „Димо Хаджидимов” в пловдивския квартал „Кючук Париж”, в който бяха открити окървавените тела на младата двойка Ради и Илияна Еневи, е бил на бащата на младия мъж. Блокът, в който живели, е панелен, на 8 етажа, с няколко входа и комшиите почти не се познавали помежду си. „Познавам Ради от дете. Тук живееха родителите му. Баща му бе миньор цял живот. Този апартамент е на родителите на Ради”, разказаха съседи пред „ ”.    По думите им съпругът бил много кротък и работлив. Преди 3-4 години бил на гурбет в Англия. След като се върнал от чужбина, започнал работа веднага. Оженил се за Илияна и им се родило момиченце. Според съседите и Ради, и Илияна били много тихи и кротки. От жилището им не се чували скандали. Жената била в майчинство и си гледала бебето.  Ради и Илияна били женени от около 4-5 години, разказаха техни съседи.  Предполага се, че двойната смърт е настъпила в късните часове на 14 март. Ден по-късно съседка е слушала часове наред писъците на бебето на младото семейство. Жената не издържала и се обадила на 112, откъдето пратили патрул на Първо районно управление на полицията в Пловдив. Ченгетата открили окървавените трупове на Ради и жена му.  Първоначалната версия била, че двамата са убити, но според криминалисти най-вероятната причина за смъртта на двамата е съпругата. Най-вероятно тя е изпаднала в психически срив. Взела е нож и първо е наръгала мъжа си, след което се е самоубила. Очаква се официална информация от полицията в Пловдив на 16 март по обяд. Труповете на Ради и Илияна бяха изнесени от блока им от екип криминалисти и съдебни медици около 18,30 часа в четвъртък.  Това не е първа смърт на семейства в кв. „Кючук Париж”. През 2016 година на около 100-тина метра от ул. „Димо Хаджидимов” – на ул. „Асен Христофоров” пловдивчанинът Благой Сапунджиев уби от ревност жена си и малкото си момиченце. Година по-рано военен застреля двете си момчета и съпругата си във ведомствения им апартамент зад РУМ „Молдавия” в същия квартал.", "date": "2018.03.15", "title": "Съседи на заклани съпрузи Ради и Илияна разказаха за миналото на двойката"}
{"url": "https://www.blitz.bg/foto/v-rusiya-udarikha-po-masata-i-kazakha-nam-nuzhna-odna-panamera-ili-gaz-m-20-snimkivideo_news586197.html", "text": "ГАЗ М-20 заема специално място в сърцата на руските автолюбители. \"Победа\" се смята за може би единствения съветски модел с оригинален дизайн, който не е прекопиран от западна кола, пише Факти бг.Може доста да се спори дали художникът В. Самойлов, който създава каросерия тип фастбек или аероседан по тогавашната терминология, не е черпил вдъхновение от предвоенния Opel Kapitän. Факт е обаче, че много руснаци смятат ГАЗ М-20 за автомобила, който заслужава на най-голяма степен да бъде възроден. Каква би била днешната \"Победа\" е опитал (доста успешно) да си представи 3D-дизайнерът Сергей Баринов. Автомобилът на снимките е само виртуален модел, но майсторлъкът на художника не подлежи на съмнение. Сергей е придал съвременнен вид на ключовите дизайнерски особености на оригинала, без да придиря много за пропорциите. Според него новата \"Победа\" трябва да бъде много по-дълга и ниска от класическата, за да може да мери сили с Porsche Panamera и  .", "date": "2018.03.15", "title": "В Русия удариха по масата и казаха: Нам нужна одна Panamera (или ГАЗ М-20) (СНИМКИ/ВИДЕО)"}
{"url": "https://www.blitz.bg/intsidenti/prvo-v-blits-obrat-i-dobra-novina-za-prikaznata-krasavitsa-kristin-postradala-tezhko-v-katastrofata-s-kolata-na-divna-snimki_news586210.html", "text": "Моделката Кристин Илиева е пострадалото момиче при катастрофата с колата, шофирана от поп изпълнителка Дивна нa 12 март. 20-годишната Кристин, която е бивше гадже на рапъра Кристо, е с тежки фрактури на двата крака и разкъсвания на десния крак, но без ампутации до този момент. Това научи БЛИЦ от агента на момичето. Първата животоспасяваща операция е извършена няколко часа след катастрофата в УМБАЛ \"Д-р Георги Стански\" от доц. Тодоров в град Плевен, а след това Кристин е преместена във ВМА, където екип от специалисти се грижи за нея.  Общото й състояние към момента е добро, но поради тежките фрактури и разкъсванията на единия крак е поставена в барокамера, следващата седмица й предстоят още операции. Прогнозите не са особено приятни и се очаква физическото й възстановяване да продължи поне година.  Кристин е един от най-успешните ни модели. В момента е лице на пролетно-лятната колекция на TWINSET и на новия аромат на испанския бранд TOUS . През зимата пък бе лице на New Yorker. Изключителен професионалист с огромен потенциал и възможности за развитие в модния бранш. Работи с едни от най големите агенции по света . Всички са шокирани от случилото се и се молят за бързото й възтановяне .          ", "date": "2018.03.15", "title": "Първо в БЛИЦ! Обрат и добра новина за приказната красавица Кристин, пострадала тежко в катастрофата с колата на Дивна! (СНИМКИ)"}
{"url": "https://www.blitz.bg/intsidenti/katastrofi/svodka-za-voynata-po-ptya-edin-zaginal-i-edinadeset-sa-raneni-prez-izminaloto-denonoshchie_news586138.html", "text": "Един човек е загинал, а 11 са ранени след станалите 11 тежки катастрофи в страната през изминалото денонощие, съобщават от МВР. В София са регистрирани 174 леки и 3 тежки пътнотранспортни произшествия. При катастрофите в столицата са ранени трима души.", "date": "2018.03.15", "title": "Сводка за войната по пътя - един загинал и единадесет са ранени през изминалото денонощие"}
{"url": "https://www.blitz.bg/intsidenti/katastrofi/strashna-tragediya-amputirakha-dvata-kraka-na-20-godishnoto-momiche-ot-katastrofata-s-kolata-shofirana-ot-divna_news586154.html", "text": "Ампутирали са двата крака на 20-годишната приятелка на Дивна, след като русенската певица катастрофира с автомобила си \"Тойота Корола\" край село Българене, по пътя Русе-София. Това пише днес \"Телеграф\". Както БЛИЦ съобщи певицата е без наранявания.  Зверската катастрофа е станала в понеделник около 13 ч. Двете момичета пътували от родния град на певицата Русе към София. Малко след с.Българене Дивна започнала да изпреварва друга кола. Изведнъж обаче изгубила контрол над возилото, излетяла от платното вляво по посоката си на движение и се забила в мантинелите.   Ударът е бил жесток, пожарникари са рязали колата, за да извадят пътничката, която е била с два счупени крака. Първоначално пострадалата е откарана в плевенската болница, а след това е транспортирана към София. По време на вчерашната оперативка в плевенската болница е било докладвано, че се е наложила ампутация на двата крака на пътничката. Направената алкохолна проба на Дивна била отрицателна.  \"Не е станало в нашето село, а до следващото - Деляновци, което е към община Свищов. Ние само чухме сирените на линейките\", разказа кметът на село Българене Симеонка Мусакова. Екип на вестника се опита вчера да се свърже два пъти с Дивна - първия път телефонът й даваше свободно, но никой не вдигна, а втория път затвори.  Жена от съседното село Деляновци, която всеки ден пътува по този път, разказва, че в понеделник времето било слънчево, а следващия ден се изсипал големият дъжд. \"Минах оттам около 16 ч., видях, че мантинелата е съборена и имаше сребриста кола. След мантинелата има леко дере, може би високо около половин метър, в което колата беше паднала. Мислехме, че шофьорът е заспал\", спомни си свидетелят.  Според жената участъкът, на който излетяла колата, е прав. По случая са назначени технически експертизи, които трябва да установят как е станала катастрофата и с каква скорост се е движел шофьорът.     ", "date": "2018.03.15", "title": "Страшна трагедия: Ампутираха двата крака на 20-годишното момиче от катастрофата с колата, шофирана от Дивна"}
{"url": "https://www.blitz.bg/intsidenti/gl-komisar-nikolay-nikolov-posochi-osnovnata-prichina-za-tragediyata-v-arsenal_news586127.html", "text": "Причината за трагичния инцидент в завод „Арсенал“ е неспазване на технологичната дисциплина, заради някакъв вид човешка грешка. Това заяви директорът на ГД „Пожарна безопасност и защита на населението“ гл. комисар Николай Николов в ефира на bTV. Той подчерта, че обучението на кадрите е нещо изключително важно. „Затова и за нас акцентът е върху обучението. Това е най-сериозният капитал“. По думите му високата температура е довела до обгаряне на двамата работници. „В първите мигове на инцидента най-важно е да се свържем с хората, които работят и ръководят обекта. На място има пожарно подразделение от наши бивши служители, които работят много добре. На място има частна пожарна охрана“, допълни комисар Николов.  Той призна, че в последните години е бил на 5-6 подобни инцидента. „Ситуацията е много тежка. След тежки инциденти разговаряме с психолози. Няма как това да не остави някаква следа. Най-тежко е да говориш след това с близките на загинали“, призна Николай Николов. „Не бива само да се оплакваме, а трябва да обединим усилия. Увеличаваме състава на малките пожарни. Подготвяме назначаването на нови 250 човека в системата на пожарната“, каза още директорът на ГД „Пожарна безопасност и защита на населението“ .  ", "date": "2018.03.15", "title": "Гл. комисар Николай Николов посочи основната причина за трагедията в „Арсенал“"}
{"url": "https://www.blitz.bg/kriminalni/nakazanie/maykata-na-ubitiya-ot-zlatomir-velislav-prez-slzi-napravi-shokirashchi-razkritiya-po-deloto-za-smrtta-na-deteto_news586180.html", "text": "Майката на загиналия в зверската катастрофа в новогодишната нощ на 2015-а срещу 2016 година Велислав Вълков – Димитринка, обяви след условната присъда за убийството на сина й, че по делото са скрити много неща. „Това е нищо!“, коментира жената, след като чу, че човекът, убил детето й в автомобилна катастрофа, получи условна присъда, пише Флагман бг. „Скриха се много неща по случая. Скри се, че в колата е имало пети човек на име Иван. Укриха се доказателства по делото, има и още нещо – те не са тръгнали от Айтос, а от Бургас“, разказа през сълзи покрусената жена.  Само няколко минути по-рано окръжният магистрат Георги Пепеляшев обяви, че за шофиране в пияно състояние и без книжка 15-годишният тогава Златомир Велчев ще получи присъда от 1 година и 6 месеца, която се отлага с 3-годишен изпитателен срок.   Съдията се съобрази изцяло с исканото от прокуратурата наказание. Парадоксалното в случая е, че адвокатът на Златомир – Станко Кралев, поиска по-висока присъда за повереника си от прокурор Ангел Георгиев.  Опитният юрист няколко пъти пледираше, че Златомир трябва да получи максималния изпитателен срок, който е не три, а пет години. Това потресе още повече близките на загиналия Велислав, които обявиха, че ще обжалват решението пред въззивната инстанция.  ", "date": "2018.03.15", "title": "Майката на убития от Златомир Велислав през сълзи направи шокиращи разкрития по делото за смъртта на детето ѝ."}
{"url": "https://www.blitz.bg/obshtestvo/mlada-zhena-zagina-pri-katastrofa-v-lovech_news586176.html", "text": "Кола излетя от пътя и пропадна в 4-метров скат край Ловеч, а жената, управлявала автомобила, е загинала. Инцидентът стана на 14 март, около 17:30 часа на околовръстния път на Ловеч. Това предадоха от МВР-Ловеч. 28-годишна ловчанлийка била зад волана на „Фолксваген Бийтъл”, но, след като излязла от тунела, загубила контрол над управлението, отклонила се от пътното платно, ударила се в мантинелата и пропаднала край пътя.  Младата жена била откарана контактна и в съзнание в спешна помощ, но по-късно починала. Причините за катастрофата са в процес на изясняване.    ", "date": "2018.03.15", "title": "Млада жена загина при катастрофа в Ловеч"}
{"url": "https://www.blitz.bg/intsidenti/golyama-tragediya-v-severozapada-ozveryalo-pse-nakhapa-baba-yordana-den-po-ksno-staritsata_news586223.html", "text": "90-годишната баба, която беше открита в локва кръв и с множество наранявания в Берковица, е починала. Вчера сутрин Йордана П. бе приета в безсъзнание в спешния център в градчето. Тя имала рани по крака, главата и разкъсано ухо. Тя не си спомняла нищо, но спoред медиците травмите й са нанесени от озверяло куче, съобщава BulNews.bg.  Докато й правели допълнителни изследвания с рентген, жената получила инфаркт. Тя е транспортирана по спешност в монтанската болница, където по-късно издъхнала.    Служители на полицията направили оглед на местопроизшествието, но не успели да намерят никакви свидетели на станалото, нито пък бясната глутница, разкъсала жената. Ченгетата обаче разпитали живеещите в района, като всички те заявили, че там често са забелязвали бездомни кучета.  По случая продължава работа берковската полиция. Образувано е досъдебно производство. ", "date": "2018.03.15", "title": "Голяма трагедия в Северозапада! Озверяло псе нахапа баба Йордана, ден по-късно старицата..."}
{"url": "https://www.blitz.bg/foto/krisi-vyarva-v-silata-na-erotikata-i-smelo-ya-pokazva-razsblichayki-se-polugola-snimki-18_news585461.html", "text": "Искаме да покажем Кристония, която смята, че еротиката е всичко. Следващите кадри показват доста добре целта ѝ и със сигурност ще се погрижат за гражданската авиация - много самолети ще се вдигнат. Спираме с прелюдията и преминаваме през кадрите.  ", "date": "2018.03.15", "title": "Криси вярва в силата на еротиката и смело я показва, разсъбличайки се полугола (СНИМКИ 18+)"}
{"url": "https://www.blitz.bg/layfstayl/skorost/goreshcha-informatsiya-za-viziyata-na-nay-novata-lada-niva_news586158.html", "text": "АвтоВАЗ ще запази основните стилистични елементи от външността на класическата Niva при разработката на следващото поколение, обещава главният дизайнер на марката Стийв Матин в интервю за информационната агенция RNS, пише Факти бг.Според Матин е изключително важно да има приемственост между стария и новия модел, за да се постигне разпознаваемост. Дизайнерът уверява, че Niva и Dacia Duster, чиято платформа ще бъде използвана за основа на бъдещия руски всъдеход, няма да си приличат.  Новата Niva ще се произвежда в завода на АвтоВАЗ в гр. Ижевск. По думите на Стийв Матин руското поделение на алианса Renault Nissan планира да пусне 12 нови модела и 11 фейслифта до 2026 г.", "date": "2018.03.15", "title": "Гореща информация за визията на най-новата Lada Niva"}
{"url": "https://www.blitz.bg/layfstayl/ptuvane/ne-trgvate-na-pt-dnes-bez-da-ste-procheli-tazi-informatsiya_news586125.html", "text": "Температурите са в интервала от – 2° до + 12°. Времето над страната е предимно облачно. Слаб вятър духа в областите Варна Добрич, Пазарджик, Разград, Разград, Смолян. Дъжд вали в района на Гоце Делчев /обл. Благоевград/. Сняг вали в планинската част на област Смолян. Пътните настилки са предимно сухи, а по усойните и планински райони – частично мокри и обработени.Това съобщиха от пресцентъра на Агенция \"Пътна инфраструктура\".  Състояние на автомагистралите: АМ „Тракия“: Област София: Ограничено е движението по пътната връзка София-Костенец на пътен възел „Мухово“ на АМ „Тракия“ при км 46 в посока гр. Костенец и гр. Ихтиман поради ремонтни дейности. Обходни маршрути: - за направлението София – Костенец през пътен възел „Ихтиман“ при км 34+000. - за направленията Ихтиман – Пловдив и Костенец – Пловдив през пътен възел „Церово“ при км 69+167. Движението по АМ „Тракия“ в посоките София – Бургас и обратно е без ограничения. През пътния възел може да се минава идвайки от Бургас в посока гр. Костенец и гр. Ихтиман. Срок до 30.04.2018 г.: АМ „Хемус“: Област София: движението по АМ \"Хемус\" в тунел \"Ечемишка\" посока София е ограничено поради обследване на конструкцията в светлата част на денонощието. Движението се извършва двупосочно в дясната тръба /посока Варна/. Срок до 15.03.2018 г. АМ „Струма“: няма ограничения. АМ „Марица“: няма ограничения. АМ „Черно море“: няма ограничения. АМ „Люлин“: Област София: Временно движението по АМ „Люлин“ в посока София е ограничено за всички МПС поради изтичане на кална маса и опасност от срутване на скална маса на пътното платно. Ограничението е от втори тунел „Люлин“ до първи тунел „Мало Бучино“ където движението на всички МПС се осъществява двупосочно в платното посока София – Перник. Алтернативни маршрути: - за автомобили до 12 тона по път I-1 от пътен възел Драгичево – Владая – София и обратно. - само за леки автомобили по път 1801 Перник – Мало Бучино – Суходол и обратно. Срок до 04.04.2018 г.   Въведени ограничения по основните пътни направления: Проходи:  - „Върбишки“ - затворен за всички МПС. Срок: целогодишно;  - „Златишки“ - затворен за всички МПС. Срок: целогодишно;  - „Айтоски“ - отворен за всички МПС; - „Обзорски“  - отворен за всички МПС; - „Печинско“ - отворен за всички МПС; - „Превала“  - отворен за всички МПС; - „Предел“ - отворен за всички МПС; - „Републиката“  - отворен за всички МПС; - „Ришки“ - отворен за всички МПС; - „Рожен“ - отворен за всички МПС;  - „Троянски“ - забранен за МПС над 12 т;  - „Вратник“ - забранен за МПС над 10 т. Срок: целогодишно;  - „Дюлински“ - забранен за МПС над 3,5 т. Срок: целогодишно;  - „Котленски“ - забранен за МПС над 12 т;  - „Пампорово“ - забранен за МПС над 3,5 т. Срок: целогодишно;  - „Петрохан“ - забранен за МПС над 12 т;  - „Твърдишки“ - забранен за МПС над 10 т. Срок: целогодишно;  - „Шипка“ - забранено е движението на МПС, предназначени за превоз на товари с технически допустима максимална маса над 12 т от категория N3, както и тегленето на ремаркета и полуремаркета с технически допустима максимална маса над 10 т от категория О4. Срок: целогодишно.  Състояние на Републиканската пътна мрежа: Ограничения в движението на МПС по първокласната пътна мрежа:  - път I-1 /Е79/ Граница Румъния-Видин-Монтана-Враца-София-Благоевград-Кулата-граница Гърция: Област Монтана: при км 121+919 се забранява влизането в с. Сумер на тежкотоварни превозни средства над 10 т. по общински път „пътна връзка за с. Сумер”. Движението на МПС при км 120+390 от Монтана посока Вършец се отклонява по път ІІІ-1621 Сумер-Вършец. Срок до 18.11.2018 г.; Област София: Забранено е движението на всички МПС в участъка Жерково-Елешница от км 224+600 до км 229+700 поради намален габарит на пътното платно. Срок до 01.09.2018 г. От км 276+162 /Александров мост/ до км 282+485 до г-ца с област Перник – забранено движението на товарни МПС над 12 т. Срок до 13.09.2018 г. Въведено е реверсивно движение по път I-1 София – Перник в участъците от км 276+162 /Александров мост/ до км 277+610 /начало четири лентов път/ и от км 278+910 /край четири лентов път/ до км 282+038 /бензиностанция „Лукойл“/ както следва: - всяка неделя, както и в последния почивен /празничен/ ден, от 10:00 ч. до 18:00 ч.: две ленти за движение в посока влизане в София и една лента за движение в посока изход от София През останалото време от седмицата остава в сила постоянната организация на движение, която осигурява две ленти в посока изход от София и една лента в посока София. Срок до 31.03.2018 г. Област Перник: Ограничено е движението за тежкотоварни автомобили с тегло над 15 т в участъка от пътен възел „Даскалово“ посока Владая. Участъкът с ограничение за територията на ОПУ-Перник е от км 282+485 (граница ОПУ София) до км 287+183 (п.в. „Даскалово“). От км 276+162 /Александров мост/ до км 282+485 до г-ца с област Перник – забранено движението на товарни МПС над 15 т. Срок 13.09.2018 г.  Въведено е реверсивно движение по път I-1 София – Перник в участъците от км 285+660 /кръстовище Драгичево/ до км 286+847 /бензиностанция „Петрол“/ както следва: - всеки петък, както и в последния работен ден преди празници, от 12:00 ч. до 20:00 ч., и в първия почивен /празничен/ ден от 08:00 ч. до 14:00 ч.: две ленти в посока Перник и една лента в посока София През останалото време от седмицата остава в сила постоянната организация на движение, която осигурява две ленти в посока влизане в София и една лента в посока изход от София. По преценка на директорите на ОПУ, съобразно метеорологичните условия и пътната обстановка, реверсивното движение може да бъде отменено или цитираните часови периоди да бъдат променяни. Срок до 31.03.2018 г. - път І-2 Граница Румъния-Русе-Цар Калоян-Разград-Шумен-Девня-Варна: няма ограничения. - път І-3 Гара Бяла-Плевен-Луковит-Коритна-Ябланица-Ботевград: Област София: Правец-с.Разлив-Трудовец-Ботевград – забранено е движението на МПС над 12 т в участъка от км 193+345 /отклонение за п.в. „Правец“/ до км 204+200 /заустване в път І-1 Видин-Враца-Ботевград/.  Обходен маршрут: АМ „Хемус“ /за п.в. „Правец“/-път ІІ-17 (Мездра-Ботевград)-п.в. І-3-п.в. „Ботевград“ на АМ „Хемус“ и обратно. Срок до 30.09.2018 г.; София – Ботевград при Бебреш се осъществява с повишено внимание поради свлачище на км 202+650 в посока Ботевград. Срок до 16.03.2018 г. - път І-4 Коритна-Български Извор-Микре-Севлиево-В. Търново-Омуртаг-Търговище-Шумен: няма ограничения. - път І-5 Русе-В.Търново-Шипка-Стара Загора-Хасково-Кърджали-Маказа-граница Гърция: Област Кърджали: Черноочене-Кърджали – ограничено е движението на МПС над 15 т. Срок до 21.12.2018 г. Обходен маршрут: път І-5-път ІІІ-505 /с. Манастир/-път ІІІ-507-Г. Войводино-Мост- Чифлик-Кърджали.; Надлез Кирково - ГКПП „Маказа“ – ограничено движението на МПС над 3,5 т. Срок до 21.12.2018 г. - път І-6 Граница Македония-Гърляно-Кюстендил-Перник-София-Пирдоп-Карлово-Сливен-Карнобат-Бургас: Област Перник: Движение в една лента от км 78+500 до км 79+500 поради аварийни дейности.  Движението се осъществява в активната лента посока Радомир – Перник и е регулирано с пътни знаци. Срок до 31.03.2018 г.; - път І-7 Граница Румъния-Силистра-Дулово-Преслав-Върбишки проход-Петолъчката-Елхово-Лесово-граница Турция: няма ограничения. - път І-8 Граница Сърбия-Драгоман-София-Ихтиман-Пазарджик-Пловдив-Хасково-Капитан Андреево-граница Турция: Област София: Вакарел-Ихтиман от км 110+700 до км 118+800 – ограничено движение за всички МПС, поради намален габарит на пътното тяло. Поставена е необходимата сигнализация указваща забраната. Срок до 30.09.2018 г. Област Хасково: от км 370+500 до км 377+900 в участъка гр. Свиленград-Капитан Андреево – затворен за движение на МПС, поради пропадане на насип. Обходен маршрут: гр. Свиленград-п.в. „Свиленград“-АМ „Марица“-п.в. „Капитан Андреево“-с. Капитан Андреево. - път І-9 граница Румъния-Дуранкулак-Балчик-Варна-Бургас-Звездец-Малко Търново-граница Турция: Област Варна: Кранево-Варна при км 83+100 – ограничено движение на МПС над 10 т. Обходен маршрут: Кичево-Оброчище. Срок до 28.02.2019 г.; Област Бургас: Движението по път I-9 Бургас – Слънчев бряг в участъка обход на гр. Ахелой се осъществява с повишено внимание спрямо поставената вертикална сигнализация поради обезопасяване на движението в следствие на ремонтни дейности. Срок до 30.10.2018 г.  Състояние на Републиканската пътна мрежа: Ремонтни дейности и временна организация на движението /ВОД/:   ОПУ-Благоевград: Временно са въведени следните ограничения за движение на МПС: няма ограничения.  ОПУ-Бургас: Временно са въведени следните ограничения за движение на МПС: Път II-99: Временно движението по път II-99 Приморско – Царево в района на п.в. Китен се осъществява с повишено внимание спрямо поставените пътни знаци поради ремонтни дейности на пътното платно. Срок до 16.03.2018 г.; Път III-908: Движението по път III-908 Варовник – Вълчаново ханче от км 20+000 до 39+200 е ограничено на МПС над 10 т. поради стесняване на пътното платно. Срок до 31.12.2018 г.; Път III-7306: Движението по път ІІІ-7306 Черница – Сунгурларе – Чубра е ограничено за МПС над 10 т поради стесняване на пътното платно. Срок 31.12.2018 г.  ОПУ-Варна: Временно са въведени следните ограничения за движение на МПС: няма.  ОПУ-В. Търново: Временно са въведени следните ограничения за движение на МПС: Път III-407: Движението по път ІІІ-407 Лозен – Полски Тръмбеш е ограничено за движението на МПС с обща маса над 12 т поради намален габарит на пътното тяло.  Срок до 05.07.2018 г. Обходен маршрут: Лозен – Драганово – Янтра – Поликраище – Полски Тръмбеш; Път III-551: Движението по път ІІІ-551 Дебелец – Средни колиби – Елена е ограничено за МПС над 10 т поради намален габарит на пътното тяло. Обходен маршрут: Дебелец – В. Търново – Лясковски кантон – Миндя – Елена и обратно.  Срок до 05.07.2018 г. Път III-4073: Движението по път ІІІ-4073 Царски извор – Драганово от км 0+000 до км 5+500 е ограничено поради свлачище. Обходен маршрут: Царски извор – Сушица – Драганово и обратно.  Срок целогодишно. Път III-4082: Движението по път ІІІ-4082 Чешма – Кесарево е ограничено за МПС над 3,5 т поради намален габарит на пътното тяло.  Срок до 05.07.2018 г. Обходен маршрут: Чешма – Сливовица – Горско Ново село – Джулюница – Кесарево.  ОПУ-Видин: Временно са въведени следните ограничения за движение на МПС: Път III-121: Ограничено е движението за всички МПС по път III-121 Раброво – Бойница от км 20+860 до км 39+613 при с. Бойница за всички МПС поради разрушено от високи води временно мостово съоръжение при км 23+166.  Срок до 31.03.2018 г. Обходен маршрут : път II-14 Видин – Кула - път III-121 Кула – Бойница и обратно. Път III-1411: Движението по път III-1411 с. Слана Бара – Видин при км 24+990 е ограничено за МПС над 5 т поради компрометирано експлоатационно състояние на мост. Обходен маршрут: Видин – път II-14 до пътно кръстовище на км 3+217 през с. Слана Бара до път III-1411. Срок до 31.03.2018 г.  ОПУ-Враца: Временно са въведени следните ограничения за движение на МПС: Път II-11: Движението по път ІІ-11 Оряхово – Лесковец – граница с област Плевен от км 118+000 до км 119+000 е ограничено за МПС над 3.5 т. поради свлачищни процеси и деформации в асфалтовата настилка. Обходен маршрут: Оряхово – Селановци /път ІІІ-306/ Галово – Остров /пътища ІV-ти клас/-път ІІ-11-граница Плевен. Срок 31.03.2018 г. Път ІІІ-161: Движението по път ІІІ-161 Ребърково – Люти дол от км 0+000 до км 8+700 се осъществява при стеснение в двете посоки и ограничение за движението на МПС над 10 т от км 0+000 до км 5+900 и над 3,5 т от км 5+900 до км 8+700, поради свлачищни процеси. Срок 31.03.2018 г. Път III-308: Движението по път ІІІ-308 Своде – Караш – Хубавене – Роман в участъка от село Караш до село Хубавене е ограничено поради свлачище от км 25+000 до км 25+200.  Срок 31.03.2018 г. Обходен маршрут: Роман – Ябланица – Осикова Лъкавица – Правешка Лъкавица – Караш за пътуващите от Роман за Караш. Ябланица – Роман – Хубавене за пътуващите от София и Ловеч. Път III-1002: Движението по път III-1002 Враца-Леденика се осъществява при стесняване на една от лентите за движение: - от км 5+150 до км 5+200 – стесняване лявата лента за движение поради деформация на пътната настилка. Срок до 31.03.2018 г. - от км 12+150 до км 12+200 – стесняване на дясната лента за движение поради възникнали свлачищни процеси. Срок до 31.03.2018 г.  ОПУ-Габрово: Временно са въведени следните ограничения за движението на МПС: Път III-403: Движението по път III-403 с. Кормянско – с. Малък Вършец при км 10+080 е ограничено за МПС с ширина, включително на товара, по-голяма от 3,30 м поради стеснен участък при мост над р. Крапец. Сигнализирано е с пътен знак В15. Обходен маршрут: за МПС над 3,30 м по път III-401 Граница Ловеч - /Кормянско – Малък Вършец/ - при км 46+800 по общински път до III-403 в с. Малък Вършец.  Срок до 31.03.2018 г. Път III-3011: Движението по път III-3011 Крамолин – В. Търново от км 22+129 до км 28+380 е ограничено за МПС над 10 т поради намален габарит на пътното тяло при км 26+444. Срок до 30.06.2018 г. Път III-5004: Движението по път III-5004 Граница В. Търново – Дряново – Габрово – граница Ст. Загора от км 10+940 до км 11+550 съвпадащ с ул. Малина в гр. Габрово е ограничено поради извършване на строителни дейности. Обходен маршрут: за квартал Чехлевци: по път III-5004, път II-44, път III-4404. Поставена е необходимата сигнализация. Срок до 31.08.2018 г.  ОПУ-Добрич: Временно са въведени следните ограничения за движение на МПС: няма ограничения. ОПУ-Кюстендил: Временно са въведени следните ограничения за движение на МПС: Път ІІІ-6222: Движението по път ІІІ-6222 Смоличано – Пелатиково от км 10+000 до км 14+000 е ограничено поради пропадане на част от пътното платно при км 10+650, км 11+720, км 12+830 и км 13+360. Срок до 31.03.2018 г. Път ІІІ-6224: Временно движението по път ІІІ-6224 Четирци – Слокощица в района Слокощица – Ново село е ограничено в едната лента поради пропадане и срутване на земна маса. Мястото е обезопасено с пътни знаци.  Срок до 16.03.2018 г.  ОПУ-Кърджали: Временно са въведени следните ограничения за движение на МПС: Път III-5009: Движението по път ІІІ-5009 Зорница – Бели пласт – Стремци – Черноочене – Кърджали е ограничено за МПС над 12 т. Обходен маршрут: по път I-5 Хасково – Кърджали и път III-507 Кърджали – Мост през с. Мост. Срок до 21.12.2018 г.  ОПУ-Ловеч: Временно са въведени следните ограничения за движение на МПС: Път III-3505: Движението по път III-3505 Казачево – Стефаново от км 0+000 до км 8+500 е ограничено за МПС над 12 т поради пропадане на тротоар и подпорна стена при км 1+250 в с. Казачево, където има и стесняване на едната лента за движение. Водачите да се движат със съобразена скорост и повишено внимание. Срок до 30.04.2018 г.  ОПУ-Монтана: Временно са въведени следните ограничения за движение на МПС: Път ІІІ-112: Движението по път ІІІ-112 Дъбова Махала – Смирненски – Славотин – Студено Буче – Монтана е ограничено за МПС над 12 т поради изпълнение на строително-монтажни работи. Останалите автомобили да се придвижват с повишено внимание. Срок до 31.03.2018 г. Път III-8104: Движението по път ІІІ-8104 Замфирово – Пърличево от км 7+000 до км 7+700 е ограничено за МПС над 12 т поради пропадане на част от едната лента и банкета. Движението се осъществява двупосочно в една лента. Скоростта на движение е ограничена до 50 км/ч и е сигнализирано с пътни знаци. Срок до 31.03.2018 г. ОПУ-Пазарджик: Временно са въведени следните ограничения за движение на МПС: Път III-842: Движението по път III-842 Юндола – Белово е ограничено за МПС над 12 т. с ремаркета и полуремаркета. Срок до 00:00ч. на 15.03.2018 г. Обходен маршрут: Белово-Варвара-Велинград-Юндола. Път III-3704: Движението по път III-3704 Пазарджик – Ветрен при км 11+485 в с. Бошуля е ограничено за МПС над 10 т. Обходен маршрут: гр. Пазарджик, път I-8 с. Звъничево – Септемврийски ханчета, път III-8402 гр. Септември, кръгово кръстовище с път III-3704 с. Бошуля. Срок до 18.09.2018 г.  ОПУ-Перник: Временно са въведени следните ограничения за движение на МПС: Път ІІІ-637: Движението по път ІІІ-637 от с. Мрамор до разклон за с. Лева река е ограничено за МПС над 10 т. Срок до 31.03.2018 г.  ОПУ-Плевен: Временно са въведени следните ограничения за движение на МПС: Път III-118: Движението по път ІІІ-118 в чертите на гр. Долна Митрополия от км 23+057 до км 24+038 е ограничено за всички МПС, поради ремонтни дейности. Обходен маршрут: през съседни улици в града, съгласно поставената вертикална сигнализация. Срок – целогодишно.  Път ІІІ-301: Движението по път III-301 край регулация с. Козар Белене – начало регулация гр. Левски от км 1+750 до км 5+753 е ограничено за МПС общо тегло над 7 т. Обходен маршрут: път III-303 Българене – Малчика – Аспарухово – Левски. Срок – целогодишно. Път ІІІ-304: Движението по път III-304 Изгрев – Трънчовица – Бацова махала – Новачене – Дебово от км 0+030 до км 24+650 е ограничено транзитното движение на МПС над 15 т. Обходен маршрут: по път ІІ-34 Плевен – Никопол. Срок – целогодишно. Път ІІІ-3004: Движението по път III-3004 Опанец – Долна Митрополия от км 0+000 до км 6+125 в района на с. Опанец е ограничено транзитно движение на МПС над 3.5 т. Обходен маршрут: по път І-3 Бяла – Плевен – Ботевград (от п.в. \"КАТ\" на км 88+973 към п.в. на км 95+099). Срок – целогодишно. Път ІІІ-3005: Движението по път III-3005 Ясен – Търнене – Градина в района на с. Ясен от км 1+793 до км 4+223 е ограничено за движение на МПС над 3.5 т, осигурен е сигнализиран обходен маршрут; Срок – целогодишно. Път ІІІ-3005: Движението по път III-3005 Ясен – Търнене – Градина – Петърница – Бъркач – Беглеж, в района на с. Беглеж от км 21+062 до км 27+123 е ограничено за МПС над 8 т. Обходен маршрут: път ІІІ-3502 Брестовец – Горталово – Беглеж – Бежаново – Ъглен. Срок – целогодишно. Път ІІІ-3006: Движението по път III-3006 Радомирци – Рупци – Червен бряг от км 8+904 до км 9+221 в участъка на свлачище в землището на гр. Червен бряг е ограничено за МПС над 12 т. Обходен маршрут: по път І-3 до гр. Луковит, кръстовище с път ІІІ-306, дясно, до гр. Червен бряг и обратно. Срок – целогодишно.  ОПУ-Пловдив: Временно са въведени следните ограничения за движение на МПС: Път II-86: Движението по път II-86 Пловдив – Асеновград от изхода на гр. Пловдив до отклонението за летище Пловдив се извършва двупосочно в едното платно в посока Асеновград поради аварийни ремонтни дейности в участъка. Срок до 25.03.2018 г. Път II-86: Движението по път II-86 Асеновград – Нареченски бани е ограничено за МПС с височина над 4 м. през тунелите. Обходен маршрут: път III-866 Кричим – Девин. Път ІІІ-667: Движението по път III-667 Плодовитово – Първомай – Асеновград при км 6+832 в района на мост над р. Марица е ограничено за МПС над 5 т поради намален габарит на пътното платно на стоманения мост на р. Марица. Обходен маршрут: път ІІ-66 Стара Загора – Поповица и път І-8 София – Пловдив – Свиленград. Път III-804: Движението по път III-804 Поповица – Болярци е ограничено за МПС над 12 т поради намален габарит на пътното платно на мост в с. Поповица. Срок до 21.12.2018 г. Път III-861: Движението по път III-861 в отсечката гр. Лъки-пътно кръстовище за хижа Момчил юнак е ограничено за МПС с тегло над 12 т поради намален габарит на пътното тяло. Срок до 31.03.2018 г. Път III-8611: Движението по път III-8611 Белица – Загражден – Давидково в участъка от км 13+500 от Държавно ловно стопанство ”Кормисош” след с. Белица до границата с област Смолян при км 18+431 е ограничено за всички МПС. Срок до 21.12.2018 г.  ОПУ-Разград: Временно са въведени следните ограничения за движение на МПС: няма ограничение.  ОПУ-Русе: Временно са въведени следните ограничения за движение на МПС: Път ІІІ-202: Движението по път III-202 Русе – Щръклево – Нисово – Кацелово при км 36+945 е ограничено за МПС над 10 т поради компрометирано експлоатационно състояние на мост до с. Кацелово при км 36+945 над р. Черни Лом. Едната лента е затворена за движение и е въведен пропускателен режим по свободната лента за движение. Въведено е ограничение на скоростта 40 км/ч. Срок до 26.04.2018 г. Път III-202: Движението по път ІІІ-202 Нисово – Кацелово от км 17+750 до км 33+900 се ограничава за всички МПС за целия зимен период. Срок до 31.03.2018 г. Обходен маршрут: път ІІІ-501 Русе – Иваново – Две могили – път ІІІ-5001 Две могили – Широково – Кацелово и обратно. Път III-501: Движението по път ІІІ-501 Борово – Бяла от км 46+665 до км 51+245 се ограничава за всички МПС за целия зимен период. Срок до 31.03.2018 г. Обходен маршрут: гр. Борово – път І-5 /Русе – В. Търново/ - кръгово кръстовище гр. Бяла и обратно. Срок до 31.03.2018 г. Път ІІІ-5101: Движението по път ІІІ-5101 Борово – Пет кладенци от км 0+000 до км 6+670 е ограничено за МПС над 10 тона. Обходен маршрут: през гр. Бяла. Срок до 26.04.2018 г.  ОПУ-Силистра: Временно са въведени следните ограничения за движение на МПС: Път III-701:Ограничено движение по път ІІІ-701 в участъка Секулово – Тодор Икономово от км 9+454 до км 16+353 за МПС над 3,5 т поради компрометирано състояние на мостово съоръжение. Обходен маршрут за МПС над 3,5 тона: през общински път 70009 Секулово – Прохлада – Браничево, път І-7 Браничево – Пристое – Каолиново, път ІІІ-7005 Каолиново – Тодор Икономово и обратно. Срок до 30.06.2018 г.  ОПУ-Сливен: Временно са въведени следните ограничения за движение на МПС: Път II-48: Ограничено е движението за МПС над 12 т. по път ІІ-48 Омуртаг – Котел – Мокрен в участъка Тича – Котел при с. Тича на км 24+500 до км 25+500, поради срутване на земни маси. Движението за МПС до 12 т. се осъществява в една лента. Срок до 16.03.2018 г.  ОПУ-Смолян: Временно са въведени следните ограничения за движение на МПС: Път II-86: Временно движението по път ІІ-86 гр. Смолян – с. Средногорци при км 109+450 при разклона за с. Тикале е ограничено за всички МПС поради срутване на скална маса на пътното платно. Срок до 26.03.2018 г. Обходен маршрут: Смолян – Чокманово – Смилян – Рудозем – Средногорци и обратно. Път III-861: Движението по път III-861 в отсечката гр. Лъки-пътно кръстовище за хижа Момчил юнак е ограничено за МПС с тегло над 12 т поради намален габарит на пътното тяло. Срок до 31.03.2018 г. Път III-866: Движението по път III-866 Девин – Михалково при км 53+000 се осъществява в една лента поради срутване на скална маса на пътното платно. Участъткът е сигнализиран с пътни знаци. Срок до 15.03.2018 г. Път ІІІ-8631: Движението по път ІІІ-8631 Момчиловци – Славейно – местност Момина вода от км 0+000 до км 5+993 е ограничено да се движат автомобилите с маса над 12 т. без ремаркета и полуремаркета, поради стеснен габарит от обилен снеговалеж. Движението в района се регулира с пътни знаци. Срок до 31.03.2018 г Път ІІІ-8683: Движението по път ІІІ-8683 с. Арда – с. Горна Арда от км 27+000 до км 29+500 е ограничено за МПС с тегло над 10 т поради пропадане и стеснение на една от пътните ленти. Движението в района се регулира с пътни знаци. Срок до 31.03.2018 г.  ОПУ-София: Временно са въведени следните ограничения за движение на МПС: Път II-81: Ограничено движение по път ІІ-81 Монтана – София през проход „Петрохан“ за автомобили над 12 т. Обходен маршрут: през гр. Своге. Срок до 31.03.2018 г. Път ІІ-82: Движението по път II-82 Костенец – Самоков от км 0+000 до км 39+176 е ограничено за товарни МПС над 10 т в двете посоки. Срок до 30.09.2018 г. Път III-801: Движението по път III-801 Вакарел – Панагюрище е ограничено за МПС с ремаркета и полуремаркета поради намален габарит на пътното тяло. Срок до 31.03.2018 г. Път ІІІ-3701: Движението по път III-3701 в участък от края на с. Ямна до края на област Ловеч от км 16+600 до км 22+300 е ограничено за всички МПС поради свлачищни процеси. Обходен маршрут: път II-37 Етрополе – Лъга – Джурово, път I-3 Джурово – Ябланица граница област Ловеч, път III-358 Ябланица – Гложене, път III-3701 Гложене – Черни Вит. Срок до 30.09.2018 г.  Път ІІІ-8001: Движението по път III-8001 Беренде извор – Беренде от км 4+700 до км 9+410 е ограничено за движение на МПС поради намален габарит на пътното платно. Срок до 01.09.2018 г. Път ІІІ-8102: Движението по път III-8102 Чибаовци – Свидня от км 10+000 до км 16+750 е ограничено поради активирали се свлачища. Обходен маршрут: до Чибаовци да се ползва път II-81 до Бучин проход, път III-164 Бучин проход – Искрец – Свидня. Срок до 30.09.2018 г.  ОПУ-Стара Загора: Временно са въведени следните ограничения за движение на МПС: Път ІІІ-807: Движението по път III-807 гр. Чирпан – с. Върбица в участъка с. Скобелево – с. Зетьово е ограничено поради аварирал мост над река Марица при км 7+600. Обходни маршрути: - път ІІ-66 Поповица – Плодовитово – Първомай – Скобелево; - път ІІ-66 Чирпан – Плодовитово – Първомай – Скобелево; - Скобелево – Първомай – Плодовитово – път ІІ-66. Срок до 31.03.2018 г. Път ІІІ-5031: Движението по път III-5031 Опан – Гълъбово е ограничено на МПС над 10 т. Обходен маршрут: път І-5 Стара Загора – Димитровград и път ІІІ-554 Раднево – Гълъбово.  ОПУ-Търговище: Временно са въведени следните ограничения за движение на МПС: Път II-48: Ограничено е движението за МПС над 12 т по път ІІ-48 Омуртаг – Котел – Мокрен в участъка Тича – Котел при с. Тича на км 24+500 до км 25+500, поради срутване на земни маси. Движението за МПС до 12 т. се осъществява в една лента. Срок до 16.03.2018 г. Път III-4009: Движението по път III-4009 Лиляк – Пресиян от км 7+484 до км 15+230 е ограничено за МПС над 5 т поради свлачище в района на с. Александрово. Участъкът е сигнализиран с пътни знаци. Срок до 30.04.2018 г. Път III-4009: Движението по път III-4009 Лиляк – Александрово от км 9+800 до 10+200 се осъществява в една лента поради активизирано свлачище. Участъкът е сигнализиран с пътни знаци. Срок до 30.04.2018 г.  Път III-4082: Движението по път III-4082 Свободица – Банковец от км 6+485 до км 9+700 е ограничено за всички МПС поради пропадане на водосток. Обходен маршрут: с.Свободица - с.М.Черковна - с.Халваджийско - с.Дъбравица - с.Банковец. Срок до 30.04.2018 г.  ОПУ-Хасково: Временно са въведени следните ограничения за движение на МПС: Път III-597: Ограничено движение по път III-597 Ивайловград – Дъбовец – Малко градище – Лозен – Любимец при км 56+850 в гр. Любимец за всички МПС поради закрит ж.п. прелез. Срок до 20.12.2018 г. Обходен маршрут: гр. Любимец – с. Сива река – с. Малко градище – гр. Ивайловград. Път III-5009: Движението по път III-5009 Козлец – Кърджали от км 0+000 до км 26+080 e ограничено за МПС над 12 т. Срок до 21.12.2018 г.  ОПУ-Шумен: Временно са въведени следните ограничения за движение на МПС: Път III-701:Ограничено движение по път ІІІ-701 в участъка Секулово – Тодор Икономово от км 9+454 до км 16+353 за МПС над 3,5 т, поради компрометирано състояние на мостово съоръжение. Обходен маршрут: за МПС над 3,5 тона: през общински път 70009 Секулово – Прохлада – Браничево, път І-7 Браничево – Пристое – Каолиново, път ІІІ-7005 Каолиново – Тодор Икономово и обратно. Срок до 30.06.2018 г. Път ІІІ-731: Движението по път III-731 Радко Димитриево – Друмево e ограничено за МПС над 10 т поради свлачищни процеси. Обходен маршрут: Шумен – Овчарово – Друмево. Срок до 21.05.2018 г.  ОПУ-Ямбол: Временно са въведени следните ограничения за движение на МПС: Път ІІІ-7008: Движението по път III-7008 Елхово – Изгрев от км 2+440 до км 2+560 е ограничено поради компрометирано експлоатационно състояние на дървен мост над р. Тунджа. Обходен маршрут: по изграден обходен път до моста с ограничение на скоростта до 30 км/ч. Срок до 31.03.2018 г.; Път ІІІ-7008: Движението по път III-7008 Малък манастир – Голям манастир от км 18+059 до км 18+123 се осъществява в една лента, поради пропаднала настилка и пропаднал насип. Движението се регулира чрез пътни знаци. Срок до 31.03.2018 г.    Опасност от падащи камъни:  Искърско дефиле; Кресненско дефиле; проход на Републиката; път І-1 /Е-79/ Мездра-Ботевград, Видин-Монтана и в участъците от км 321+400 до км 321+500 и от км 352+650 до км 352+750; път I-4 София-Варна при с. Пролаз и Коритна-Български Извор-Микре; път I-5 /Е 85/ В. Търново-Дряново-Габрово-Шипка; път І-6 Коняво-разклон Клапаровци и София-Карлово-Бургас, проходи „Козница” и „Стражата”; път I-8 при кръстовище за с. Габровица; път I-9 Крушевец-М.Търново; път ІІ-19 Симитли- Г. Делчев; път II-35 Троян-Кърнаре; път II-37 Пещера-Батак-Ш. Поляна; път II-53 Стара река-Сливен; път ІІ-62 Самоков-Дупница /местност Дервена/; път ІІ-82 Самоков-София /Г.Окол-Пасарел-Кокаляне/; път II-84 Варвара-гара Костандово /кръстовище за Св. Петка/; път ІІ-86 Асеновград-Смолян; път ІІІ-102 Превала-Монтана; път ІІІ-104 Бобошево-Четирци; път ІІІ-107 Рила-Рилски Манастир; път III-305 Дерманци-Торос-Гложене; път ІІІ-488 Градец-Ичера-Сливен; път ІІІ-601 Горановци-Олтоманци; път ІІІ-606 в района на Копривщица; път ІІІ-622 Друмохар-Ваксево; път III-842 Юндола-Голямо Белово; път ІІІ-861 Юговско ханче-Югово-Лъки-Здравец; път ІІІ-865; Стояново-Ардино; път ІІІ-866 Смолян-Кричим-Стамболийски-път І-8; път ІІІ-3011 стената на яз. „Ал. Стамболийски”; път ІІІ-8611 Белица-Загражден, всички пътища на област Смолян; път II-55 от км 34+900 до км 45+000 на Прохода на Републиката има опасност от свличане на скални и земни маси; път ІІ-73 Шумен-Карнобат има опасност от свличане на скални и земни маси. Шофьорите да се движат с повишено внимание по тези участъци.    ", "date": "2018.03.15", "title": "Не тръгвате на път днес без да сте прочели тази информация"}
{"url": "https://www.blitz.bg/layfstayl/shoubiznes/sled-opita-za-samoubiystvo-sestrata-na-dimitr-tsonev-napravi-ogromna-krachka-reshi-da-snimki_news586229.html", "text": "Съвсем скоро в изненада за журито на \"Гласът на България\" ще се превърне Теодора Цонева, дъщеря на известния български актьор Коста Цонев и сестра на покойния журналист Митко Цонев. Тя ще отвори нова страница в живота си с участието си в шоуто. Дали ще продължи към музикалните двубои, или изпълнението й ще остане епизодично завръщане към голямата сцена, ще разберем в пети епизод на „Гласът на България“ в неделя, 18 март, от 20.00 часа, по bTV. В състояние на депресия, разочарована от живота, сестрата на покойния вече тв водещ Димитър Цонев се опитала да сложи край на живота си, поглъщайки огромно количество антидепресанти, комбинирани с алкохол.     Най-успешното музикално риалити на bTV този сезон „разбива представите“ и с нови интерактивни Viber стикери. Пакетът от 20 пеещи и танцуващи картинки е напълно безплатен за всички абонати на апликацията, регистрирани с български номер. Феновете на „Гласът на България“ могат да комуникират и изразяват емоциите си с емблематични за шоуто поздрави и реплики.     Чатовете във Viber ще бъдат още по-забавни и оригинални с анимираните и озвучени от самите треньори лица на Графа, Поли, Камелия и Иван Лечев, както и със знаковите реплики и жестове на водещите Pavell & Venci Venc’. Специално за петия сезон на музикалното риалити, рок легендата Иван Лечев е изобразен с небезизвестната си корона, а култовият червен бутон вече апелира „Искам теб“.     Пети епизод от „кастингите на тъмно“ в най-гледаното музикално шоу ще изненада треньорите и публиката и с още интересни герои. Актьор, чийто глас е познат от редица филми и реклами, ще изпробва силата на таланта си на сцената.     Освен него - семейство музиканти от Москва, дошли специално за участието си в шоуто, ще се явят като конкуренти в „Гласът..\" и в поредни изпълнения на сцената ще проверят чий глас ще бъде по-харесван от журито. Две млади момичета, които се уповават на силата на вярата си в Бог, ще поднесат неочакван микс от българска народна музика и поп парче.    ", "date": "2018.03.15", "title": "След опита за самоубийство сестрата на Димитър Цонев направи огромна крачка, реши да... (СНИМКИ)"}
{"url": "https://www.blitz.bg/layfstayl/shoubiznes/na-rba-na-shchastieto-emiliya-bremenna-ot-bashur-pevitsata-shche-dundurka-treto-dete_news586274.html", "text": "Изненадващата новина за годежа на Емилия с милионера Жорж Башур активира слуха, че е бременна. Изпълнителката на „Смелите си имат всичко“ подхранва мълвата с всяко следващо свое участие, тъй като е видимо напълняла. В това се убедиха нейни почитатели, когато я видяха преди дни на сцената в столичен клуб, пише \"Уикенд\".Емилия се беше пременила с прилепнала рокля, която описваше наедрялото й коремче. Фолк певицата засега не коментира въпроса, но пък е доста словоохотлива по този за годежа си.   „ “, сподели Емилия. Тя допълни, че предложението за годеж било доста неочаквано. Хитовата пайнерка подчертава, че моментът бил изключително вълнуващ, но тъй като е много личен, предпочита да го запази за себе си. „ “, призна звездата с широка усмивка. Емилия няма търпение да се омъжи за любимия си, но никак не се вълнува от подробностите около предстоящата сватба. За певицата не е от особено значение каква ще е булчинската й рокля, нито къде точно ще се венчае. „ “, сподели певицата. Тя допълни, че е истински благодарна на Господ за всичко, което има. Друго не можела да си пожелае, освен това, което има в момента.  Бившата половинка на Коко Динев се старае да говори много за щастието си в личен план, но не винаги успява. Вероятно заради постоянните романтични жестове от страна на Жорж Башур, а и вълнението около годежа и предстоящата сватба.", "date": "2018.03.15", "title": "На ръба на щастието! Емилия бременна от Башур, певицата ще дундурка трето дете?"}
{"url": "https://www.blitz.bg/obshtestvo/pochina-i-vtoriyat-rabotnik-ot-zhestokata-tragediya-v-zavod-arsenal_news586115.html", "text": "Починал е и вторият ранен работник от тежкия инцидент в оръжеийния завод „Арсенал” в Казанлък. Красимир Желев на 45 години бе в много тежко състояние с 80% изгаряния. Това предаде Нова тв. Гергана Микова, обл.управител на Стара Загора заяви: \"За жалост жертвите на трагедията наистина са две. Директорът на болницата потвърди, че в 02:15 ч. е починал и другият ранен работник. Той е бил в тежко състояние, с 80% изгаряния. Работниците в странични помещения на цеха са били изведени. Последната дума е на контролните органи\".  Жената на загиналия работи на същото място.   Дичо Атанасов, окръжен прокурор заяви: \"Две са версиите, по които се работи - техническа повреда или човешка грешка, вследствие на неспазване на инструкциите за безопасност\".  Припомняме, че инцидентът стана в 10:10 ч. вчера в цех на завод 3 във военния комплекс. Първо загина 27-годишен мъж, работник в цеха. Той е починал от изгаряния след възпламеняване на смес за боеприпаси.     ", "date": "2018.03.15", "title": "Почина и вторият работник от жестоката трагедия в завод \"Арсенал\""}
{"url": "https://www.blitz.bg/kriminalni/nakazanie/3-godini-uslovno-za-khaskovliyata-pogubil-neplnoletnite-dayana-i-nikol-kray-khanche-klokotnitsa_news586227.html", "text": "Условна присъда от 3 г. с изпитателен срок от 5 г. получи хасковлията Делян Делчев, прегазил с лекия си автомобил ауди двете момичета Никол Щерева и Даяна Янакиева край ханче „Клокотница“. Той ще бъде лишен от право да управлява автомобил за срок от 5 г., постанови днес председателят на 3-членния съдебен състав Миглена Тянкова. Това е крайното наказание, което по закон беше намалено с една трета, тъй като 37-годишният хасковлия призна вината си, както и всички факти и обстоятелства в обвинителния акт, съобщава haskovo.net.  Делчев беше признат за виновен, че по непредпазливост е причинил смъртта на двете момичета на 15 и 16 г. Девойките загинаха при катастрофа на 29 юли 2016 г. по пътя между Хасково и Е-80. Тогава те бяха прегазени с нерегистрирания си мотопед от лекия автомобил \"Ауди А6\", шофиран с висока скорост от Делян. Според изготвената експертиза по делото специалистите установили, че автомобилът се е движил с близо 120 км/ч, което е с около 30 км/ч над разрешената скорост. В съдебната зала стана ясно обаче, че в кръвта на момичетата е установена малка концентрация на алкохол. При водачката Даяна са отрити 0.19 промила, а при приятелката й Никол – 0.43 промила, но те са под допустимите 0.6 промила.  Днес в съдебната зала на Хасковския окръжен съд присъстваха съученици и приятели на загиналите момичета, бивши възпитанички на хасковската ПМГ. Гимназистите настояваха за справедлив процес, за което в социалната мрежа беше публикувано отворено писмо. Още преди даване ход на делото съдия Тянкова прикани учениците да кажат какво ги кара да мислят, че съдът няма да произнесе безпристрастна присъда. Никой от гимназистите обаче не се осмели да обясни.  По време на процеса беше разпитана приятелката на Делян – Миглена Иванова, с която живеят на семейни начала и имат 6-месечно момче. Тя заяви, че бебето им има сърдечни проблеми и страда от микроцефалия, заради което не е ясно дали ще може въобще да проходи. „Всеки ден сме по доктори, сама няма да мога да се справя нито финансово, нито морално“, заяви през сълзи майката.  В пледоарията си прокурорът по делото Валентина Радева-Ранчева поиска наказание от 4 г. и половина, които да се намалят с една трета. Защитниците на родителите на загиналите момичета – адвокатите Милен Тенев и Кирил Керанов искаха максимумът от 9 г. затвор, който по закон трябва да се намали на 6 г.  Защитничката на Делян – адвокат Дянкова, пледира за минималното наказание от 4 г. затвор, което да се намали на 2 г. и 8 м. Юристката заяви още, че условната присъда би  имала също превъзпитателен характер. „Идеята на наказанието е с цел поправяне, а не отмъщение“, каза адвокатката, допълвайки, че осъзнава болката на родителите, загубили децата си. Тя обаче допълни, че те не са осъществили родителски контрол, допускайки двете момичета да се качат на мотопеда без регистрационни табели и без книжка.  В дадената възможност за последна дума Делян Делчев промълви, че съжалява за случилото се. Той обаче не се осмели да погледне в очите родителите на Никол – Магдалена и Антон Щереви, които присъстваха в залата и по време на целия процес беше с наведена глава.  След оттегляне за съвещание и произнасяне на присъдата съдия Миглена Тянкова обясни подробно мотивите си за решението. Тя заяви, че превес са дали смекчаващите по делото обстоятелства над отегчаващите, взет е под внимание и фактът, че бебето им е болно.  Присъдата на Окръжния съд в Хасково подлежи на обжалване пред Апелативния в Пловдив. ", "date": "2018.03.15", "title": "3 години условно за хасковлията, погубил непълнолетните Даяна и Никол край ханче „Клокотница“"}
{"url": "https://www.blitz.bg/intsidenti/razbulvat-misteriyata-s-intsidenta-v-zavod-arsenal_news586108.html", "text": "Продължава разследването на тежкия инцидент в оръжеийния завод „Арсенал” в Казанлък. Човешка грешка или техническа неизправност са основните версии за злополуката. Един работник загина, а негов колега е обгорен и в тежко състояние в болница в Стара Загора, съобщава bTV.Инцидентът стана в 10:10 ч. вчера в цех на завод 3 във военния комплекс.  Загиналият е 27-годишен мъж, работник в цеха. Той е починал от изгаряния след възпламеняване на смес за боеприпаси. Раненият е и негов колега – друг мъж на 46 години.   Двамата работници влезли в помещение с работещ смесител за димни смеси.  Машината е с външно управление и е трябвало да работи при затворени врати.", "date": "2018.03.15", "title": "Разбулват мистерията с инцидента в завод \"Арсенал\""}
{"url": "https://www.blitz.bg/svyat/izvraten-amerikanets-se-otdade-na-khard-seks-ss-sestrata-na-godenitsata-si-no-neshchata-se-obrkakha-fatalno-snimki_news585552.html", "text": "Мъж от американския град Хюстън призна, че е убил сестрата на годеницата си по време на груб секс в хотелска стая. Джейсън Фармър, който има криминално досие, е обвинен в непредумишленото убийство на 23-годишната Анджела Монтанте, съобщава New York Post. По данни на полицията, двойката е наела хотелска стая в друг град, но тайната им среща се оказала с фатален край. 34-годишният Джейсън разказал, че по време на половия акт започнал да души партньорката си. Момичето се паникьосало и той незабавно спрял. След няколко минути обаче тялото й станало отпуснато.     24 часа след случилото се обвиняемият подал сигнал в полицията. Служителите на реда установили, че Анджела, чието тяло било увито в одеяло, е била удушена.  В момента Джейсън се намира в ареста. Превод: БЛИЦ    ", "date": "2018.03.15", "title": "Извратен американец се отдаде на хард секс със сестрата на годеницата си, но нещата се объркаха фатално (СНИМКИ)"}
{"url": "https://www.blitz.bg/layfstayl/za-damite/nay-mladolikata-i-seksi-mayka-v-sveta-s-goreshcha-sesiya-na-40-gradusa-po-tselziy-snimki_news586166.html", "text": "Гордо позирайки на замръзналата повърхност на езерото Байкал в Русия, 50-годишната Лиу Йелин предпочита да носи бански, дори температурата да е почти минус 40 градуса по Целзий. Китайката казва, че целта й е да пътува по целия свят и да позира по бельо, което тя нарича \"броня\", без значение колко студено е времето.В Сибир на 1 март фитнес маниакът показа своето тонизирано тяло и татуиран корем, въпреки че \"ледените силни ветрове се чувстваха като стотици ножове по кожата ми\",    Жената се изправя и пред предизвикателството да плува във водите на Байкал - най-старото и най-дълбокото езеро в света, посочва Daily Mail.  Лиу, която има 23-годишен син, казва, че харесва екстремни спортове, както и предизвикателствата на екстремните климатични условия, противопоставяйки им се в секси бански костюми. \"Вие знаете, че Китай е относително консервативен. Питат ме защо нося бикини толкова често, а аз се шегувам, че спестявам от плат\", казва Лиу. Всъщност, звездата на социалните медии харесва бикини, защото те демонстрират перфектното й тяло. \"Моите бикини са моята броня. С тях аз се чувствам уверена, здрава и млада\", посочва китайката.    Тръгвайки от провинция Хънан в централната част на Китай, бившата библиотекарка пътува до Литвинянка - малко градче на брега на езерото Байкал, след като вижда снимки на хора, които се гмуркат в ледените му води. Лиу Йелин се изстреля към славата миналата година, след като публикува свои снимки в китайските социални медии. Уеб потребителите бяха зашеметени от блестящата й кожа без бръчки и от тонизираното й тяло. Енергичната жена казва, че се чувства все едно още е на 15 години и често е бъркана за приятелка на сина си. Всяка зима тя тренира на открито в продължение на около 30 години, което очевидно е нейната тайна за младост. Луи казва още, че любимото й занимание е да плува в ледените води на езерото, което се намира в близост до къщата й.  Смята, че така човек остава здрав и млад за цял живот.", "date": "2018.03.15", "title": "Най-младоликата и секси майка в света с гореща сесия на -40 градуса по Целзий (СНИМКИ)"}
{"url": "https://www.blitz.bg/kriminalni/prestplenie/govoritelyat-na-prokuraturata-v-lovech-razkri-grekhovete-na-zakopchaniya-pri-aktsiya-na-dans-shef-na-rayonnata-zdravna-kasa_news586261.html", "text": "Директорът на Районната здравна каса в Ловеч Антонио Маринов е задържан за 24 часа за длъжностно престъпление по образувано досъдебно производство за злоупотреби със средства на Здравната каса. Това съобщи говорителят на Окръжна прокуратура в Ловеч Кирил Петров. С разрешение на Окръжния съд в Ловеч е извършено претърсване в сградата на РЗОК в Ловеч, като са иззети документи. Разпитани са и служители. Утре ще стане ясно дали Антонио Маринов ще остане в ареста, информира БНР.  По непотвърдена все още информация, задържането му е свързано с издаването на разрешително за дейност на частна болница в града през октомври миналата година и неправомерно превеждани суми по клинични пътеки, с което е ощетен бюджетът на Касата   ", "date": "2018.03.15", "title": "Говорителят на прокуратурата в Ловеч разкри греховете на закопчания при акция на ДАНС шеф на Районната здравна каса"}
{"url": "https://www.blitz.bg/kriminalni/prestplenie/kark-1-sred-rushvetchiite-na-ptya-progovori-za-prvi-pt-pred-kamera-i-se-obyavi-za-zhertva-na-postanovka-video_news586284.html", "text": "Справедлива присъда – това очаква да чуе утре катаджията, който беше заснет през 2015 г. да взема пари от шофьор на улицата. Сашо Тръпков говори за първи път пред камера. Той заяви, че е невинен и е жертва на постановка. От кого – не уточни. Изобличеният катаджия подал молба за пенсиониране със задна дата. „Щом съм аз най-голямото корумпе в тая държава, нека ме осъдят. Е, ръцете да ми отрежат, ако трябва. Какво да направя?\", попита Тръпков.  \"Вижте какво, дайте да не се заблуждаваме, всеки е взимал пари. Знаете ли колко са ме гонили, да не се заблуждаваме. Но не е такава тенденцията, както се изкарва“, добави той пред bTV.     ", "date": "2018.03.15", "title": "Карък № 1 сред рушветчиите на пътя проговори за първи път пред камера и се обяви за жертва на постановка (ВИДЕО)"}
{"url": "https://www.blitz.bg/kriminalni/prestplenie/skandal-pusnakha-pod-garantsiya-turski-tiradzhiya-ubil-pri-katastrofa-shofor-ss-zlaten-talon-vv-vidinsko-snimki_news586109.html", "text": "Съкрушено видинско семейство търси справедливост за убийството на млад мъж – син, брат, съпруг и баща на две деца, след трагедия на пътя. Близките очакват смислен отговор на много въпроси и се опасяват, че виновникът за смъртта на Калоян е оставен да избяга. \"Животът на брат ми бе отнет. Грубо, внезапно, жестоко. А аз се чувствам безсилен\", признава Цветан Диков, пише Конкурент бг.На 8 март нещастието се стоварва с пълна сила върху видинското семейство, смазано и опустошено след кървавата трагедия.  Призори на главен път Е-79, в близост до разклона за село Ивановци, турски товарен автомобил \"МАН\" навлиза в насрещната лента и се блъска в микробус \"Ивеко\". При зверския удар на място загива 37-годишният Калоян. Безупречен шофьор със златен талон, който се дава само на водачи, които повече от 6 години не са извършили никакво нарушение, дори и най-дребното. Две момичета – на 8 и 14 години остават без баща. Докато почерненото семейство се опитва да намери сили и брод след тежката загуба, турският тираджия напуска видинската болница.  Той е освободен от наблюдаващия случая прокурор срещу \"парична гаранция\" от 3 000 лева и забрана за напускане на страната. Броени дни след смъртта на Калоян обаче, от паркинга, където са оставени двете превозни средства, участвали в катастрофата, изчезва турският ТИР, който би трябвало да е веществено доказателство, което поражда редица съмнения у почерненото семейство.  \"Според мен е безумно оправданието на прокуратурата, че за причиняване на смърт по непредпазливост, максималната мярка за неотклонение е парична. Къде и защо изчезна ТИР-ът, до който през тези дни всеки имаше достъп\", гневи се Вероника Иванова, близка приятелка на семейството. Както тя, така и роднините засега безуспешно търсят отговори на много въпроси, опасяват се, че виновникът за смъртта на Калоян е оставен да избяга… Съмнения поражда и фактът, че за по-малко от пет дни след тежкия инцидент на пътя и убийството на видинчанина, обвинението вече е ясно - смърт по непредпазливост. Какво пише в мотивите на наложената мярка за неотклонение и кога е гледана също не е ясно, тъй като такава информация до момента липсва из съдебните актове, които иначе трябва да са публични. Подозрения буди и версията на турския шофьор, вменена твърде удобно - не помнел нищо от случилото се и моментът му се губел в сън. Според очевидци на тежката катастрофа обаче, водачът на ТИР-а е предприел неправилно изпреварване и навлизайки в насрещното платно е помел със страшна сила видинския микробус, оставяйки водача му без никакъв шанс за спасение! \"Ужасно и отчайващо е! На колко врати ли не чуках! Нима отнемането на човешки живот е толкова лесно?! Някой идва, безнаказано убива и си заминава. 3 000 лева - това ли е цената за отнетия живот на моя брат\", пита Цветан. За себе си вече е намерил страшния отговор – в България е най-добре да не си българин! Сломеният от болка видинчанин е наясно, че никой и нищо не може да върне към живот неговият брат. Съзнава, че никой и нищо не може да замени бащата на две деца, останали сираци. Цветан обаче е решен да извърви пътя докрай и търси помощ от всеки свой съгражданин, готов да помогне за справедливото възмездие. За видинчани това не е единственият случай, в който губят свой съгражданин заради безнаказано поведение на пътя на шофьори от съседни нам държави. Не е и единственият случай, в който пуснат под гаранция турски гражданин, става неуловим за българското правосъдие. Затова и съвсем основателно местните се питат има ли такова и какво още трябва да се случи, за да се реши затлаченият в безвремието казус за правосъдието в държавата.", "date": "2018.03.15", "title": "Скандал! Пуснаха под гаранция турски тираджия, убил при катастрофа шофьор със златен талон във Видинско (СНИМКИ)"}
{"url": "https://www.blitz.bg/kriminalni/prestplenie/nyama-skrito-pokrito-posochikha-s-prst-prestpnitsite-vv-vratsa_news586132.html", "text": "Извършителите на криминални престъпления на територията на област Враца са предимно жени, деца, безработни и неграмотни, сочи статистиката на областната дирекция на МВР във Враца за миналата година, пише Бул нюз бг. Данните показват, че през 2017-а са заловени 1 574 извършители на криминални престъпления. 12% от престъпниците са жени, 20% са малолетни и непълнолетни лица, 8.3% са безработни, 36% са с минали осъждания, 30% са неграмотни, а 14% от извършителите са били в нетрезво състояние. 141 от общия брой нарушили закона са извършили на икономически престъпления, като 30% са жени, 5% са безработни, 29% са с минали осъждания, 16% са неграмотни.  По данни на униформените, характерен елемент е нивото на детската престъпност, която се определя от разкритите престъпления, извършени от непълнолетни и малолетни лица и от противообществените им прояви. За 2017 година се е регистриран ръст както в броя на извършените престъпления от малолетни и непълнолетни лица с ръст от 22.5%.  „Данните са тревожни, с оглед нарастващия дял на детската престъпност на територията на областта и следва да бъдат обект на превенция през следващия отчетен период“, посочват от МВР Враца.  Най-голям и тази година остава броят на престъпленията против собствеността – 46.57% и общоопасните престъпления с 33.23 %. След тях се нареждат престъпленията против стопанството – 9.05%, престъпленията против личността – 3.66%, документните престъпления – 2.71% и престъпленията против брака, семейството и младежта – 1.83%.    ", "date": "2018.03.15", "title": "Няма скрито-покрито! Посочиха с пръст престъпниците във Враца"}
{"url": "https://www.blitz.bg/kriminalni/prestplenie/polkh-ot-vremeto-na-mutrite-yaki-batki-sgashchikha-maystor-v-primorsko-iznudvat-go-za-4-bona_news586130.html", "text": "Сериозен екшън се е разиграл в Приморско, става ясно от днешната хроника на ОД на МВР в Бургас. 22-годишен мъж от морския курорт е бил изнудван от група здрави мъже да им даде 4 хил.лева или вещи на тази стойност. Младият мъж не се подал на рекета, сигнализирал в РУП Приморско и за по-малко от 24 часа извършителите не само са заловени, но и осъдени, съобщава Флагман бг. 22-годишният Боян Стоянов и 25-годишният Стоян Иванов са осъдени по чл.143,ал.1 от Наказателния кодекс – за изнудване. Полиция и прокуратура са събрали достатъчно доказателства, които са били неоспорими в съда и за двамата мъже е нямало какво друго да направят освен да сключат споразумение с държавното обвинение.  „Благодаря на Районната прокуратура в Царево. В резултат на отличното ни взаимодействие в рамките на 13 часа има присъда”, каза тази сутрин директорът на ОД на МВР в Бургас старши комисар Калоян Калоянов.  В основата на скандала в Приморско е предишни взаимоотношения на 22-годишния мъж с групата от Тополовград. Преди година той бил нает да извърши строителни дейности по обект в село Воден, община Ямбол. Договорили се за определена сума, приморчанинът получил 12 хил.лева, но реално претендирал за 20 хил.лева. Двамата бабаити от Тополовград пък настоявали той да им върне 4 хил.лева. Напрежението утихнало за близо година, докато мутрите не решили да тормозят отново 22-годишния мъж от Приморско. Те нахлули в дома му и му дали много кратък срок – или ще им даде 4 хил.лева или ще го пребият.  Мъжът не се подал на тормоза и сигнализирал на 112, след което е провела блестяща акция по бързото залавяне и осъждане на лицата. ", "date": "2018.03.15", "title": "Полъх от времето на мутрите! Яки батки сгащиха майстор в Приморско, изнудват го за 4 бона"}
{"url": "https://www.blitz.bg/obshtestvo/progovori-bashchata-na-provesenoto-prez-balkon-bebe-nevolna-igra-bilo_news586137.html", "text": "Нова информация се появи относно скандала с кадрите, на които се вижда как дете е провесено през остъклена тераса. Първите съобщения бяха, че детето е държано от майката, но се оказва, че това е 12-годишната му братовчедка, а майката е била до магазина. От закрила на детето заявиха пред Нова тв: \"При посещението в дома на семейството заварихме бащата Петър, гушнал детето и две лели на адреса. На пръв поглед условията бяха добри, имаше креватче и условия за отглеждане на детето. Ние все още не знаем какво се е случило\".  Бащата Петър от своя страна заяви: \"Вчера от вас разбрах за клипа. Мисля, че голямата братовчедка съвсем неволно си е играла с бебето. То много обича братовчедка си. Не я оставяме често с нея, но просто по някой път се налага съпругата ми да ходи до магазина. Ще направя всичко възможно поне два дни седмично да почивам, за да помагам. Благодаря на всички институции, че толкова бързо реагираха, защото самият аз не разбрах какво се случва\".  Кръстникът на детето пък добави: \"Майката постоянно плаче, изпадна в някакъв шок, който не мога да си обясня. Искам да благодаря на комшийката, която е подала сигнала. Смятам обаче, че този инцидент не е основателна причина да се отнемат децата от семейството, тъй като те се възпитават и отглеждат добре\". ", "date": "2018.03.15", "title": "Проговори бащата на провесеното през балкон бебе, неволна игра било!"}
{"url": "https://www.blitz.bg/kriminalni/pomoshchnik-trenorka-sblaznila-6-uchenitsi-za-po-malko-ot-dve-godini-snimki_news586165.html", "text": "28-годишната Кори Бърд, помощник-треньор по футбол в училище близо до Чикаго, е заподозряна в сексуално насилие над трима тийнейджъри. Тя е обвинена за 12 нарушения.Следователите разпитаха трима младежи, жертви на тормоз, и също получиха признание от самата треньорка. Съдът й назначи залог от един милион долара.  Също така ченгетата разпитват по този случай още трима души, които са бивши ученици на училището във Върнън Хил, съобщава \"Чикаго Трибюн\".  Трябва да се отбележи, че последният сексуален контакт на Кори с непълнолетен ученик е две седмици преди арестуването. Връзката на треньорката с момчетата се провежда между декември 2016 г. и февруари 2018 г. Превод: БЛИЦ  ", "date": "2018.03.15", "title": "Помощник-треньорка съблазнила 6 ученици за по-малко от две години (СНИМКИ)"}
{"url": "https://www.blitz.bg/svyat/smekht-e-zdrave-no-ot-nego-mozhe-bukvalno-da-umrem_news586141.html", "text": "Смехът е най-доброто лекарство или поне така казват… Но също като всяко друго лекарство, ако предозираме, може да обърнем ефекта му. Въпреки че това е рядко явление, редица документирани случаи сочат, че човек буквално може да „умре от смях“, пише vesti.bg.Първият записан случай на смърт вследствие на смях е на прочутия гръцки художник Зевксис   Доколкото е известно, през V в. пр.Хр. Зевксис умира от смях, след като грозновата дама му поисква картина, на която да бъде изобразена като Афродита. Според историята след като вижда грозната Афродита на картината си, художникът започва да се смее неистово и умира от смях. През III в. пр. Хр. древногръцкият философ Хризип също се смята, че умира от смях. Той пък видял магаре да яде от смокините му и да пие виното му. Записани още редица други подобни случаи Смята се, че Клеопатра става свидетел как една от слугините ѝ умира от смях, след като вижда нелепата смърт на съпруга си. През 1556 г. пък италианският писател Пиетро Аретино умира вселдствие на \"задушаване от твърде много смях\". Записани са още случаи, истинноста на някои от които е трудно потвърдима, но пък и трудна за отхвърляне, защото все пак да умреш от смях е напълно възможно. През 1998 г. е регистрирана смъртта на датски аудио логист на име Оле Бентзен, който умира от смях докато гледа американския филм \"Риба, наречена Уанда\". По време на сцена, в която главният герой пъха няколко пържени картофа в носа и круша в устата си, Бентзен толкова се развълнува, че пулсът му се ускорява до между 250 и 500 удара в минута, което довежда до фатален край и мъжът умира от сърдечен удар. Как се умира от смях? Описаните случаи горе може би вече са хвърлили някаква светлина върху отговора на този въпрос. Лекарите смятат, че при подобни инциденти смъртта се дължи най-често на сърдечен удар или задушаване. Такъв е случаят и на англичанин на име Алекс Мичъл, чиято смърт е регистрирана през 1975 г. вследствие на истеричен смях. Мъжът страдал от нехармоничен сърдечен ритъм, при който твърде голямо вълнение води до необичайно дълги паузи между ударите на сърцето. Заболяването, комбинирано с 25-минутен смях, убиват мъжа. Освен задушаването и проблемите със сърцето обаче, понякога прекаленият смях отключва и неоткрити до момента заболявания, които също могат да доведат до фатален край. И не че ви съветваме да не се смеете, но все пак ако някога паднете под масата от смях и усетите, че нещо вляво ви стяга, може би е добра идея да укротите страстите.", "date": "2018.03.15", "title": "Смехът е здраве, но от него може буквално да ... умрем"}
{"url": "https://www.blitz.bg/kriminalni/prestplenie/otselyala-po-chudo-burgazliyka-zhena-s-3-razlichni-imena-mi-probuta-za-50-leva-vlshebni-indiyski-vitamini-i-edva-ne-me-vkara-v-groba_news586050.html", "text": "Тя се казва Станимира Георгиева, Анна Ковачева, Лидия Стоева, но нито едно от имената й не е истинско. Представя се, че е от Бургас и продава във Фейсбук лекарства, оплакаха се потърпевши. Дамата, която е ту блондинка, ту брюнетка, ту изобщо без снимка, се внедрява в групи за взаимопомощ, където болни хора споделят проблемите си. Избира си най-уязвимите от тях и започва да им предлага вълшебни витамини от Индия, които лекуват всичко. Много е сладкодумна и се хванах на въдицата й, споделя Николинка Колева. Разказа ми, че специално й доставят хапчетата от Индия, тъй като у нас били забранени за продажба, понеже лекували всичко и лекарите щели да останат без работа. Купих си едно шишенце с ръчно поставен върху него етикет. В него имаше някаква тинктура, от която трябваше да се пият по 30 капки три пъти на ден. Струваше 50 лева. Шишенцето свърши за седмица, не получих никакво подобрение и пак й писах. Тя ми обясни, че трябва да се изпият четири опаковки, за да се излекувам. Купих ги, но започнаха болки в стомаха, в жлъчката, в устата ми започна да горчи.  Отидох на лекар и се оказа, че са повишени показателите на черния ми дроб, и то в опасни граници. Вместо витамини, съм пила някакви незнайни билки, и то в големи количества.  Лекарката ми нареди веднага да спра лекарството и да започна детоксикация.  Потърсих Станимира за обяснение и да й върна боклуците, но профилът й беше изтрит. Изобщо го нямаше във Фейсбук. Пак в групата за взаимопомощ стана дума за някаква Анна, която продавала вълшебни витамини и имуностимулатори. Заподозрях, че това е Станимира и написах на стената си да се пазят от нея. Профилът на Анна също изчезна и се появи Лидия. В момента и Лидия я няма и не зная под какво име се подвизава измамничката.     Искам да предупредя всички да не купуват лекарства от непознати в социалната мрежа. Схемата е - зарибяване, пращане на пратката по куриер с наложен платеж, а името на продавача се сменя. Аз още не мога да се съвзема след \"вълшебните витамини\"  и пия още лекарства след отравянето от тях. Нямам идея какви боклуци ми пробутаха.      Внимавайте, хора! В социалните мрежи има измамници, пазете се, предупреждава пострадалата Николинка.    Източник: burgasinfo.com", "date": "2018.03.15", "title": "Оцеляла по чудо бургазлийка: Жена с 3 различни имена ми пробута за 50 лева \"вълшебни индийски витамини\" и едва не ме вкара в гроба!"}
{"url": "https://www.blitz.bg/politika/zhega-v-efira-bsp-i-gerb-v-lyut-spor-zaradi-chastnata-okhrana-v-selata-koshlukov-se-vidya-v-chudo_news586289.html", "text": "Новата стратегия за национална сигурност успя да скара БСП и ГЕРБ. В студиото на БНТ да дискутират темата за частната охрана в малките населени места водещият Емил Кошлуков бе поканил депутатите Станислав Владимиров и Маноил Манев, но страстите бързо се нажежиха и двамата започнаха да говорят един през друг. На няколко пъти Кошлуков ги помоли да успокоят тона, но те не го чуха, опитвайки се да изложат аргументите си. \"А аз мога ли да задам въпрос?\", попита журналистът в опит да вземе думата. Когато видя, че не може да укроти гостите си, водещият започна да се смее.  Иначе едно от нещата, които стана ясно от думите на социалиста Станислав Владимиров, е, че  това е актуализация на стратегия от 2013 г. - документ, който и тогава е бил сбъркан „стурктурно“. За пример той посочи, че демографският проблем на България е посочен на седмо място.  Според Маноил Манев от ГЕРБ подредбата няма значение, тъй като всичко в нея е с еднаква важност. Той допълни, че години наред в България не е имало такава стратегия и концептуална рамка на тема сигурност.    ", "date": "2018.03.15", "title": "Жега в ефира: БСП и ГЕРБ в лют спор заради частната охрана в селата, Кошлуков се видя в чудо"}
{"url": "https://www.blitz.bg/lyubopitno/v-tsyal-kitay-govoryat-za-tazi-bulka-ot-ukrayna-koyato-ne-se-prodade-za-mnogo-pari-apartament-i-kola_news586042.html", "text": "Роднини на младоженец от китайската провинция Шанси бяха удивени, че родителите на украинска булка не са поискали откуп за нея. Търговският агент Хе Пенгвай и украинската преводачка Инес, която се е преместила в Китай преди 4 години, се омъжва в родния град на младоженеца, пише South China Morning Post. \"Сватбата на сина беше много проста, подготвяхме се само за една седмица\", казва майката на младоженеца. Роднините твърдят, че никога не са виждали младоженец, който е успял да се измъкне толкова лесно.   В съответствие с местния обичай, той е трябвало да плати на роднините на булката. \"Семейството на момичето не е искало откуп и не е искало да купим апартамент или кола\", разказва бащата на младоженеца.  Новодошлите младоженци планират да открият собствен бизнес в Шанси, а две години по-късно ще посетят Украйна, за да направят още една сватба.   Купването на булката е древна традиция, оцеляла в някои страни от Азия, Африка, Близкия изток и Океания. В Китай, роднини на булката, като правило, дават съгласие за брак срещу 200 000 юана (1,8 милиона рубли или 50 хиляди лева) и един апартамент.  В Русия, Украйна и в много страни на Европа пък има обратният обичай: семейството на младоженеца очаква, че булката ще има зестра. Превод и редакция: БЛИЦ", "date": "2018.03.15", "title": "В цял Китай говорят за тази булка от Украйна, която не се продаде за много пари, апартамент и кола!"}
{"url": "https://www.blitz.bg/svyat/london-ostro-i-tvrdo-km-rusiya-tryabva-da-otstpite-i-da-mlknete_news586222.html", "text": "Русия трябва да \"отстъпи и да млъкне\". Това призова британският военен министър Гавин Уилямсън, цитиран от Sky News.​​​​​​​ Ще видим Русия как ще отговори на това, което направихме. Това е напълно жесток и възмутителен акт, който Русия устрои в Солсбъри. Ние отговорихме на това. Честно казано Русия трябва да отстъпи и да млъкне, призова министърът, коментирайки случая с бившия двоен агент Сергей Скрипал.Междувременно говорител на външното министерство на Русия заяви, че коментарът на британския министър показва, че Лондон е разтревожен и вероятно крие нещо.  Вчера британският премиер Тереза Мей обяви, че Лондон гони 23-ма руски дипломати до края на седмицата. Съвсем скоро Москва ще експулсира британски дипломати, съобщи руският външен министър Сергей Лавров. 66-годишният Скрипал и 33-годишната му дъщеря Юлия се намират в критично, но стабилно състояние в болница, след като изпаднаха в безсъзнание на обществена пейка пред търговски център в английския град Солсбъри по-рано този месец. Днес премиерът Мей е на посещение в Солсбъри.  В същото време Гавин разкри, че Великобритания ще открие нов център за защита от химически оръжия. Обединеното кралство ще предприеме крачка в отговор на растящата заплаха, подчерта той. По думите му новият център е част от по-голям план за противодействие на нападения с химически оръжия. Новият център е на стойност 48 милиона британски лири. Той ще е в научния парк Портън даун, който установи, че използваният срещу бившия руски двоен агент Сергей Скрипал и дъщеря му химически агент е \"Новичок\".", "date": "2018.03.15", "title": "Лондон остро и твърдо към Русия: Трябва да отстъпите и да млъкнете"}
{"url": "https://www.blitz.bg/svyat/boeve-v-lagera-yarmuk-id-atakuva-opozitsiyata-i-siriyskata-armiya-snimkivideo_news586100.html", "text": "Сирийската армия взела под контрол голяма част от района Ал-Кадама южно от Дамаск, след като екстремистите от „Хайят Тахрир аш-Шам” предали позициите си на правителствените войски. Това станало след половингодишни преговори и споразумение с правителството за последващата евакуация на ислямистите от град Калаат-ал-Мудик към провинциите Идлиб и Хама (300 радикали и 1000 близки и роднини). След като споразумението влязло в сила, бандите на ИД щурмували Ал-Кадама от своите позиции в лагера за палестински бежанци Ал-Ярмук (8 км южно от Дамаск), за да не може сирийската армия да вземе напълно под свой контрол този район.     Близката до ИД агенция Amaq на свой ред твърди, че ИД предотвратила нападение на опозиционни радикали на техни позиции в лагера Ярмук в селището Ялда. Там въстаниците уж атакували с паркиран миниран автомобил, след което атакували с два бронирани автомобила.     Сега армията контролира около 70% от Ал-Кадама, а ИД се задоволява с останалите 30%. Но след като приключи операцията в Източна Гута и правителствените войски бъдат прехвърлени в съседния Ярмук (около 20 км), терористите няма да имат друг избор освен да се предадат или да бъдат унищожени.    Превод и редакция: БЛИЦ    ", "date": "2018.03.15", "title": "Боеве в лагера Ярмук: ИД атакува опозицията и сирийската армия (СНИМКИ/ВИДЕО)"}
{"url": "https://www.blitz.bg/svyat/afganistanets-pri-byagstvo-ot-plen-zastrelyal-7-talibani-i-ranil-18_news586215.html", "text": "Намиращ се в плен при талибаните убил 7 души и успял да избяга, съобщи „Интерфакс” с позоваване на местни медии. Пленникът Авал Хан е брат на командира на местната полиция Дурай Хан. Той успял да докопа автомат и открил с него огън. В резултат са застреляни 7 талибани, други 18 са ранени.     Авал Хан успял да избяга с автомобил на талибаните.     Инцидентът станал снощи на територията на уезда Гомал в югоизточната афганистанска провинция Пактика. /  БЛИЦ    ", "date": "2018.03.15", "title": "Афганистанец при бягство от плен застрелял 7 талибани и ранил 18"}
{"url": "https://www.blitz.bg/svyat/tragediyata-e-neopisuema-ochevidtsi-tvrdyat-che-styuardesata-elena-padnala-ot-boing-777-e-napravila-opit-za-samoubiystvo-snimki-18_news586200.html", "text": "Член на екипажа на самолет на Emirates Airlines, който е трябвало да излети от международното летище в Ентебе в Уганда в сряда, е пострадал сериозно, след като скочил през аварийния изход на машината. Полетът с номер EK 730 току що бил пристигнал в Ентебе и се подготвял да приеме пътници за Дубай, когато е станал инцидентът, каза източник от летището, съобщават световни медии. Членът на екипажа, чияето име се разбра преди малко, е бил незабавно откаран в болница със застрашаващи живота травми, пише угандският вестник \"Дейли Монитор\".  БЛИЦ припомня, че съвсем скоро се разбра, че .  Уточнява се, че стюардесата е скочила от самолета, докато машината е рулирала на пистата.  Точната причина за инцидента тепърва предстои да се изясни. Някои очевидци обаче говорят за опит за самоубийство. Преди да скочи тя е била поставила стъклена бутилка под брадичката си.  Други свидетели разказват, че са я видели да се кара със свои колеги, докато те са се качвали на борда на самолета.  „Колената ѝ са раздробени, по цялото тяло имаше рани от счупената стъклена бутилка, с която скочи“, разказа очевидец на летището.  Вианей Лугая, шефът на връзките с обществеността на агенцията за гражданска авиация в Уганда, потвърди инцидента. В изявление на агенцията за гражданска авиация се казва, че член на екипажа „е отворил аварийния изход и, за нещастие, е паднал“ без да се знае как и защо.     От агенцията добавят, че противно на информацията, разпространена чрез постове в социални мрежи, жената все още е жива. Превод и редакция: БЛИЦ", "date": "2018.03.15", "title": "Трагедията е неописуема: Очевидци твърдят, че стюардесата Елена, паднала от \"Боинг 777\", е направила опит за самоубийство (СНИМКИ 18+)"}
{"url": "https://www.blitz.bg/obshtestvo/skandal-s-mareshki-i-bentlito-mu-s-tuzarski-reg-6666-eto-kak-se-opravda-lidert-na-volya-snimki_news586121.html", "text": "В социалните мрежи се появиха снимки, на които се вижда как лидерът на партия \"Воля\" Веселин Марешки е паркирал вишневочервеното си \"Бентли\" с тузарски номер 6666 на тротоара под знак, забраняващ престоя и паркирането, подсилен и с предупреждение за паяк. Политикът и бизнесмен коментира в ефира на Нова тв скандала по следния начин: \"Тук има два момента - първо фалшива новина и второ, огромна реклама за мен. От почти една година  не съм ползвал този автомобил и всеки може да направи колаж. Колата е във Варна, а аз отдавна съм в София. Ползвам автомобила главно за абитуриенти\".  Запитан обаче дали е продал колата, той каза, че все още е негова и не успя да отговори на въпроса кой я е карал.  \"Ако българите спрат да вярват на такива фалшиви новини и ни подкрепят повече, ще им помогнем да живеят по-добре\", добави той.    ", "date": "2018.03.15", "title": "Скандал с Марешки и бентлито му с тузарски Рег.№ 6666: Ето как се оправда лидерът на \"Воля\" (СНИМКИ)"}
{"url": "https://www.blitz.bg/zdrave/sbudikh-se-oblyana-v-pot-snuvakh-strashno-chudovishche_news586196.html", "text": "В памет на моята баба, която си отиде преди 13 години. От нея научих да се справям, да устоявам, да преминавам през трудностите, да съм чепата, да се шегувам, да имам истинска приятелка и да живея с последствията от постъпките си. От нея научих, че от думите боли. Бабо, помня те! Събудих се обляна в пот. Сънувах страшно чудовище: огромно, черно-зелено на цвят, лепкаво, слузесто, силно. Тропаше по прозореца на стаята ми и крещеше да го пусна вътре.  Усещах пулса си навсякъде -  в ушите, в гърлото, в стомаха. Краката ми бяха омекнали. Ръцете ми трепереха. Умът ми беше каша. А чудовището не спираше да тропа и крещи: “Пусни ме да вляза! Пусни ме да вляза!”. Една част от мен се бунтуваше: “Как така ще пусна този звяр в дома си?!”.  Друга обаче ми казваше, че не мога да го спра, защото вече беше влязло! И не само беше, но и беше успяло да изяде спокойствието ми, да разхвърля света, който си бях подредила, да унищожи всичко хубаво, което бях създала. Чудовището не преставаше да вилнее и руши. Крещеше в лицето ми: “Дай ми още, дай ми още.... Кажи ми го! КАЖИ МИ ГО!!!!”", "date": "2018.03.15", "title": "Събудих се обляна в пот. Сънувах страшно чудовищe..."}
{"url": "https://www.blitz.bg/svyat/zhirinovski-zaplashi-london-s-baltiyskiya-flot-dve-raketi-i-sbogom-tereza-mey_news586123.html", "text": "Кандидатът за президент и лидер на руската Либерално-демократическа партия (ЛДПР) Владимир Жириновски остро нападна Великобритания и премиера Тереза Мей в отговор на решението на Лондон да изгони 23 руски дипломати и да прекрати двустранните контакти на високо ниво. В предизборен дебат, предаван по телевизията \"Россия 1\", той отсече \"Достатъчни са две ракети и - сбогом, Тереза Мей!\". \"Външната политика - това е лицето на държавата. Не трябва да допускаме някой да ни обижда, да ни прави на глупаци, да ни заплашва, да ни лепи етикети и да ни предявява ултиматуми. Главнокомандващият да изпрати Балтийския флот към бреговете на Британия\", разпалено обясни Жириновски. Лондон официално обвини Русия за опита за отравянето на бившия руски двоен агент Сергей Скрипал и дъщеря му с бойното отровно вещество \"Новичок\", разработено по време на Студената война в СССР.  Русия категорично отрича да е замесена в случая и твърди, че производството на \"Новичок\" е прекратено отдавна, а всички налични количества са били унищожени. \"И още нещо ще ви припомня. Хрушчов веднъж каза на британците: Достатъчни са ми две ракети и вашите острови ще престанат да съществуват\". И те си затвориха устите за 20 години напред\", категоричен бе Жириновски.  \"Днес нас ни заплашват, поставят ни ултиматум. Някакъв беглец, предател, шпионин - някой го отровил и е виновна цяла Русия. Ние сме 150 милиона и те заплашват да ни бомбардират, плашат ни с кибератаки, да започнат война. Те са полудели. Тереза Мей, министър-председателката на Великобритания... Жена, която никога не е воювала, също като Тачър, която започна война за Фолкландските острови, а тази сега иска да започне война в Европа\", обясни ситуацията кандидатът за президент, пише „Епицентър“.  \"Във всеки момент ние ще предприемем военен отговор. Обявява ултиматум, какъвто се обявява само пред война\", заяви още Жириновски. Той разкритикува още \"гнилия Запад\", където на власт са партии на педофилите и даде пример с Холандия. \"Във Франция бият с палки привържениците на традиционното семейство. Такава Европа ли ни е нужна?\", възкликна той, с което предизвика реплика на Ксения Собчак, че говори небивалици.  \"Тези, които проповядват такива ценности на гнилия Запад у нас, трябва да бъдат изгонени. И всички, които отричат принадлежността на Крим към Русия, са държавни престъпници! Когато стана президент, всички ще отидете на съд!\", категоричен бе лидерът на ЛДПР.", "date": "2018.03.15", "title": "Жириновски заплаши Лондон с Балтийския флот: Две ракети и сбогом, Тереза Мей!"}
{"url": "https://www.blitz.bg/svyat/erdogan-prizova-turskiya-narod-gotvete-se-za-treta-svetovna-voyna_news586174.html", "text": "Турският президент Реджеп Ердоган предупреди, че в скоро време може да избухне Трета световна война заради случващото се в Сирия, съобщи гръцкото издание „Прототема“, цитирайки турските издания. В столицата Анкара държавният глава предупреди, че искрата може да бъде запалена от американските бази на сирийска територия.„САЩ имат 20 военни бази в Сирия“, заяви Реджеп Ердоган на фона на влошените дипломатически отношения между Анкара и Вашингтон.  Той призова своите сънародници да бъдат подготвени за сценарий „Трета световна война“. „САЩ изграждат военни бази в Сирия. В региона има военно присъствие и на Турция, Иран и Русия. Тези бази могат да доведат до война“, заяви турският президент. В Анкара Ердоган каза, че „трябва да сме готови за всички възможности“. Сирийската гражданска война започна през 2011 година. Увеличен е рискът от пряк сблъсък между армиите на страните в конфликта. Русия стои твърдо зад режима на Башар Асад, а между Турция и САЩ има напрежение заради подкрепата към кюрдите от страна на Вашингтон. Междувременно стана ясно, че турският външен министър Мевлют Чавушоглу, който трябваше да лети за Вашингтон след няколко дни, е отменил визитата си. Причина са рокадите по високите етажи на американската дипломация. Държавният секретар Рекс Тилърсън беше сменен с директора на ЦРУ Майк Помпео.", "date": "2018.03.15", "title": "Ердоган призова турския народ: Гответе се за Трета световна война"}
{"url": "https://www.blitz.bg/svyat/osuetikha-pklen-plan-da-bde-izbito-semeystvoto-na-erdogan-shifr-na-kirilitsa-izdal-atentatorite_news586151.html", "text": "Покушение срещу семейството на турския президент Реджеп Тайип Ердоган, готвено от кюрдска групировка, е било осуетено от турските власти, пише турският в. \"Сабах\". Планът за атентата бил подготвян от групировка, смятана за подизпълнител на терористичната Кюрдска работническа партия (ПКК), а негова мишена били хора от най-близкото обкръжение на Ердоган. Плановете излезли наяве с разбиването на клетка на \"Ястреби за свобода на Кюрдистан\" (ТАК) - поставена извън закона организация, свързана с ПКК. При разследването е установено, че групата готвела покушение по-специално срещу синовете на Ердоган Ахмет Бурак Ердоган и Билял Ердоган и срещу зетьовете му - министъра на енергетиката Берат Албайрак и Селчук Байрактар, а така също и срещу Серхат Албайрак, заместник-директор на медийната компания \"Туркуваз медия\".  В иззетите документи е бил разчетен шифър с букви на кирилица, при което били разкрити плановете на терористите да убият близките на Ердоган.  \"Сабах\" посочва, че същата група е отговорна и за атентат през декември 2016 г., при който 46 души бяха убити, а над двеста ранени при две самоубийствени бомбени нападения край стадион \"Водафон Арена\" в Истанбул.  Именно у сочената като главен организатор на този атентат и ръководна фигура в клетката на ТАК Зозан Кутум са били открити кодираните планове за покушението срещу семейството на президента. От снимки на иззетия текст става ясно обаче, че не става въпрос за съвременния вариант на кирилицата.   Същата клетка е заподозряна и за други смъртоносни атентати в миналото, пише още \"Сабах\". Тя се е състояла от 52-ма души. Всички те са задържани с изключение само на петима.  При извършените обиски в домовете на заподозрените са били намерени експлозиви, оръжия и други материали, използвани за направата на взривни устройства.  ", "date": "2018.03.15", "title": "Осуетиха пъклен план да бъде избито семейството на Ердоган! Шифър на кирилица издал атентаторите"}
{"url": "https://www.blitz.bg/analizi-i-komentari/germaniya-proplaka-zadkhvame-se-ot-bezdomni-blgari-koito-ni-tormozyat-problemt-stava-vse-po-golyam_news586169.html", "text": "Експерти, цитирани от вестник \"Ди Велт\", твърдят, че през тази година в Германия навярно ще има над един милион бездомници. Предполага се, че близо една трета от всички тези хора са от България, Румъния, Полша и бившите съветски републики.За голяма част от германските градове тези преселници се оказват тежък проблем. Не на последно място, защото създават нелегални палаткови лагери, в които нощуват, оставят след себе си планини от боклуци и екскременти, бият се помежду си или проявяват агресия срещу представители на реда.  Властите в Берлин, където притокът на подобни мигранти е особено голям, през есента за пореден път са разтурили нелегален бивак на източноевропейци в региона на квартал „Тиргартен\". Жителите на околните кооперации с месеци били притеснявани от проблемите, за които се оплаквали. Помощ обаче получили едва когато се наложило да се разследва смъртта на една 60-годишна жена, която навярно е била убита от един от бивакуващите - чеченец с предварителни присъди. Отношението към чужденците не е еднозначно, пише вестникът и пояснява, че политиците залагат предимно на мерки като екстрадиране и разтуряне на палатковите лагери, докато социалните работници настояват на въпросните хора да се оказва повече помощ. Ситуацията става непоносима Конфликтът между съчувствие и недоверие е особено остър в Берлин, но и на други места в Германия, посочва изданието и цитира кмета на един район в Кьолн, който твърди, че ситуацията в града е станала непоносима. Той разказва, че хората в пешеходните зони често били притеснявани от пияни просяци – предимно от Румъния, България и Полша. Самият той наблюдавал изумителна сцена в един супермаркет, където четирима чужденци притеснявали една жена: „Видях как единият от тях си смъкна панталоните и започна да мастурбира пред жената. Когато се обърнах към мъжете с думите: „Вижте какво, дръжте се прилично!\", четиримата станаха крайно агресивни\", казва Андреас Хупке от партията на Зелените. Той смята, че политиците и на национално, и на европейско равнище оставят местните власти сами да се справят с тези проблеми; на градските власти обаче до голяма степен им били вързани ръцете – например от европейските разпоредби. Дори и след изтичането на шестмесечния срок, през който мигрантите имат право на престой, за да си търсят работа, е трудно да се екстрадират такива хора заради най-различни законови пречки, оплаква се главната кметица на Кьолн Хенриете Рекер. Дяволският кръг Право на социални облаги имат само онези европейски мигранти, които са живели поне пет години в Германия. Повечето източноевропейци нямат подобна привилегия – и затова се изхранват с просия и събиране на стъклен амбалаж. Някои крадат, а други стават обект на трудова експлоатация. Повечето от тези хора живеят при минусови температури в парковете и под мостовете, но дори и тази мизерия за тях е по-добра, отколкото живота в родните им страни, пише „Ди Велт\". Мигрантите по бедност предизвикват и други проблеми – като недостиг на места в приютите за бедни или във временните спални за настаняване по време на големи студове. Властите в Хамбург проявявали най-голяма твърдост спрямо пришълците. На 800 мигранти бил отказан достъп до спалните помещения, след като въпросните чужденци заявили, че в родните си страни разполагат с покрив над главите си. На тях градските власти им връчили билет за връщане, а онези, които отказали да го приемат, били допускани до топлите помещения само през деня. Говорителят на хамбургските власти Маркус Швайцер оправдава тези сурови действия с думите: „Няма да помогнем на тези хора, ако им обещаваме неща, които ние в Хамбург или другаде в Германия, просто няма как да изпълним\". Вестник „Ди Велт\" пише в заключение, че нито Кьолн, нито Хамбург или Берлин имат конкретни идеи как да се пробие дяволският кръг от миграция по бедност и безперспективност. Повечето градове междувременно са вдигнали ръце и вместо причините за явлението, атакуват само симптомите.", "date": "2018.03.15", "title": "Германия проплака: Задъхваме се от бездомни българи, които ни тормозят, проблемът става все по-голям"}
{"url": "https://www.blitz.bg/layfstayl/svetski/shok-sred-zvezdite-dzhenifr-anistn-kazala-na-brad-da-napravi-bebe-i-toy-se-sglasil_news586172.html", "text": "Биологичният часовник тиктака и Дженифър Анистън умолява своя бивш Брад Пит да ѝ направи бебе. При това източник заяви пред „РадарОнлайн“, че Брад няма нищо против, пише списание \"Стар\". Представителите на актрисата отричат тези твърдения, но звездата от „Приятели“ продължава да иска да има дете, дори след раздялата си с Джъстин Теру, като тя е твърдо решена донор за семето да бъде именно Пит.    „Не става дума Джен да се събере отново с Брад, поне засега“, уточнява източникът, близък до бившата двойка. „Тя обаче преди години предвидливо си замрази яйцеклетки, а сега е помолила Брад да дари сперма, за да може най-накрая да имат дете заедно“, казва още той.    Според източници, провалът на брака между Джен и Джъстин се дължи именно на липсата на деца. „Когато сключиха брак, Джен каза, че иска да има семейство, за Джъстин също бе важно да има деца“, казва един от тях.    С течение на времето обаче, кариерите и другите ангажименти, както се предполага, са попречили на плановете за деца на двойката.    „Един от последните им скандали е бил именно заради децата, защото Дженифър постоянно е отлагала. Джен постоянно взимаше все нови и нови роли и променяше плановете за създаването на пълноценно семейство, въпреки че това бе приоритет на брака им“. Казва източникът.    Източници на „Радар“ обаче твърдят, че причината Анистън да отлага забременяването са съмненията ѝ относно бащинските качества на Теру.   Превод и редакция: БЛИЦ", "date": "2018.03.15", "title": "Шок сред звездите! Дженифър Анистън казала на Брад да ѝ направи бебе и той се съгласил"}
{"url": "https://www.blitz.bg/obshtestvo/taynstvena-zhena-pribirashe-parite-na-bate-nikolay_news586186.html", "text": "Понякога и пророчиците грешат. Баба Ванга казала, на Бате Николай, че ще живее до 82 години. Той й вярваше. Не само защото го наричаше нежно:Петел, а защото някога тя бе върнала от отвъдното сина му Стефан. Но този беше един от малкото случаи в живота му, към които той не искаше да се връща. За останалите, разводите, изневерите, катастрофите, побоищата, ракът, говореше без притеснение и с усмивка. Сякаш това не бяха негови истории, а на някой непознат, живеещ зад океана. Когато му чествахме 75-годишен юбилей, той знаеше, че му остават още седем години и гледаше на това с абсолютно спокойствие. Даже очакваше, Господ да му отпусна още малко.   Пророчицата сгреши с пет години. Николай Николаев си тръгна на 77. Инсулт. Намира го синът му Стефан, пристигнал току- що от Париж. Дали ще отиде в рая? Не съм съвсем сигурен. Струва ми се, че и Свети Петър да го чака пред дверите, ще подмине, няма да влезе. Защото  животът там, поне както го описват класиците, е несъвместим с неговата душа. Той  бе човек/  разказвам в минало време, но нещо не ми се връзва, затова ще мина в сегашно/ та... той е човек на бурните страсти, на големите скандални любови, на пагубните раздели, след които  обикновено остава на улицата , на водката, лудостта, разрошената коса,  и разпиления  живот. Освен това, ако сте чели последната му книга „Аз, клоунът“ тя завършва с един пътен знак на който пише:   Така е. Николай може да не е ангел, но има едно  качество, заради  което   е редно да му дадат райско жителство.  Неговата доброта. Звучи тъпо, нали. Клиширано. За мъртвите или хубаво, не или нищо. Само, че през многото години, в  които го познавам, Николай нито веднаж не стори злина  и не каза лоша дума за никого.  Дори и за този, който зверски го преби, дори и за джигита, който го блъсна с джипа си  и прати в кома, дори за кучето, което го ръфа до кокал. Станеше ли дума за някой негов колега,  той започваше винаги с думите: Голям актьор, страхотен човек  И затова доста бе огорчен след като чу, че някои от същите тези негови колеги, със злоба подхвърляли:  Какво толкова е направил Николай, за да му дават персонална пенсия. Иначе другата, за 43-те години трудов стаж  му беше 113 лева.    Какво е направил, пише в биографията му. Той не парадираше с това. Напротив определяше се като скромен средноталантлив служител на Мелпомена.   А защо служител ли?  Заради една история: За директор на Народния театър и Операта е назначен едновременно маститият за времето си генерал Александър Гетман. Дошъл  новият шеф да  понагледа  вилаета си. Но неинформираната  портиерка като видяла тежките червени лампази и сърмените пагони на воина, любезно го насочила:  „Ние си имаме директор, Военният  театър е на  другата улица”.  Николай стоял наблизо и станал неволен свидетел на цялата случка. Тогава   офицерът се  обърнал към него:  - Младежо, ти  като какъв служиш тука  - Като актьор ,другарю генерал, строево отвърнал Бате Николай.   През последните години Николай живееше в Драгиовци, махала над Вакарел. Най-близкият му съсед бе на километър, най-близкият приятел, грамадното куче Арго, което по добрината  приличаше на стопанина си. В петък вечерта винаги идваше Митака, един висок мургав младеж, недовиждащ с едното око, израснал  в сиропиталищата, когото Николай наричаше: Сине, той него - Коко.  Митака работеше в една  детска градина, имаше приятелка,  с която бяха расли в един дом, и Николай много им се радваше. „Няма по-добро упражнение за сърцето от това да се наведеш и повдигнеш някого“- такава гимнастика препоръчваше Николай на малките си приятели в Пирогов. Или друго:  „ Усмихни се на някой непознат“ . Това може да се окаже единствената му радост за деня.  И той го правеше. Усмивката беше заложена в ДНК-то му.  Напоследък, след първата водка, седнал пред пушещото барбекю, той много обичаше да дава интервюта. Пусни касетофона- казваше - и почваше да громи властта.  Всъщност тя  бе единственото нещо, за което той говореше лошо.  Болеше го, че  унищожи цирка, че остави „Пирогов да   агонизира и громеше някакъв политолог, който  препоръчал да се смени името на болницата, тъй като патронът й е руснак. Ядосваше се  заради една реклама за изкуствено оплождане: „Правим бебета с датски материал“. Даже я беше публикувал в книгата си „Аз, клоунът“.  Утрините му неизменно започваха с физзарядката  на „ тибетските монаси“. 5-6 упражнения, които се повтаряха по тринадесет пъти всяко. Не знам колко религиозен беше,  но обясняваше, че е вярващ,   но не като „ полковниците от Синода“. Боготвореше някакъв  94 - годишен свещеник от Смилян, който ходил в снега , с дълга върлина, пеш, за да донесе вяра в няколко села без църква и духовни пастири.   Беше много мъчително за него, когато поради липса на пари „Пирогов“ съкрати  клоуните: проф. Д-р Коко /Бате Николай/, доц. Д-р Роко /Марин Неделчев-Мърчо/ д-р Гонг /художника професор Гонгалов/ . Тогава той изплака. В израелските болници  има 98 щатни клоуни, а тук не искат  трима.   Всъщност визитациите, разбирай представленията пред тежко болните дечица,  във вторник , бяха единствената причина  Николай  да слиза в София. В гората той си имаше всичко. Наблизо с общо участие бяха направили параклис, с който той  много  се гордееше. В двора си имаше  градина, подредена като научен институт. В миниатюрните,  по няколко педи, лехички   всичко стриктно  бе описано: зелени чушки, патладжан, домати дори и бакла.  Обичаше да разказва историята на 180 годишната си къща, до която се стигаше по най-черния път в света, но това не пречеше да има весели пътни знаци като: „За ЕС-все направо“ и други подобни. Всъщност своята крепост той  бе нарекъл „Къща на любовта“ а себе си, заточеникът - йеромонах  Хормоний.  Това обаче не му пречеше да възхвалява понякога актуалните си сексуални избухвания.  Стигнахме и до тези  фатални  дни. С актьора Дидо Мачев му гостувахме  в края на миналото лято. Имаше и други гости, млади хора. Той беше в страхотна форма, тичаше  гол до кръста, изпечен от слънцето, пийваше с  настроение. Някакъв приятел му носеше ракия и той я оставяше за приятелите, предпочиташе  водка. Вземете и кока - кола, поръчваше на гостите. Правеше саморъчно страхотно вкусен хляб. На котлона му винаги имаше сварен боб или шкембе чорба. Истински Странджа.   Работеше върху режисурата на  някаква пиеса,  но  дума не искаше да  продума сам  да се качи на  сцената. За града неизменно се пременяше с  каскета от зебло, с който бе играл Джани  Леопарди в „Оркестър без име“. Казваше, че оттогава не го е свалял., но смятахме, че на един артист и бохем от неговия ранг, всичко е позволено.   Николай имаше добри месечни  доходи и не харчеше почти за нищо. И затова приятелите му бяха озадачени, когато в един момент тръгна да иска пари от всички.  При това сериозни суми.  Обясняваше, че му трябват за някакъв сериозен проект с огромна печалба.  Сред близките му се заговори, че дава всичките си пари на някаква  жена. Коя?  Така и не се разбра.   Последната ми среща в големия актьор и страхотен човек беше в един снежен ден. Дойде с една стара кола, която нямаше дори и един прозорец. Помоли за пари и ме попита дали ще се включа в поредния негов проект,  свързан  с болните деца.  Слушах го внимателно, но това, което говореше, вече нямаше нищо общо с реалността.  Надскачаше фантазиите дори на човек като него. Повече не го видях.   Дни след това се случи ужасното. Обеси се Надежда и телефонът му спря да отговаря дори на най-близките.  Всичко подсказваше, че идва краят.  Исак ГОЗЕС ", "date": "2018.03.15", "title": "Тайнствена жена прибираше парите на Бате Николай"}
{"url": "https://www.blitz.bg/svyat/gugl-nanese-strashen-udar-na-bitkoyn-kriptovalutata-otnovo-se-srina_news586144.html", "text": "Цената на биткойните тръгна надолу, след като „Гугъл“ обяви забраната си да рекламира криптовалути, съобщиха световните агенции. Нивата са най-ниските от средата на месец февруари насам.Цената на един биткойн достигна $8,370.40. Новата политика на американския софтуерен гигант ще влезе в сила от месец юни тази година. Ходът срещу рекламирането на криптовалути бе предприет преди това и от социалната мрежа „Фейсбук“. Цената на биткойните се увеличи значително през последните месеци.  Някои финансови анализатори смятат, че всичко е един балон, който рано или късно ще се спука. Любопитно е, че през миналия месец Венецуела пусна своя собствена криптовалута. Тя бе кръстена „петро“.", "date": "2018.03.15", "title": "\"Гугъл\" нанесе страшен удар на биткойн, криптовалутата отново се срина"}
{"url": "https://www.blitz.bg/lyubopitno/zlato-vali-ot-nebeto-nad-yakutsk-nebesnoto-imane-e-9-tona_news586177.html", "text": "Товарен самолет АН-12, превозващ 9 тона злато, изсипа част от товара си на летището в Якутск, съобщават руски медии. Люкът на самолета се отворил неочаквано и на пистата изпаднали стотици златни кюлчета, по 20 кг всяко. Съобщава се, че са събрани 172 кюлчета, но не е ясно дали всички изпаднали златни късове са прибрани. Самолетът е летял от мина „Купол“ в Якутия за Красноярск с междинно кацане за зареждане в Якутск, предаде БНР. В момента грам злато се търгува на цена от около 40 лева за грам.  ", "date": "2018.03.15", "title": "Злато вали от небето над Якутск, небесното имане е 9 тона!"}
{"url": "https://www.blitz.bg/obshtestvo/kultura/zlatnoto-runo-ptyat-na-argonavtite-16-predmeta-ot-kolektsiya-vasil-bozhkov-za-prv-pt-pred-publika-v-natsionalnata-galeriya-galeiyavideo_news586214.html", "text": "На 15 март 2018 г. беше открита изложбата „Златното руно. Пътят на Аргонавтите“ – Колекция Васил Божков, като част от програмата Европейска година на културното наследство 2018. Софиянци и гости на столицата ще имат възможността да посетят събитието от 16 март до 10 юни 2018 г. в Национална галерия – Двореца. 62 експоната от Колекция Васил Божков ще поведат посетителите на приказно приключение с аргонавтите. Те включват златни и сребърни източни съдове, ритони, червенофигурни вази, ритуални сребърни позлатени съдове, погребални дарове, обредни сервизи и др. 16 от предметите ще бъдат изложени пред публика за пръв път – по-значимите от тях са сребърният ритон със скулптирана фигура на стар Силен, възлегнал върху винен мях от кожата на пантера – блестящ пример за изтънчено произведение на лукса, два сребърни съда с образа на Тезей – най-известният герой на Атика в Античността, масивен златен кантарос от ХІІ-Х в. пр. Хр., сребърна амфора-ритон със зооморфни дръжки, произведение на Западноанатолийско ателие от края на VI в. пр. Хр., сребърен позлатен кантарос с изображение на Херакъл и централният предмет в експозицията – непубликуван досега сребърен кантарос със златни детайли, със сцена, изобразяваща жертвоприношение на овен.     Куратори на изложбата са д-р Любава Конова – специалист по тракийска и антична история и археология, и Елка Пенкова, подготвили и реализирали над 30 временни изложби в България и чужбина, както и раздели от постоянните експозиции в Националния исторически музей.   Артефакти от Колекция Васил Божков се представят пред публика за седми път. Някои от миналите изложби са „Спасените богатства на Древна Тракия от Колекция  “ през 2009 г. в Москва, „Тракия и Древният свят“ в НИМ – София през 2011 г., „Тракийско злато от България. Легендите оживяват“ в Държавния исторически музей в Москва през 2013 г. и др.   __________________________________________________________________________________  Колекция   се състои от над 3000 предмета на античното изкуство, постъпвали през годините от 2005-а до днес. Съставена е от разнообразни групи паметници, изработени от различни материали, датирани от неолита до Късната античност.     ", "date": "2018.03.15", "title": "\"Златното руно. Пътят на Аргонавтите\": 16 предмета от Колекция Васил Божков за пръв път пред публика в Националната галерия (ГАЛЕИЯ/ВИДЕО)"}
{"url": "https://www.blitz.bg/lyubopitno/nauka-i-tekhnologii/zashcho-li-rusiya-kupuva-oborudvane-za-khakvane-na-iphone_news586211.html", "text": "Регионалните управления на руската Федерална служба за сигурност, Следственият комитет и Министерството на вътрешните работи на РФ купуват софтуер и апаратура от израелската Cellebrite, става ясно от публикации на сайта за държавни поръчки. Разработките на компанията позволяват хакването на всички модели iPhone, включително и най-новите.Според Cellebrite програмите и оборудването ѝ позволяват преодоляване на защитата на повечето популярни смартфони на пазара и осигуряват достъп до личната информация на собственика - снимки, хронология на позвъняванията и кореспонденция, включително и в популярния месинджър Telegram.  За хакването не са нужни специални знания и умения. Достатъчен е физически достъп до апарата и време. Програмите и оборудването на Cellebrite позволяват както разблокиране на телефони с операционна система iOS, така и с Android. За по-старите модели са нужни секунди, а някои по-съвременни може да се предадат и след няколко дни.", "date": "2018.03.15", "title": "Защо ли? Русия купува оборудване за хакване на iPhone"}
{"url": "https://www.blitz.bg/svyat/v-afrika-ubikha-nay-golyamata-zmiya-v-sveta-razmerite-y-sa-chudovishchni-snimka_news586066.html", "text": "Тази анаконда е най-голямата змия в света. Тя е открита в Африка, пише вечер.мк. Дължината й е 134 метра и тежи 2067 кг. Кралските британски войници в Африка са имали нужда от 37 дни да убият влечугото.", "date": "2018.03.15", "title": "В Африка убиха най-голямата змия в света! Размерите й са чудовищни (СНИМКА)"}
{"url": "https://www.blitz.bg/svyat/v-sashch-razvenchakha-mita-za-ruskata-khiperzvukova-raketa-kinzhal-no-priznakha-che-tya-nyama-analog_news585890.html", "text": "Експерти от специализираното американско издание The National Interest дошли до извода, че най-новата руска аеробалистична ракета „Кинжал” не трябва да се признае за хиперзвукова по формални причини. Според тях, за хиперзвуково оръжие трябва да се считат „крилатите ракети, движещи се посредством хиперзвуков правопоточен въздушнореактивен двигател” и затова „Кинжал” не трябва да се отнася към тях, макар ракетите да набират хиперзвукови скорости.     The National Interest отбелязва, че колизията произхожда от обстоятелството, че нито една друга страна в света не разполага с подобни аеробалистични ракети и затова „Кинжал” е уникално оръжие.     За съществуването на хиперзвуковата ракета „Кинжал” пръв обяви Владимир Путин пред Федералното събрание. След това вицепремиерът Дмитрий Рогозин разказа, че разработката на „Кинжал” е вървяла едновременно с модернизацията на височинния изтребител-прехващач МиГ-31.    Превод и редакция: БЛИЦ    ", "date": "2018.03.15", "title": "В САЩ развенчаха мита за руската хиперзвукова ракета \"Кинжал\", но признаха, че тя няма аналог"}
{"url": "https://www.blitz.bg/obshtestvo/georgi-bliznashki-i-ekaterina-mikhaylova-goreshcho-preporchakha-istanbulskata-konventsiya-i-dzhendrstvoto_news586136.html", "text": "Дебатът за еднополовите бракове не е свързан с Истанбулската конвенция. Това каза в сутрешния блок на БНТ специалистът по конституционно право проф. Екатерина Михайлова. По време на този дебат се водеше престрелка с обиди и обществото не разбра изобщо за какво става въпрос в Истанбулската конвенция – а то е защита от насилието. Насилието върху всяко човешко съществио трябва да бъде санкционирано с цел превенция, подчерта тя. Според мен няма нужда от промяна на Конституцията, за да може да бъде ратифицирана конвенцията. Да се наложи промяна на Конституцията заради международен договор, трябва в него да има нещо много различно от принципите, залегнали в основния ни закон. А в конвенцията няма опасност да се стигне до нарушване на права – напротив, тя е в посока за повече механизми за запазване на правата, посочи проф. Михайлова.  Нашето обществено мнение е склонно да се поддава на своите първични страхове, каза преподавателят по конституционно право и бивш служебен премиер проф. Георги Близнашки. Мисля, че твърде дълго продължи истерията по темата и е време да се каже \"стига\". Разговорът трябва да се върне от своето начало и да се чуят специалистите. \"Джендър\" се превърна в мръсна дума, а това няма нищо общо с истината – този термин се ползва от много години. Едно са вицовете в кръчмата, а друго е сериозната политика. Съветът на Европа е много сериозна организация и България трябва да направи обратен завой за Истанбулската конвенция, заяви проф. Близнашки.  За да се противопоставим на джендър идеологията, трябва да имаме много здраво гражданско общество. Но на политическо ниво е нужно едно изключително отговорно поведение, защото върху България може да бъде лепнато едно петно, което няма да може изчистено с години напред, подчерта експертът. Проф. Близнашки също бе категоричен, че ратификацията на конвенцията няма да наложи никаква промяна на Конституцията. Очаквам едно правилно решение на този въпрос, добави той.  Политиците трябва да си поемат отговорността и да предизвикат сериозния разговор по темата. Проблемът е, че създава усещане, че се върши нещо зад гърба на обществеността. Специалистите по темата трябва да бъдат чути, безсмислено е изкуствено да се създава истерия, каза още проф. Герги Близнашки.   ", "date": "2018.03.15", "title": "Георги Близнашки и Екатерина Михайлова горещо препоръчаха Истанбулската конвенция и джендърството"}
{"url": "https://www.blitz.bg/svyat/blgarski-zhurnalist-sbdna-mechtata-na-govoritelkata-na-ruskoto-vnshno-ministerstvo-snimki_news586256.html", "text": "Български журналист сбъдна мечтата на говорителката на руското Министерство на външните работи Мария Захарова. Преди дни официалният представител на руското външно министерство призна в интервю пред местна медия, че много обича цветя. Тя сподели, че в живота си е получавала огромен брой различни цветя, изпращани от най-далечни страни. Обаче имало едно цвете, което никога не е държал в ръцете си - еделвейс. \"Аз съм чела за него много, защото той се смята за цвете, родено през декември, (Мария Захарова е родена на 24 декември 1975 г.) той расте в планините.  Никога не съм го виждала на живо и държала в ръце\", сподели дипломатката.    Мечтата й бе сбъдната от българския кореспондент в Москва на „Медиа мост България” Борис Анзов. На днешния брифинг той зарадва руската говорителка с български еделвайс от Пирин планина.  Относно истинските мъже, Борис Анзов подчерта, че преди 140 години те  са се били на Шипка и в памет на тези, които не са се завърнали при своите майки в Русия и са останали завинаги в България,  ние от „Медиа Мост България” ви подаряваме този еделвайс.  Захарова благодари на българската преса, включително за поканата да посети България. „За разлика от Сергей Лавров, който така и не прие поканата за визита във Великобритания, вашата покана, както ми се струва, е от чисто сърце. Приемам я в лично качество“, шеговито отговори дипломатът.    ", "date": "2018.03.15", "title": "Български журналист сбъдна мечтата на говорителката на руското външно министерство (СНИМКИ)"}
{"url": "https://www.blitz.bg/svyat/mayka-se-omzhi-za-rodniya-si-sin-za-da-go-spasi-ot-armiyata-sled-kato-toy-ya-razkara-tya-se-ozheni-za-dshcherya-si-snimki_news586281.html", "text": "46-годишна американка влиза за 2 години в затвора, след като сключи брак със собствената си дъщеря, съобщава New York Post. Патриша Спан и 26-годишната й дъщеря Мисти се оженили през март 2016 година, веднага след като подобни съюзи били легализирани в американския щат Оклахома. Преди да се ожени за майка си, Мисти сменила фамилното си име от Спан на Клейтън. Малко след като смяната на фамилията станала факт, от полицията проявили интерес към случая.  Бракът между майка и дъщеря бил анулиран през октомври 2017 г., а съдът признал връзката между двете за кръвосмешение.  Изданието отбелязва, че преди много години Патриша била лишена от родителски права. Социалните й отнели децата – едно момиче и две момчета.  В хода на разследването станало ясно, че през 2008 г. жената е сключила брак и със сина си Джоди, за да го спаси от военна служба, но съюзът бил разтрогнат през 2010 година по инициатива на момчето.  Другият син на Патриша - Коуди, твърди, че майка му опитала да се омъжи и за него. По думите му, тя е хищник, който манипулира децата си.     Въпросният случай се разминал без последици за родителката.    ", "date": "2018.03.15", "title": "Майка се омъжи за родния си син, за да го спаси от армията, след като той я разкара, тя се ожени за дъщеря си (СНИМКИ)"}
{"url": "https://www.blitz.bg/svyat/bivshata-na-dg-khatchisn-pregrya-mrezhata-ss-skandalno-video-18-napravi-striptiyz-pred-kamerata-i-ne-skri-nishcho-ot-sebe-si_news586076.html", "text": "Кортни Стодън шокира феновете си със скандално видео, с което отпразнува развода си. 23-годишният модел вкара целия си сексапил в клипче, където танцува чисто гола, преди да влезе под душа. Тя бавно сваля черния си сутиен и лилавите си прашки и се показва в цялата си прелест пред камерата, пише The Sun. Бившата звезда на СВВ изглежда напълно неузнаваема в нормалния си вид, когато тя показва страстната си фигура. Риалити звездата, която се омъжи за актьора Дъг Хатчисън, когато бе само на 16, а той на 50, анонсира раздялата им през 2017 година.   Кортни написа в Инстаграма си, че започва нова глава от живота си. \"Страшно е и малко сюрреалистично, но всяка промяна е такава. Моля се, имам вяра и надежда, че Господ ми е отредил добра съдба\", пише още тя.   Тя бе качила и снимка с бившия си и бе написала: \"Искам този мъж обратно в живота си. Имам нужда да дойде и да ми помогне. Имам нужда този брак да проработи\".    ", "date": "2018.03.15", "title": "Бившата на Дъг Хатчисън прегря мрежата със скандално ВИДЕО 18+! Направи стриптийз пред камерата и не скри нищо от себе си"}
{"url": "https://www.blitz.bg/svyat/putin-progovori-za-minaloto-si-kato-shpionin-i-razkri-operativniya-si-psevdonim-video_news586272.html", "text": "Докато е бил на служба в разузнаването, руският президент е имал оперативен псевдоним – Плавун. „Не съм го избирал сам. Те ни бяха давани от ръководителите на курса”, разказва държавният глава пред журналиста Андрей Кондрашов. Става въпрос за периода на обучение на Путин през 80-те години в Краснознаменния институт „Юрий Андропов“, сега Академия за външно разузнаване.  На въпрос знаел ли е още някой за неговия псевдоним, руският лидер отбелязва, че за такива неща не е било прието да се разказва, „тъй като в това вече няма никаква тайна”. „Свързано е с това, че никой от слушателите не трябва да знае истинската фамилия на другия”, пояснява Путин.  Журналистът Дмитрий Киселев публикува втората част от документалния филм за руския държавен глава - \"Путин\". Първата част на лентата беше гледана от над 13 млн. души.     Превод: БЛИЦ", "date": "2018.03.15", "title": "Путин проговори за миналото си като шпионин и разкри оперативния си псевдоним (ВИДЕО)"}
{"url": "https://www.blitz.bg/layfstayl/svetski/vnuchkata-na-kralitsa-elizabet-ii-pokori-sveta-na-modata-snimki_news586293.html", "text": "В британското кралско семейство могат да бъдат открити много красиви момичета, но братовчедката на принц Уилям реши, че такава красота не трябва да отива на вятъра и щурмува модния бизнес. Принцеса Амелия Уиндзор може да се похвали с богато родословие. Тя е внучка на принц Едуард, правнучка на крал Джордж V и внучка на самата Елизабет II. Младата дама е сред претендентите за британския престол, макар да е 36-та в линията за наследяването.  Амелия е на 22 години – идеалната възраст за кариера в модата. Увлича се по журналистиката, обожава шопинга, а да обикаля бутиците е едно от любимите й занимания.  Амелия Уиндзор е учила история на изкуството в Единбург, а след това чужди езици в университета. През 2010 година изгрява за първи път на страниците на британското издание TATLER, а първите й стъпки в модния бизнес не остават незабелязани и й носят голяма слава.  Пресата започва да й обръща внимание, а снимките й се появяват все по-често по страниците на списанията.    Момичето премина курс в Chanel и вече може да се похвали с ревю за Dolce & Gabbana. Амелия често може да бъде забелязана сред гостите на различни благотворителни мероприятия и светски партита. Превод: БЛИЦ    ", "date": "2018.03.15", "title": "Внучката на кралица Елизабет II покори света на модата (СНИМКИ)"}
{"url": "https://www.blitz.bg/obshtestvo/eto-za-kakvo-kharchi-nay-mnogo-pari-blgarint-spored-nsi_news586140.html", "text": "Българинът харчи най-много от доходите си за храна, на второ място за жилище и битови сметки, на трето място за транспорт. Това сочат данните за 2016 г., разпространени от Националния статистически институт по повод Световния ден на потребителите – 15 март, предаде БГНЕС.37,3% от парите на българина отиват за храна, за жилища и битови разходи отиват 17,3%, транспортът взема 8,3%, здравеопазването 6,7% от доходите. За свободно време, култура и почивка българинът отделя 5,8% от средствата си, за алкохол и цигари – 5,2%, за други стоки и услуги – 5,1%, за жилищно обзавеждане и поддържане на дома – 4,5%, а за дрехи и обувки – 4,4%.  Средно на лице от домакинство българинът изяжда 88 кг хляб годишно, 45,6 кг месо, 27,5 кг кисело мляко, 70 кг зеленчуци и 49 кг плодове. За година българинът изяжда средно 140 яйца. 27,3 литра е консумираният алкохол средно на лице от домакинство за 2016 година. Бирата е най-предпочитана, следвана от виното и за изненада – ракията е на трето място.", "date": "2018.03.15", "title": "Ето за какво харчи най-много пари българинът според НСИ"}
{"url": "https://www.blitz.bg/analizi-i-komentari/deyli-meyl-shche-vrtne-li-krancheto-putin-velikobritaniya-e-ostavena-na-milostta-mu-nasred-stud-i-privrshvashchi-gazovi-zapasi_news586143.html", "text": "Силното застудяване, което се очаква през идната седмица, може да остави Великобритания на милостта на руските газови доставчици, предупредиха експерти. Ниските температури в неделя и понеделник най-вероятно ще покачат до небето търсенето на газ на Острова и цяла Европа. В доклад на анализаторите от S&P се предупреждава, че руският газ може да се окаже единствената опция за страните от Европа, ако те изведнъж изпитат нуждата от повече \"синьо гориво\", защото останалите доставчици вече съобщават за изчерпващи се запаси.  Газовите резерви на Стария континент в момента са на рекордно ниски нива след студеното време през изминалите седмици и затварянето на газови хранилища във Великобритания.  В доклада се казва: „Търсенето на газ се очаква да се покачи отново в края на седмицата в Северозападна Европа, което, вероятно, ще доведе до покачване необходимостта от внос на руски газ. С оглед на очакваното повишено търсене, руските доставчици на газ ще са единственият източник при създалите се условия. Местното производство и другите източници на внос са ефективно изчерпани“.    Всичко това се случва на фона на ескалацията на напрежението между Москва и Лондон във връзка с покушението срещу живота на бившия офицер от ГРУ Сергей Скрипал, който бе отровен с нервнопаралитичен газ в Солсбъри. Според британската страна зад покушението стои Русия. От Кремъл категорично отрекоха обвиненията.   Великобритания вече обяви, че ще прекрати двустранните контакти на високо равнище с Русия и ще отмени поканата към руския външен министър Сергей Лавров да посети страната. Официални лица от кабинета и от кралското семейство няма да посетят Световното по футбол в Москва.        ", "date": "2018.03.15", "title": "„Дейли Мейл”: Ще врътне ли кранчето Путин? Великобритания е оставена на милостта му насред студ и привършващи газови запаси"}
{"url": "https://www.blitz.bg/obshtestvo/tsvetanov-s-tezhk-ukor-km-radev-za-razgovora-mu-s-ruskiya-patriarkh_news586131.html", "text": "ЧЕЗ или Гинка Върбакова не са в състояние да повишават цената на тока. Всички спекулации трябва да спрат. Това заяви в ефира на Нова тв председателят Вътрешна комисия и на ПГ на ГЕРБ Цветан Цветанов. \"И КЕВР, и КЗК, и КФН могат да проверят и да си извършват функциите относно финансирането и изрядността и финансирането на пазара за една сделка, за която българското правителството няма отношение. Договорът е подписан в Чехия, но е по британското законодателство. Това е още един факт, че нямаме отношение. Ние се информираме от медиите\", каза политикът и добави: \"Ако искате нека да поговорим за Нова телевизия! В момента си има нов собственик, трябва ли държавата да има отношение към това?!\".  \"От чешка страна обвиниха персонално Борисов, че те не му били симпатични. Относно подобно съмнение и тиражиране на тази фалшива новина на БСП, че Борисов е зад сделката, видяхте, че, когато започнаха да излизат фактите, нещата са различни. Това е национална тема и не бива да има спекулации\", заяви Цветанов.  \"ЧЕЗ или Гинка не са в състояние да повишават цената на тока. Всички спекулации да спрат - има производител, електроразпределителнма мрежа. КЕВР е органът, който взима окончателното решение и е хубаво, че имаме такъв регулаторен орган, неназначен от МС или Борисов, а избран от българския парламент, където всяка парламентарна група има глас\", добави той.  \"Вчера парламентът, обединявайки се, приехме актуализираната стретегия за национална сигурност до 2025 г., което е един успех на българските институции. Всички стигнахме до пълен политически консенсус\", каза още Цветанов.  Запитан за скандала с руския патриарх Кирил, политикът отговори: \"Вярвате ли, че няма стенограма?! Това е несериозно. Президентската институция не е обсъждане, което се прави в кафене. На всяка една среща, която е официална, винаги има стенограф и това е по протокол, като тези правила винаги се спазват. Помните срещата между Първанов и Симеон Дянков, като се говореше, че има разменени нелицеприятни изрази. Тогава се пусна стенограмата от този разговор, а това е среща между президента и вицепремиера. Просто президентът Радев би натрупал негативи, че не е защитил националните интереси. Има много въпросителни, които могат да се зададат на президента и президентската институция, но това е направено, за да се избегнат такива въпроси. Смятам, че, ако излезе стенограмата, ще видите, че позицията на президентската институция е била доста странна\".  Цветанов добави още: \"Не трябва да се създават условия за противопоставяне на България срещу Русия. В момента Путин така прави посланията към руските граждани, че едва ли не Русия да се чувства като жертва на западната агресия. Нищо подобно\". ", "date": "2018.03.15", "title": "Цветанов с тежък укор към Радев за разговора му с руския патриарх!"}
{"url": "https://www.blitz.bg/ikonomika/prouchvaneto-za-petrol-i-gaz-v-blok-khan-asparukh-se-udlzhava-s-dve-godini_news586159.html", "text": "Срокът за търсене и проучване на петрол и природен газ в „Блок Хан Аспарух“ ще бъде удължен с две години, реши правителството, приемайки искането на титулярите на разрешението – Total, OMV и Repsol, съобщи пресцентърът на Министерския съвет. Блокът е разположен в изключителната икономическа зона на България в дълбоко Черно море и се проучва въз основа на договор, който изтече в края на януари тази година, съобщава Инвестор бг.През двегодишното удължаване на срока ще бъдат извършени допълнителни геолого-геофизични работи и сеизмични изследвания на обща стойност 3 млн. евро.  За желанието на компаниите да продължат работата си в региона анонсира енергийният министър Теменужка Петкова по време на изслушване в енергийната комисия към Народното събрание на 22 февруари. Тогава това беше определено като \"обнадеждаваща новина\" по отношение на перспективите за местен добив в страната.  В края на октомври 2016 година, в своят тримесечен отчет на дейността си, Total обяви, че има находка на петрол, но не даде подробности около сондажа. Проучването на блока \"Хан Аспарух\", който е с площ от над 14 хил. кв. километра, започна през 2012 година. Блокът е е в близост до румънския блок \"Нептун\", в който залежите са оценени на над 80 млрд. куб. метра природен газ. В договора за отдаване на концесия по дейността за проучване на петрол и газ в \"Хан Аспарух\" бяха предвидени поне два сондажа. Total има дял от 40% в проекта, а Repsol и австрийската OMV държат по 30%. В края на 2017 година стана ясно, че се подготвя и трети сондаж в блока \"Хан Аспарух\", който ще бъде прокаран в дълбоководието на 100 километра от Варна с плаваща морска сондажна единица (MODU). Методът за сондиране, който ще се приложи, е традиционен вертикален морски сондаж за конвенционални залежи.", "date": "2018.03.15", "title": "Проучването за петрол и газ в блок „Хан Аспарух” се удължава с две години"}
{"url": "https://www.blitz.bg/ikonomika/tsenite-na-petrola-ostavat-stabilni-na-fona-na-umereno-trsene_news586162.html", "text": "Цените на петрола остават стабилни и по време на търговията в четвъртък, подкрепяни от здравословното търсене на пазара въпреки продължаващото увеличение в американското производство, съобщава агенция Ройтерс. Фючърсите на американския суров петрол WTI с доставка през април се увеличават със 7 цента, или 0,1%, до 61,03 долара за барел. Брентът от своя страна поскъпва с 1 цент до 64,90 долара за барел.На стоковите пазари цената на златото   е без промяна – 1325,60 долара за тройунция. Стойностите на среброто и платината също са с минимални ръстове от съответно 0,05% и 0,04%.   Според анализатора на агенция Ройтерс Уонг Тао пазарните сигнали за Брента сочат, че тенденцията за понижение на цените ще продължи, макар и вероятно не за дълго. Въпреки това очакванията за цените на „черното злато“ са положителни благодарение на умереното търсене. По-рано вчера от Организацията на страните износителки на петрол (ОПЕК) заявиха, че предвиждат потреблението на суровината да се увеличи с 1,62 млн. барела дневно през тази година. На този фон добивът в САЩ продължава да расте. Производството в страната, което вече задмина това на най-големия износител Саудитска Арабия, се очаква да нарасне до над 11 млн. барела на ден по-късно тази година, отнемайки първото място на Русия, посочва Международната агенция по енергетика (МАЕ). В сряда ОПЕК повиши почти двойно прогнозите си за темпа на растеж на очакваното количество резерви на страните извън картела спрямо очакванията си от преди четири месеца. Според организацията ръстът ще е от 1,66 млн. барела дневно през 2018 г. Тъй като от ОПЕК очакват търсенето през годината да се увеличи с 1,62 барела дневно, това ще остави лек излишък на пазарите и може да предизвика засилване или удължаване на ограниченията на добива, които са в сила в момента. Благодарение на квотната сделка картелът и няколко други страни извън него, включително и Русия, успяха да ограничат добива със 77 000 барела дневно до 32,186 млн. барела дневно през февруари. Тези съкращения, в комбинация с увеличеното производство в САЩ, говорят за загуба на пазарен дял на ОПЕК.", "date": "2018.03.15", "title": "Цените на петрола остават стабилни на фона на умерено търсене"}
{"url": "https://www.blitz.bg/obshtestvo/predsedatelyat-na-kzp-kaza-koi-sa-nay-golemite-shashmi-na-trgovtsite-s-koito-te-ni-obirat-parite_news586126.html", "text": "Около 65% от сигналите, които постъпват в КЗП, са основателни. Най-много жалби се подават за дефектни стоки и невъзможността да се получи компенсация за това, каза в ефира на БНТ председателят на Комисията за защита на потребителите Димитър Маргаритов.Той обясни, че най-вече това е свързано с отказ на търговеца да възстанови сумата за дефектната стока или потребителят не знае към кой да се обърне.  Оказва се, че около половината от жалбите са за фалшиви намаления и промоции. Имам и такива срещу естествените монополистите и сметките, с които не са съгласни по основателни причини потребителите, каза още Маргаритов. Той открои и сигналите за бързите кредити и качеството на туристическия продукт, като поясни, че тези жалби не са много, но се установяват проблеми в качеството на услугата. Хората все по-активно комуникират с КЗП, не само по сигнали, но и за консултации, забелязва се и лек спад на нарушенията. За минала година има 20 000 жалби.", "date": "2018.03.15", "title": "Председателят на КЗП каза кои са най-големите шашми на търговците, с които те ни обират парите"}
{"url": "https://www.blitz.bg/obshtestvo/sinoptikt-anna-dyakova-kaza-kakvo-vreme-ni-ochakva-dnes-da-vadim-li-letnite-drekhi_news586107.html", "text": "През следващото денонощие облачността над страната ще е променлива, по-често значителна. На места, главно в Южна и Източна България ще има превалявания от дъжд. Разкъсвания и намаления на облачността ще има през деня над Дунавската равнина. Ще духа слаб до умерен запад-северозападен вятър. Минимални температури между 3° и 8°, максимални между 12° и 17°. Такава е прогнозата за времето на Националния институт по метеорология и хидрология (НИМХ), съобщи за Агенция „Фокус” дежурният синоптик Анна Дякова.  Атмосферното налягане слабо ще се повиши, но ще остане по-ниско от средното за март. По Черноморието облачността ще предимно значителна и на много места ще превали дъжд. Максималните температури ще са между 11° и 16°, вълнението на морето ще бъде 1 - 2 бала. Температурата на морската вода е 6° – 7°. В планините ще е предимно облачно, на много места ще превали дъжд, над 1800 метра - сняг. Ще духа слаб до умерен вятър от запад-северозапад. Максималната температура на височина 1200 метра ще е около 7°, на 2000 метра - около 1°.  В петък и събота с югозападен вятър ще се затопля, по-чувствително втория ден, когато вятърът и ще се усили, особено в Източна България и северно от планините. Максималните температури тогава отново ще са близки, на места и по-високи от 20°. Вероятността за валежи е малка, облачността ще е разкъсана, предимно висока и средна, по-значителна през първия ден. През нощта срещу неделя и в неделя от запад на изток ще превали, на места временно валежите ще са интензивни. Силният югозападен вятър ще се смени с умерен северозападен, в източните райони - север-североизточен. Ще започне бързо понижение на температурите, чувствително ще бъде в Северна България, особено в североизточните райони.        ", "date": "2018.03.15", "title": "Синоптикът Анна Дякова каза какво време ни очаква днес - да вадим ли летните дрехи?"}
{"url": "https://www.blitz.bg/obshtestvo/evrostat-blgarite-mrat-kato-mukhi-nay-mnogo-gi-moryat-bolestite-na-srtseto_news586118.html", "text": "В България са регистрирани най-много смъртни случаи на 100 000 души население през 2015 г., показват данни от анализ на Евростат за смъртността в общността, както и за причините за умиранията през въпросния период. У нас през 2015 г. са регистрирани 1660 смъртни случая на 100 хил. души, при среден показател за ЕС от 1036 на 100 хил., показват цифрите на европейската статистика.Според данни на НСИ у нас през 2015 г. по различни причини са починали 110 117 души, като най-висок дял смъртни случаи е регистриран от болести на сърцето – над 70 хил. Втора причина за смърт у нас са били раковите образования – 17 хил., а трето място е за болестите на дихателната система – около 4 400.  Трябва да се отбележи, че въпросната 2015 г. е „най-смъртоносна“ за последните няколко години – през 2016 г. са регистрирани 107 хил. умирания, през 2014 г. – 108 хил., а през 2013 г. – 104 хил. смъртни случая. Най-висока е била смъртността в областите Видин (23%) и Монтана (22%), а най-ниска в София-град и Кърджали – по 12%, както и във Варна – 13%. За сравнение, като контрапункт за последните няколко години намалява и броят на ражданията у нас – през 2014 г. те са малко над 68 хил., през 2015 г. – 66 хил. и през 2016 г. – 65 хил.   Над 5,2 млн. души са починали в ЕС пре 2015 г.  През 2015 г. в ЕС са починали малко над 5,2 млн. души, като 2 млн. от тези смъртни случаи (38%) са настъпили при хора на възраст между 70 и 85 години, докато почти една четвърт (24%) от всички смъртни случаи, засягат хора на възраст под 70 години. Най-ниска смъртност в държавите-членки на ЕС е регистрирана във Франция – 859 смъртни случаи на 100 хил. жители, Испания (873), Италия (901), Швеция (927) и Люксембург – 930 на 100 хил. души. В противоположния край на скалата, освен България (1660), по най-висока смъртност се нареждат Румъния – 1530 случая на 100 хил., Унгария (1500), Литва (1490), Хърватия (1430) и Словакия – 1390 смъртни случая на 100 хил. Най-нисък е бил коефициентът на обща смъртност в Кипър и Ирландия – 6%, Люксембург – 7%, а в страни като Малта, Франция, Холандия, Испания и Великобритания коефициентът е достигал праг от 9%. За България коефициентът на обща смъртност е бил 15,3%, като подобни показатели са регистрирани само в Латвия – 14,3% и Литва – 13,7%, отчита Евростат. Водеща причина за смъртност в ЕС са отново болестите на кръвоносната система (главно сърдечни пристъпи и удари) – около 1,9 млн. случая. Следват умирания, причинени от рак – около 1,3 млн. души са загинали от коварната болест.", "date": "2018.03.15", "title": "Евростат: Българите мрат като мухи, най-много ги морят болестите на сърцето"}
{"url": "https://www.blitz.bg/obshtestvo/regioni/anton-todorov-chu-imeto-na-kmeta-na-provadiya-i-yarostno-izvadi-skandalni-dokumenti_news586171.html", "text": "Единственото, което ме обхваща, като чуя името на кмета от БСП на Провадия Филчо Филев, е ярост. Седем индиката за измами са засечени в общината. Има злоупотреба и се източват пари от държавния бюджет чрез документи с невярно съдържание. Това не си го измисляме ние, а го казват финансовите ревизори, които се занимават с това. Това каза Антон Тодоров от ГЕРБ по повод даването на обществения транспорт на Провадия без обществена поръчка за близо половин милион лева. \"Искам само да добавя, че в доклада на държавна агенция има заключение, което е стряскащо. В документите има фалшиви имена и лица, които изобщо не съществуват физически. Искаме прокуратурата да реагира и сме подготвили сигнал, който ще внесем днес. Искам да кажа, че 34 кмета от БСП правят 34 \"гейт-а\" с кметове от БСП\", допълни Тодоров.      \"Кметът умишлено вреди на община Провадия и гражданите си. Хората са крайно обезверени и ерата му трябва да приключи. Докладът му за 2016 година сочи за злоупотреби за над стотици хиляди левове. Кметът управлява все едно там му е бащиния. Ако не приключи сега, то най-късно догодина трябва да е приключило всичко. Ние няма как да ви раздадем, тъй като е веществено доказателство и съвсем скоро предстои дело. Надяваме се прокуратурата да откликне и тези неща да стигнат до там, защото е лесно да се говори за гейтове и бележки. Ние сме скучни в това отношение и доказваме всичко с документи\", обясни още той. Никол ИВАНОВА, БЛИЦ", "date": "2018.03.15", "title": "Антон Тодоров чу името на кмета на Провадия и яростно извади скандални ДОКУМЕНТИ"}
{"url": "https://www.blitz.bg/obshtestvo/volen-siderov-koalitsiyata-ni-e-stabilna-shche-rabotim-za-blgarskiya-interes_news586208.html", "text": "Трите партии в коалиция „Обединени патриоти“ имаме някои различия по определени въпроси, но по основното – преди всичко българският национален интерес, сме на едно мнение. Това заяви лидерът на АТАКА Волен Сидеров пред журналисти в Народното събрание. Разбирам, че отношенията в нашата коалиция са тема. Ние сме различни, но в едно сме се разбрали, изборът на българите е за първи път патриотична коалиция да бъде третата сила, ДПС да не е основният балансьор, това е шанс, който не трябва да пропиляваме. Нашите различия по отношение на Русия със сигурност ще останат. Валери Симеонов си има неговите виждания. Това не пречи да работим заедно за българския интерес, коментира още Сидеров.  Той бе категоричен, че едно разваляне на управляваща коалиция в момента означава връщане на надеждата БСП и ДПС да бъдат отново във властта. По думите му това не е приемливо за хората, не се приема от българите като цяло, така че такова разваляне е риск.  „Ние такъв риск не можем да си позволим, защото това ще бъде игра със съдбата на страната. Нашите си отношения може да стигат до различни фази, да минават през различни тоналности, но това са наши отношения. Познаваме се от ученици с Валери Симеонов, минавали сме през различни фази, не експонирайте отношенията между личностите върху цялото управление. Смятам, че това управление може да завърши успешно мандата си. Трябва да го направи, защото това е отговорност. Иначе пропиляваме възможности, пропиляваме шансове и няма да се радваме на одобрението на хората“, заяви Волен Сидеров.  На въпрос за критиката му към Ангел Джамбазки, който беше коментирал руския патриарх, Сидеров заяви: „Не се колебая, когато трябва да направя другарска критика. Джамбазки е млад човек, способен политик, пред мен е израствал и винаги съм му помагал и ще му помагал. Имам правото като по-възрастен и опитен да дам насочващи съвети. Когато говори, малко да се въздържа, защото тук става дума за дипломатически отношения с една велика страна. В такива дипломатически взаимоотношения хората трябва да са внимателни, особено политик, евродепутат“.  По темата за Крим и изказванията на Валери Симеонов, председателят на АТАКА заяви, че може  да му изнесе историческа лекция и за това как там нашите българи гласуваха „ЗА“ референдума, защото се чувстваха застрашени от правителството в Киев след кървав фашистки преврат. „Там участваха нацисти със свастики, с пречупени кръстове, крещяха „смърт на православните свещеници“ и т.н., заканваха се, нашите българи се почувстваха застрашени, че ще бъдат дискриминирани, претопени, ще им бъде забранено да говорят на български език. Затова с две ръце гласуваха „ЗА“ референдума“, обясни Сидеров. Той припомни, че единствено неговата партия е имала  наблюдатели на референдума и е нямало никакво насилие, нямаше окупация от руска страна.  „Над 90% пожелаха да се присъединят към руската федерация, защото бяха застрашени от едно профашистко правителство, което направи държавен преврат в Киев с помощта на американците. Виктория Нюланд го призна и каза, че са похарчили 5 милиарда долара за този преврат. Така че там събитията също подлежат на добър тон. Може да му помогнем на Валери да прочете по-внимателно и по-обективно събитията там. Може някой да му внушава и неверни факти за случая с Крим“, смята Сидеров.  В заключение журналистите попитаха Сидеров за президента, който преди дни в Пловдив показа коремно възлизане. Сидеров се пошегува: „Г-н Радев показа не лоша физическа форма. Аз съм тренирал спортна гимнастика, само че то се прави от вис – неподвижно, и тогава набираш. Той малко със замах го направи, но все пак на тези години с костюм, много добре беше. Поздравявам го. Ако потренирам няколко дни ще се опитам и аз. Още не съм загубил форма. Радев е нов политик, който се учи, който се старае. Смятам, че президентът не трябва да воюва с премиера и обратно.", "date": "2018.03.15", "title": "Волен Сидеров: Коалицията ни е стабилна, ще работим за българския интерес"}
{"url": "https://www.blitz.bg/obshtestvo/volen-siderov-pripomni-referenduma-v-krim-i-zashcho-khorata-sa-glasuvali-da-se-prisedinyat-km-rusiya_news586179.html", "text": "Както знаете, аз не се колебая, когато трябва да направя критика. Джамбазки е млад политик, на когото ще помагам. Аз просто му давам дружески насочени съвети. Трябва да внимава повече когато говори, особено когато става въпрос за политика. Това заяви лидерът на \"Атака\" Волен Сидеров пред журналисти в парламента. Както БЛИЦ съобщи, заместник-председателят на ВМРО Ангел Джамбазки заяви пред БНР, че реакцията на вицепремиера Валери Симеонов по повод поведението на руския патриарх Кирил е била правилна, но поднесена не с точните изразни средства. Тогава през социалните мрежи лидерът на \"Атака“ поиска Джамбазки да отговори на въпроса: \"На кого служи и и изпълнява ли нечия поръчка?\", като го обвини, че с гласуването \"въздържал се\" в ЕП на практика е подкрепил Истанбулската конвенция.  По повод 4 години от референдума за присъединяването на Крим към Русия Сидеров каза: \"С Валери имаме големи различия по някои въпроси, но по отношение на важните въпроси, засягащи страната ни, сме на едно мнение. Ние имахме наблюдатели, които изпратихме в Крим. Имахме 5-6 депутати там и нямаше насилие, окупация, превземане и прочее. Нямаше манипулации. Хубаво е когато говорим за Крим да сме по-внимателни. Ние от \"Атака\" бяхме свидетели на този референдум. Просто там над 90% от хората искаха да се присъединят към Руската федерация, защото бяха жертви на един американски преврат в страната си. Бих помогнал на Валери да почете по-внимателно събитията. Възможно е да са му внушени различни факти\". Никол ИВАНОВА, БЛИЦ", "date": "2018.03.15", "title": "Волен Сидеров припомни референдума в Крим и защо хората са гласували да се присъединят към Русия"}
{"url": "https://www.blitz.bg/blits-tv/karayancheva-v-ekskluzivno-intervyu-pred-blits-tv-koremnoto-na-radev-ne-e-dokazatelstvo-za-politichesko-mzhestvo-zashcho-prezidentt-zamlcha-za-sreshchata-s-kiril_news586163.html", "text": "Пленарната зала все по-често се превръща в арена на скандали. Политиците си разменят грозни реплики, прехвърчат искри. На този фон продължават и сблъсъците между президента Радев и министър-председателя Бойко Борисов. БЛИЦ потърси за коментар по горещата тема Цвета Караянчева, председател на 44-ото Народно събрание. Ето как г-жа Караянчева отговори на въпросите на Ивайло Крачунов.- Г-жо Караянчева, приживе великият астрофизик Стивън Хокинг имаше една мисъл, която подари на историята: \"Рискуваме да се самоунищожим заради собствената си глупост и алчност. Не може да продължаваме да гледаме само вътре в себе си на малка и все по-замърсена и пренаселена планета\". На този фон как ви се струват скандалите в пленарна зала, които замърсяват общественото съзнание?  - Изключително силна мисъл на Хокинг. Това, което могат да направят хората, е предотвратимо, ако имат мисъл, разум и диалогичност!  Понякога увлечени в своите политически виждания и в своя вътрешен мир не забелязваме какво се случва около нас. Нещата ескалират, а те могат лесно да бъдат преодолени, защото единственото, което не можем да преодолеем, е природната стихия. А това, което зависи от хората, винаги може да бъде преодоляно.  Тук в парламента понякога се случват толкова тежки скандали от нещо много незначително. Опитвам се като председател на Народното събрание да водя диалог с колегите. Когато с председателите на парламентарните групи се събираме в моя кабинет всяка сряда, диалогът е винаги водещ. Но когато след това те влязат в зала, понякога нещата ескалират неимоверно.    - Виждаме, че в някои случаи ГЕРБ става жертва на приятелски огън. Прехвърчат искри най-вече от страна на Валери Симеонов, който атакува лично и министър-председателя. Преодолими ли са конфликтите, които избухват по оста ГЕРБ - \"Обединени патриоти\"?  - О, разбира се. Няма как, когато една коалиция е съставена от няколко партии с различни политически виждания и лидерите имат своя различна емоционална позиция е нормално да има и такива изказвания и всяка партия да има свое отношение към една или друга тема на деня. Но ние имаме коалиционно споразумение, с което се съобразява всяка една от партиите, които участват в тази коалиция.  Засега нямам притеснение в това дали коалицията е стабилна. Мога да кажа, че коалицията е абсолютно стабилна. Всеки вторник тук при мен има Коалиционен съвет и от кухнята мога да Ви кажа, че нямам никакви притеснения в тази посока. - Искате да кажете, че няма да се повторят изпълненията на Радан Кънев и Христо Иванов от миналия парламент, когато правиха циркове, за да се покажат пред камерите и да дестабилизират правителството?  - Да, не виждам такава опасност.  Наистина в предишния парламент се беше получила шизофренична ситуация - хората, за които говорите, казваха, че хем са в управлението, хем не са.   Виждате, че тези десни партии, които постъпваха по този начин не влязоха в парламента, защото тяхната позиция беше изключително и само касаеща тяхното лично его. Когато си политик, трябва да имаш ясна програма пред себе си и да я спазваш, защото си заявил преди изборите, че това ще е пътят, по който ще върви правителството, ако участваш в него. И мисля, че ние много последователно изпълняваме нашите предизборни обещания, които се превърнаха в програма на коалиционното правителство. - Как гледате на постоянните атаки от страна на президента Радев към премиера Борисов, който на няколко пъти му протегна ръка, но след като двамата разговарят, държавният глава излиза пред камерите и директно стреля срещу министър-председателя?  - Знаете ли - президентът трябва да е обединител на нацията, както е записано в Конституцията.  Това, което наблюдаваме обаче, съвсем не е така. Г-н Радев се държи като председател на опозиционна политическа сила. Използва изключително цветущ език по адрес на управляващото мнозинство и парламента, вие бяхте свидетел.  Това не е уважително най-малкото към народните представители от управляващото мнозинство, които са избрани на честни избори.   Интересно е, че президентът заема позиции и прави определения, но изведнъж замълча за ситуацията, която се случи в президентството по време на срещата му с руския патриарх Кирил. Президентът каза, че няма стенограма и няма видеозапис от срещата им. И ние в момента не знаем дали г-н Радев е защитил позицията на България!  Г-н Борисов имаше среща с патриарха, на която присъстваха медиите.  Притеснително е когато един патриарх или политическо лице хока българския президент по този начин. Ние трябва да знаем какво президентът е казал.  Едно коремно набиране не е доказателство за политическо мъжество! - Имате право да го кажете, защото спортувате и дори съм чул, че можете да скочите с парашут.  - Да, ходя на фитнес, когато имам време, но не искам това да бъде тема на обсъждане в обществото.  Това са лични неща. Аз се радвам, че президентът е в добра форма и здраве, и има добър спортен дух. Това е всичко.    - Казахте, че президентът трябва да е обединител на нацията, но често пъти неговата позиция съвпада с опозиционни партии и по-скоро с тази на БСП и на Корнелия Нинова. Смятате ли, че след първата година от мандата си президентът Радев е успял да се еманципира от БСП и да се отдели като самостоятелен политик?  - Иска ми се да смятам, но не смятам така.  Това, което той показва, определено навява на мисъл, че президентът е ръководен от някого и точно от БСП! Виждате колко често той слага вето на закони, вече седми или осми път.  Разбира се това е негово законно право, но мисля, че е правилно когато се обсъждат законите, ако той има притеснение да има и негови съветници в комисиите, в които те се разглеждат. Има и работни групи. Изключително отворено работим по законопроектите в Народното събрание. В обсъжданията участват граждани и неправителствени организации, които да дадат мнение по това, което се случва.  Президентът има право да налага вето на законопроектите, но мисля, че честотата, с която го прави, девалвира тази процедура. - Подозирате ли, че в един момент президентът заедно с БСП ще се опита да свали правителството?  - Не ми се иска да мисля в тази посока.  Когато между институциите има напрежение хората се чувстват нестабилно. Ние сме отговорни хора и аз съм за диалог между институциите. Ако нещо има да се каже, в този век имаме и телефони, с президента се срещаме и по официални събития и можем да си говорим.   Няма нищо лошо да се кажат забележки или да се обърне внимание върху определени теми.  Мога да изразя своето удовлетворение от предния Консултативен съвет, на който присъствах за стратегията за национална сигурност. Имаше конструктивен диалог и много от предложенията, които г-н Цветан Цветанов направи, бяха приети от президента Радев.  Наистина се учудвам защо пред медиите президентът има друго държание! Интервю на Ивайло КРАЧУНОВ      ", "date": "2018.03.15", "title": "Караянчева в ексклузивно интервю пред БЛИЦ TV: Коремното на Радев не е доказателство за политическо мъжество! Защо президентът замълча за срещата с Кирил?"}
{"url": "https://www.blitz.bg/obshtestvo/regioni/krvavi-razkritiya-stana-yasno-koy-e-otkril-bezzhiznenite-trupove-na-spruzite-v-kyuchuka_news586295.html", "text": "Разнопосочни са мненията на съседите на Ради и Илияна Еневи, които бяха открити мъртви в жилището си в блок на ул. \"Димо Хаджидимов\" в Пловдив. Според едни, младото семейство, което било заедно от около година и половина, живеело мирно и тихо и не се чували скандали, нито пък някой е знаел да имат проблеми. Живеели в жилище, което било на родителите на единия от съпрузите. Майката  гледала малкото си бебе, а бащата работел. Според други комшии обаче двойката е имала проблеми и често имали скандали от ревност.  По непотвърдена информация, един от двамата съпрузи е имал извънбрачна връзка, която е довела до снощния скандал, завършил с два трупа.  На окървавените тела се натъкнал близък на семейството. Извикала го е съседка, която чувала бебето на Еневи непрестанно да плаче. Той разбил вратата и се натъкнал на двата окървавени трупа.  Полицията отказва да даде повече коментар по случая, потвърди само за двете тела. Утре се очаква брифинг. Кристина ИВАНОВА, БЛИЦ    ", "date": "2018.03.15", "title": "Кървави разкрития: Стана ясно кой е открил безжизнените трупове на съпрузите в Кючука"}
{"url": "https://www.blitz.bg/zdrave/tova-e-simptomt-na-depresiyata_news586262.html", "text": "Хората, които страдат от депресия, намират за много трудно да разграничат сходни спомени, установи ново изследване. Възможно е за страдащите от депресивно разстройство да си спомнят кой им е казал преди време какво и къде, или изобщо какво е станало. И колкото повече са депресирани хората, толкова повече те изглежда забравят детайлите, които помагат да се разграничат едни спомени от други, пише Obekti.bg, позовавайки се на Psy Blog.Причината може да е липсата на нови мозъчни клетки в хипокампуса, област в мозъка, която е ключова за паметта и формирането на спомените. Но въпреки това казусът не е общ и генерален проблем с паметта, както може да звучи. Проф. Брок Кирван, съавтор на изследването, обяснява:   За целта на екипа участниците бяха помолени да разгледат серии от обекти на компютърен екран. Някои от обектите са били виждани преди по време на теста, други са били сходни, а трети са били изцяло нови обекти. Резултатите са показали, че колкото по-силно е било депресивното разстройство, от което са страдали някои от участниците, толкова по-трудно е било за тях да разграничат сходни обекти. С други думи, те са смесвали сходни спомени, въпреки, че не са имали проблем с разграничаването на нови обекти от предишни, които вече са били виждали. Това показва, че случаят не е генерален проблем с паметта.”Те нямат амнезия, на тях просто им липсват детайли”, коментира проф Кирван.”Съществуват две области в мозъка, където се генерират нови мозъчни клетки. Едната е в хипокампуса, който отговаря за паметта. Оказва се, че растежът е намален в случаи на депресия”.  ", "date": "2018.03.15", "title": "Това е симптомът на депресията"}
{"url": "https://www.blitz.bg/politika/boyko-borisov-se-sreshcha-s-avstriyskiya-kantsler-sebastian-kurts_news586112.html", "text": "Бойко Борисов ще се срещне с федералния канцлер на Австрия Себастиан Курц, който пристига на посещение в София. Двамата ще обсъдят задълбочаването на двустранните отношения, както и сътрудничеството в рамките на Общността с фокус върху приемствеността в темите на Българското и Австрийското председателства на Съвета на ЕС.", "date": "2018.03.15", "title": "Бойко Борисов се среща с австрийския канцлер Себастиан Курц"}
{"url": "https://www.blitz.bg/politika/rumen-radev-se-sreshcha-ss-zamestnik-predsedatelya-na-evropeyskata-komisiya_news586113.html", "text": "Румен Радев ще се срещне със заместник-председателя на Европейската комисия. Това съобщиха от прессекретариата на държавния глава. Работната среща между двамата ще се проведе на „Дондуков 2“, където днес държавният глава и заместник-председателя на Европейската комисия, отговарящ за енергийния съюз, Марош Шефчович ще обсъдят европейски теми.    ", "date": "2018.03.15", "title": "Румен Радев се среща със заместник-председателя на Европейската комисия"}
{"url": "https://www.blitz.bg/ikonomika/idei-za-ukrasa-na-doma-i-gradinata-pokazva-izlozhbata-tsvetna-prolet-2018_news586246.html", "text": "Оригинални решения за украса на дома и градината ще демонстрира специализираната изложба „Цветна пролет 2018“, която ще се проведе от 21 до 25 март в Международен панаир Пловдив. Акцент в предстоящото издание са арт и хоби продуктите, позволяващи на всеки да развие своя уникален стил. Една от най-големите български фирми за кашпи и други градински съдове предоставя възможност  изработване на бутикови серии по проект на клиента. Сред участниците е и голям вносител на такива изделия от Европа, който ще покаже нови модели, отличаващи се с голямо разнообразие на цветовете и дизайна.   За първи път в „Цветна пролет“ участва ателие, предлагащо така наречените „картини по номера“, навлизащи сега на българския пазар. Това е творчество за непрофесионалисти, което носи неповторимо удоволствие,  а удовлетворението да създадете свои шедьоври е голямо, обясняват изложителите. Те ще представят богат асортимент от новите арт продукти, предназначени за хора, чието хоби е рисуването. Идеи за друго занимание за свободното време ще даде експозицията от бижута, направени от  цветя.   Атрактивен сегмент в „Цветна пролет 2018“ е украсата  за Великден. На щандовете може да се намери  всичко необходимо за аранжиране на неповторима декорация за празника. Занаятчийската камара в Пловдив ще допълни палитрата с разнообразни произведения на приложното изкуство, които намират все по-голямо място в оформлението на вътрешни пространства и открити площи.  Специализираната изложба за цветя, декоративна растителност, градинско оборудване и аксесоари ще даде възможност на професионалисти и любители да се запознаят с иновациите в тази област, с модерните тенденции във флористиката и озеленяването. Над 40 фирми ще покажат традиционни и екзотични цветя, семена и разсад, декоративна растителност, нови видове овошки, инструменти и принадлежности, препарати за растителна защита и торове, саксии и керамични изделия, ръчно изработени сувенири, съдове и украса от дърво, биопродукти. С многото новости, които ще представи, тазгодишното издание на „Цветна пролет“ продължава  традицията да се предлага всичко необходимо.  То се организира в рамките на Дните на семейството, свободното време, хобито и модата, които ще продължат до 25 март и включват още: Международна изложба „Природа, Лов, Риболов“ (от 21 март), Италиански фестивал на красотата и прическата (от 23 март),  киноложки изложби (от 24 март). ", "date": "2018.03.15", "title": "Идеи за украса на дома и градината показва изложбата „Цветна пролет 2018“"}
