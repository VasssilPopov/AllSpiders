{"url": "https://www.blitz.bg/layfstayl/svetski/prvoto-intervyu-na-khari-i-megan-sled-obyavyavaneto-na-godezha-printst-izdade-lyubopitni-podrobnosti-za-sdbovnata-noshch-preobrnala-zhivota-im-snimkivideo_news560874.html", "text": "Меган Маркъл е казала „да“ веднага на принц Хари, след като той паднал на едно коляно ѝ и предложил брак, докато двамата пекли пиле в жилището му. В първото си кралско интервю, след обявяването на годежа им, Маркъл каза, че дори не е чакала принца да довърши изречението си, като веднага е казала „да“, пише в. \"Дейли Мейл\".\nПо думите ѝ, всичко е било „много сладко, естествено и много романтично“. \nДвойката, която се е намирала в Нотингам котидж по време на предложението, разкри, че двамата са се запознали благодарение на общ приятел. След това те са се опитали да се виждат най-малко един път на всеки две седмици. \n„Влюбих се в Меган изключително бързо… Просто беше писано – всичко бе перфектно. Пред мен стоеше една красива жена, която просто нахлу в живота ми, а аз се влюбих“, споделя Хари. \nЧетири седмици след първата им среща, Хари убедил Маркъл да му прави компания по време на петдневна почивка в Боцвана. „Лагерувахме под звездите, тя дойде и прекарахме пет дни там заедно“, казва още Хари. \nДвойката, която проговори пред Би Би Си, също разкри, че Маркъл вече се е срещала с кралицата „няколко пъти“. По думите ѝ, монархът е „невероятна жена“. \nГоворейки за предложението, Хари каза още: „Случи се преди няколко седмици, по-рано този месец, в жилището ми. Беше обикновена вечер“. „просто уютна вечер. Пекохме пиле“. \nПо думите на Маркъл, предложението е било за нея „просто невероятна изненада“. „Беше толко сладко и естествено, и много романтично. Той падна на едно коляно. Всъщност, аз почти не му позволих да довърши предложението и казах: Може ли сега да кажа да?“, разказва актрисата. \nДвойката ще мине под венчилото в черква през идната пролет. Хари разкри как са се „прегръщали“ след предложението и даването на пръстена. „Тя дори не ми даде да свърша. Каза: Може ли да кажа да, може ли да кажа да. След това имаше прегръдки. Държах пръстена в ръката си и казах: Е, сега може ли вече да ти го дам? А тя: А, да. Пръстенът“. „Беше наистина хубав момент. Бяхме само двамата и си мисля, че успях да я изненадам“, каза още той. \nВ интервюто Хари и Маркъл разказаха и за своята 16-месечна връзка и как никога не са били разделени повече от две седмици. \n„Не мисля, че нашите отношения могат да бъдат определени като вихрушка, очевидно, нещата започнаха да стават по-сложни, след като връзката ни стана обществено достояние, след като бяхме извън светлината на прожекторите пет, шест месеца, което беше страхотно“, каза Маркъл. \nДвойката призна, че е била запозната един с друг от обща приятелка през юли 2016 година, но отказа да разкрие името ѝ. \nМаркъл разкри още как двамата с Хари са се наслаждавали на дълги разходки из природата и са си говорили. Също стана ясно, че актрисата вече е категоричен фен на любимите кучета на кралицата – коргитата. Превод и редакция: БЛИЦ \n \n   \n \n   \n \n   \n \n \n \n", "date": "2017.11.27", "title": "Първото интервю на Хари и Меган след обявяването на годежа! Принцът издаде любопитни подробности за съдбовната нощ, преобърнала живота им (СНИМКИ/ВИДЕО)"}
{"url": "https://www.blitz.bg/politika/shults-klekna-a-germaniya-mozhe-i-da-izleze-ot-politicheskata-kriza_news560835.html", "text": "\n Ръководството на Германската социалдемократическа партия даде съгласие за провеждане на преговори с ръководителката на консерваторите от ХДС/ХСС Ангела Меркел с посредничеството на президента на ФРГ Франк-Валтер Щайнмайер. Това заяви лидерът на СДПГ Мартин Шулц.  \nСпоред него няма гаранции за благоприятен резултат от преговорите и „никой не може да каже до какво ще доведе този разговор”.  \nПреговорите за евентуално коалиционно управление между консервативния блок на канцлера Ангела Меркел и Германската социалдемократическа партия (ГСДП) ще започнат не по-рано от януари 2018 -та, заяви по-рано днес в изказване за телевизия ARD заместник-председателката на Християндемократическия съюз (ХДС) Юлия Кльокнер.  \n„Изхождам от това, че чак в началото на следващата година ще получим зелена светлина за начало на коалиционните преговори“, каза тя. По думите й първо ГСДП трябва да проведе заседание, планирано за 7-9 декември.  \n„След това трябва да видим кога ще започнат проучвателните консултации, като остава само една седмица до зимните парламентарни избори“, посочи Кльокнер.  \nГерманските социалдемократи вече съобщиха своите първи условия за създаването на \"голяма коалиция в Германия, съобщи изданието \"Зюддойче цайтунг\" (Sueddeutsche Zeitung).  \nСред тях са по-високи пенсии, въвеждане на застраховане на жителите и увеличаване на данъците върху имущество с голяма стойност. Отбелязва се, че ГСДП) се отнася \"с голямо недоверие\" към въпроса за \"голяма коалиция\", но при това смята, че е необходимо да подходи към ситуацията \"отговорно\".  \nОще в събота канцлерката Ангела Меркел обяви, че е против провеждането на нови избори в Германия. Тя отбеляза, че сега е необходимо да се \"разгледа възможността за преговори със социалдемократите\".  \nСега вестникът пише, че местната централа на социалдемократите в провинция Северен Рейн - Вестфалия нямат повече намерение да блокират \"голяма коалиция\" и формулират ключови точки като основа за преговори.  \nГермания се намира в политическа безизходица, след като проучвателните преговори между консерваторите от Християндемократическия съюз и Християнсоциалния съюз (ХДС/ХСС) и Свободната демократична партия (СвДП) и Зелените завършиха без успех. Сред възможностите за излизане от кризата е широка коалиция между ХДС/ХСС и ГСДП, както беше досега, или предсрочни избори. На 30 ноември по покана на президента Франк-Валтер Щайнмайер ще се проведе среща между лидера на социалдемократите Мартин Шулц, канцлера Меркел и лидерът на ХСС Хорст Зеехофер.  \nИзточник: БГНЕС \n \n", "date": "2017.11.27", "title": "Шулц клекна, а Германия може и да излезе от политическата криза"}
{"url": "https://www.blitz.bg/svyat/astronavtt-skot-keli-schupi-rekorda-po-sedene-v-kosmosa-no-posle-s-nego-se-sluchvat-uzhasni-neshcha-snimki_news560767.html", "text": "Астронавтът Скот Кели държи рекорда за най-много последователни дни, прекарани в космоса, но постижението му идва с висока цена. След завръщането си на Земята, Кели е констатирал много здравословни проблеми, свързани с престоя му на Международната космическа станция (МКС), но той е бил напълно наясно с рисковете, когато кандидатства за 340-дневната мисия.\nУчените изследват ефектите, които оказва откритият космос върху човешкото тяло, и се надяват привикването на Кели към земните условия да им помогне по-добре да разберат каква роля играе гравитацията що се отнася до човешкото тяло и здраве. \nСлед една година в космоса, Кели се сблъсква с редица здравословни проблеми, които споделя в книга, озаглавена „Издръжливост”. Те са изключително изтощителни и ще се бори с тях до края на живота си. Космосът е достатъчно плашещ и без влошеното здраве на Скот Кели, но както изглежда, нулевата гравитация върви в комплект с нула здравни бонуси.\n \n „Мога да усетя как тъканите на краката ми се подуват. Проправям си път към банята, местейки тежестта си от единия към другия крак, и с преднамерени усилия. Ляв. Десен. Ляв. Десен. Стигам банята, псукам осветлението и поглеждам краката си. Подути са като извънземни талпи и изобщо не са крака. „ Глезените му са толкова подути, че ако ги пипнете, няма да усетите нито една кост. \n „По целия си гръб имам странен обрив, както по задната част на краката ми, задната част на главата и втата ми – навсякъде, където тялото ми се е докосвало до леглото.” Парещата кожа реагира като при алергия. \n„Изложен бях на радиационно лъчение повече от 30 пъти над нормата за човек, живеещ на Земята. Това е еквивалентно на 10 рентгенови снимки на гърдите всеки ден. Радиационното облъчване увеличава риска от развитие на фатално раково заболяване до края на живота ми.”  \n \nСкот Кели често вдига температура и не се чувства добре – сякаш тялото му постоянно се бори с някаква инфекция. \n „Трудно ставам. Откривам края на леглото. Свалям си краката. Сядам. При всяко действие имам чувството, че се боря с плаващи пясъци. Когато вече съм изправен, болката в краката ми е ужасяваща и усещам нещо още по-тревожно от нея: как кръвта от цялото ми тяло се спуска към краката, също както кръвта се стича в главата ви, ако направите челна стойка.” \n„Спал съм само няколко часа, но се чувствам замаян. Трудно идвам в съзнание, за да се помръдна и да кажа на Амико колко ужасно се чувствам. Наистина ми се гади, тресе ме и болките ми се влошават. Не се чувствах така след последната си мисия. Сега е много, много по-зле.” \n „Март 2016 г., отново съм на Земята след година в космоса, или по-точно казано от 48 часа. Отблъсквам се от масата и се опитвам да се изправя, чувствам се като много стар човек, който се измъква от лежанка.” \n „Всяка част от тялото ми ме боли. Всичките ми стави и мускули протестират срещу притискащото налягане на гравитацията. Също така много ми се гади, но все още не съм повърнал. Свалям си дрехите и лягам в леглото, наслаждавайки се на допира на чаршафите и натиска на одеялото над мен, на пухкавата възглавница под главата ми.” \n Източник: sci-techuniverse.com, цитиран от framar.bg. \n", "date": "2017.11.27", "title": "Астронавтът Скот Кели счупи рекорда по седене в космоса, но после с него се случват ужасни неща (СНИМКИ)"}
{"url": "https://www.blitz.bg/svyat/erdogan-zagovori-za-zhelyaznata-tsrkva-v-istanbul-no-tova-koeto-kaza-kasae-borisovche-i-putin_news560858.html", "text": "\n Българският премиер Бойко Борисов ще присъства на официалната церемония за откриването на реставрирания храм „Св. Стефан“ в Истанбул заедно с президента Реджеп Ердоган. Това съобщи турският държавен глава днес в словото си пред Търговската камара без да уточнява датата.  \nНо вчера в телефонен разговор със София по негова идея той е уведомил Борисов за насроченото за 7 януари 2018 г. откриване и са постигнали съгласие да бъдат заедно.  \nСпоред информация от източници в президентството в Анкара, Ердоган и Борисов ще обсъдят двустранните отношения, както и ускоряването на преговорния процес на Анкара за присъединяването й към ЕС по време на българското европредседателство.  \n„В скоро време заедно с българския министър-председател тържествено ще открием Желязната църква в Истанбул. Ние възродихме тази църква. И не казахме „дай парите, че тогава да я реставрираме“, не, ние ги дадохме. Така даваме пари за реставрацията на всички културно-исторически обекти на Балканите“, заяви в речта си днес Ердоган. \nЗа откриването на 7 януари догодина в Истанбул от България ще пристигнат и външният министър Екатерина Захариева, бившият министър на културата Вежди Рашидов, българският патриарх Неофит, както и Вселенският патриарх Вартоломей, и около 1 000 официални гости от двете страни.  \nИзточници от канцеларията на президента Ердоган съобщиха, че за церемонията е поканен и руският държавен глава Владимир Путин, който заявил, че ако програмата му позволява, непременно ще се включи.  \nИзточник: БГНЕС \n \n", "date": "2017.11.27", "title": "Ердоган заговори за Желязната църква в Истанбул, но това, което каза касае Борисов…че и Путин"}
{"url": "https://www.blitz.bg/svyat/shokirashcho-video-ot-egeysko-more-snayperist-ot-khelikopter-tseli-narkotrafikanti-spretnali-pukotevitsa-i-gonka-s-grtskata-bregova-okhrana_news560860.html", "text": "\n Гръцката брегова охрана пусна видео, показващо преследване на лодки, което доведе до конфискуване на 1,6 тона канабис и арестуването на поне десет мъже, за които се предполага, че са част от голяма мрежа от контрабанда на наркотици от Албания до Гърция и Италия.  \nПодозрителната моторна лодка е била залостена за първи път от патрул на бреговата охрана в ранните часове на събота в Йонийско море и е била преследвана от повече съдове за брегова охрана и хеликоптер през Егейско море.  \n \n \n \nДвама офицери бяха ранени, когато попаднаха под огъня на контрабандистите, които в крайна сметка бяха спрени от снайперистите на хеликоптери в района между островите Макронисос и Тзия.  \nТрима души, двама албанци и един италианец бяха арестувани на кораба, а още седем заподозрени бяха заведени за разпит.  \nСмята се, че те са част от банда, която е била проследявана от гръцките власти за известно време да контрабандира големи количества канабис от Албания с моторна лодка. \nИзточник: в. Български новини \n \n", "date": "2017.11.27", "title": "Шокиращо ВИДЕО от Егейско море! Снайперист от хеликоптер цели наркотрафиканти, спретнали пукотевица и гонка с гръцката брегова охрана"}
{"url": "https://www.blitz.bg/svyat/rak-otne-sin-na-mayka-i-tya-spodeli-toy-ne-kazvashe-che-e-bolen-za-da-ne-placha-snimki_news560861.html", "text": "Бен Грийн помолил служителите на Кралската болница в Бристъл в никакъв случай да не казват на родителите му, че той умира. Работата е там, че организмът на 21-годишния младеж не успял да пребори кистозна фиброза и му оставало да живее броени месеци, пише в. \"Сън\".\n \n \n Преди смъртта си Бен публикувал пост в Snapchat, в който признава, че го е страх повече от всякога. По думите на майка му, синът ѝ винаги е бил храбър и самостоятелен.  \n \n Бен е страдал и от муковисцидоза - наследствено заболяване, при което белите дробове и хранителната система се задръстват с течност.   \n Подобно храбро момче в момента живее в Индия. Когато ученикът разбрал, че има рак, той решил да не казва на родителите си, за да не ги разстройва. 13-годишният Сантош обяснил, че баба му починала от същата болест.   Превод и редакция: БЛИЦ \n", "date": "2017.11.27", "title": "Рак отне син на майка и тя сподели: Той не казваше, че е болен, за да не плача (СНИМКИ)"}
{"url": "https://www.blitz.bg/svyat/goreshcha-blagoevgradchanka-sbra-ochite-na-anglichanite-v-keymbridzh-snimki_news560844.html", "text": "Благоевградската царица на танците Анита Дюлгерова танцува боса в Кеймбридж. Величествената красота на една от архитектурните сгради разпали кръвта на нашето момиче и в мекия есенен следобед Ани захвърли връхното си манто, обувките и задръжките и събра очите на студените англичани.\nАнита, която е съпруга на китариста Георги Дюлгеров, си откри в Лондон танцова школа, която посещават както българи, така и англичани. \nДамата поддържа всеки ден връзка с приятелите си в Благоевград чрез социалните мрежи, но все още не е отговорила на въпроса им ще се прибере ли за Коледа за едно щуро българско парти, пише  .\n", "date": "2017.11.27", "title": "Гореща благоевградчанка събра очите на англичаните в Кеймбридж (СНИМКИ)"}
{"url": "https://www.blitz.bg/svyat/nakde-otiva-svett-mzh-osdi-zhena-si-zashchoto-i-tya-bila-mzh_news560866.html", "text": "Барни Редфийлд, 43 г., завел бракоразводно дело срещу жена си, Хелга Грошлин, 46 г., на стойност 1,750,000 долара, защото над 10 години вярвал, че тя е жена. Двойката се срещнала в Сан Франциско и след няколко години през 1997 г. сключили брак.\n \"Миналата година колегите ми започнаха да се шегуват с мен, че жена ми е мъж, след като им показах нейна снимка“, разказва Барни пред съдията. „Те ми се подиграваха с месеци, преди да събудят истински подозрения у мен и аз отворих темата пред „жена“ ми“. \n „Толкова бях сигурен, че е жена, че дори си направих васектомия седмици след като се оженихме, защото имах деца от предишен брак и решихме, че няма да имаме общи“, продължава с разказа си Редфийлд. \nАдвокатът на Хелга, Хелън Чърч, вярва, че твърденията на Редфийлд са недостоверни, защото Хелга не се е подлагала на никакви операции с цел промяна на пола. Адвокатът на обвиняемата заявява, че няма причина, поради която Редфийлд да не е забелязал истинския пол на партньора си. \n \n \"Клиентката ми никога не е лъгала за пола си, просто те не са разговаряли по темата“, казва тя на съдията. \n „Клиентката ми никога не се е подлагала на операция за смяна на пола, но е приемала хормони, което е помогнало на гърдите ѝ да пораснат, но мъжките полови органи все още са на мястото си.“, обяснява адвокат Чърч в съда. \nВ странен обрат, майката на Редфийлд и децата му от предишния брак застават на страната на обвиняемата и твърдят, че винаги са знаели, че Хелга е била мъж. \n „Беше очевидно за всички ни. Хелга е толкова мил човек и винаги съм мислила, че синът ми е гей, така че това не беше шокиращо за мен.“, разказва майката на Барни. \n Съдията също попитал Редфийлд как може да не забележи мъжките полови органи на съпругата си през 10-те години на брака им, както и 6-те години преди него. \n   \n „Просто си мислих, че има огромни женски полови органи“, отговаря на въпроса на съдията той. „Не исках да я карам да се чувства неудобно и затова не я повдигах въпроса.“ \n   \n Когато обаче Барни повдигнал въпроса пред Хелга, тя признала, че му е казвала за това и е останала шокирана от реакцията му. \n   \n Също така тя казала на съдията, че често се къпели заедно и няма как половите органи, с които е родена, да са останали незабелязани. \n", "date": "2017.11.27", "title": "Накъде отива светът! Мъж осъди жена си, защото и тя била мъж"}
{"url": "https://www.blitz.bg/layfstayl/shoubiznes/d-r-ognyanova-ot-otkradnat-zhivot-progovori-za-dramata-s-kalin-terziyski-i-prizna-spi-li-s-yulian-vergov_news560492.html", "text": "Зрителите я познават като д-р Огнянова от хитовия български сериал “Откраднат живот”. Коя е личността зад екранния образ в реалния живот?\n Диана Димитрова е художник, писателка и актриса. Самата тя обаче не се възприема като литературен творец, а просто е създала “детските книги, които някой трябваше да ги напише”. \n “Мечтата ми беше да ме приемат в Художествената академия и направих всичко възможно, за да стане, но по-късно осъзнах, че искам да се занимавам с нещо различно, защото рисуването е много интровертно занимание, за разлика от актьорството. Така се озовах в НАТФИЗ.”, разкрива Диана Димитрова. \n “Като малка много се биех с по-големите момчета”, споделя актрисата и признава, че по душа е мъжкарана. \n “Актьорският текст и задачи канализират моята енергия”, разказа Диана Димитрова. \n “Общото между мен и д-р Огнянова от “Откраднат живот” е любовта ми към децата”, споделя тя и допълва, че сериалът я е направил много по-разпознаваема сред хората, което от една страна я радва, но от друга я притеснява. \n “Любовта ми с доцент Банков, както всяка една любов ще стигне докрай”, загатва с усмивка актрисата и се шегува, че не можа да каже как се целува Юлиан Вергов, а само неговия екранен образ. Така тя реално отрече слуховете, че между нея и колегата й Вергов има химия и извън сериала. \nДиана призна, че не обича да говори за личния си живот, но сподели, че наистина е имала връзка с Калин Терзийски. \"В момента имаме страхотни отношения и сме приятели. Иначе, да.. вярно е, че ми е посветил книга\", заяви тя на въпрос дали е истина информацията, че е разбила сърцето на Терзийски. \n  \n   \n", "date": "2017.11.27", "title": "Д-р Огнянова от \"Откраднат живот\" проговори за драмата с Калин Терзийски и призна спи ли с Юлиан Вергов!"}
{"url": "https://www.blitz.bg/layfstayl/skorost/iskate-evtino-ferrari-mozheshe-da-e-vashe-samo-za-nyama-i-40-khilyadi-snimki_news560777.html", "text": "Неизвестен плати абсурдните $39 750 за катастрофирало и изгоряло Ferrari 512 BB от 1983 г. при наддаване в сайта Copart. Колата изглежда в невъзстановимо състояние, но това явно не е спряло купувача, пише Факти бг.\n \n   \n Обявата не съобщава нищо за историята на автомобила. Не е ясно и как точно е пострадала, макар че ако се съди по снимките ударът явно е бил последван от пожар в моторния отсек. \n   \n \n \n   \n Пламъците са унищожили както двигателя и трансмисията, така и салона на италианския суперкар. От интериора са останали само овъглената арматура на седалките и буци разтопена пластмаса. \n   \n \n   \n 512 Berlinetta Boxer е първото цивилно Ferrari със средно разположен двигател. От 1973 до 1984 г. са произведени 2 323 екземпляра. Въпреки името 4.9-литровият 12-цилиндров двигател с мощност между 340 и 360 к.с. не е боксер, а V-образен с ъгъл между блоковете 180 градуса. \n   \n \n   \n \n   \n \n   \n \n   \n \n   \n \n", "date": "2017.11.27", "title": "Искате евтино Ferrari?! Можеше да е ваше само за няма и $40 хиляди (СНИМКИ)"}
{"url": "https://www.blitz.bg/stsena/20-godini-po-ksno-dzheyms-kamern-nay-nakraya-prizna-zashcho-e-ubil-di-kaprio-v-titanik_news560810.html", "text": "Американският режисьор Джеймс Камерън разкри защо главният герой от хитовата лента от 1997 година „Титаник” Джак Доусън умира в края на филма.  По думите му, героят на Леонардо ди Каприо се дави, защото така било написано в сценария.\n„На 147 страница от сценария пише, че Джак умира”, заяви режисьорът в интервю за Vanity Fair. \n  \n„Глупаво е да обсъждаме подобни неща 20 години след излизането на филма. Джак стана толкова симпатичен на зрителите, че на тях им стана мъчно да видят смъртта му. Ако той беше оживял, краят на филма щеше да е съвършено друг”, споделя Камерън. \n  \nРежисьорът подчертава, че „Титаник” е филм за любовта и раздялата, затова и Джак бил длъжен да умре. \n  \nПо-рано бе съобщено, че група ученици от Австралия, са доказали математически, че главните герои във филма Джак и Роуз биха могли да оцелеят в ледените води на Атлантическия океан, ако бяха сложили спасителните си жилетки под вратата от кораба, на която героинята на Кейт Уинслет дочака спасителните лодки. Превод: БЛИЦ \n  \n  \n \n", "date": "2017.11.27", "title": "20 години по-късно: Джеймс Камерън най-накрая призна защо е „убил” Ди Каприо в „Титаник”"}
{"url": "https://www.blitz.bg/svyat/eto-kak-makedonskata-tsrkva-blagodari-na-patriarkh-neofit_news560775.html", "text": "\n Светият синод на Македонската православна църква (МПЦ)-Охридска архиепископия изрази благодарност на българския патриарх Неофит и на Светия синод на БПЦ за днешното решение да приемат да бъдат Църква-Майка.  \n\"Днешното решение на Светия синод на БПЦ дава надежда за окончателното решение на статута на легитимната автокефална МПЦ в семейството на православните църкви. Очакваме и в бъдеще БПЦ да бъде постоянен сътрудник на МПЦ-Охридска архиепископия за постигането на необходимата цел\", се казва в специално съобщение на Светия синод на Македонската православна църква. В документа се подчертава, че двете църкви носят отговорност пред своите православни народи, които споделят множество общи християнски ценности в изминалите векове. \nДнес Светият синод в София прие да бъде Църква-Майка и да се застъпи за разрешаването на статута на Македонската православна църква-Охридска архиепископия. \n \n", "date": "2017.11.27", "title": "Ето как македонската църква благодари на патриарх Неофит"}
{"url": "https://www.blitz.bg/svyat/solunskiyat-kmet-sobshchi-senzatsionna-novina-za-imeto-na-makedoniya_news560783.html", "text": "\n Македонският премиер Зоран Заев е приел промяна на името на страната. Това пише македонското издание \"Курир\". Информацията идва от кмета на Солун Янис Бутарис, който като част от състава на преговорите с представители на македонското правителство, смята, че Зоран Заев е склонен на компромис с името.  \nКато възможности изданието посочва \"Нова Македония\" или \"Северна Македония\". \nГърция настоява за смяна на името на македонската държава, като компромис с името е единственият начин за членство на Македония в ЕС и НАТО. \n\"Курир\" пише, че премиерът Зоран Заев няма националистичните убеждения на предишния премиер Никола Груевски. Заев също така обяви за свои основни приоритети членството на страната в ЕС и НАТО. \nИзданието напомня и за вече постигнат и подписан Договор за добросъседство с България. \nГръцките медии смятат, че сегашните му разговори с гръцките власти могат да се приемат като крайъгълен камък в отношенията между двете страни. Очаква се развитие по преговорите. \n \n", "date": "2017.11.27", "title": "Солунският кмет съобщи сензационна новина за името на Македония"}
{"url": "https://www.blitz.bg/svyat/vizhte-kak-sanirakha-svetskite-panelki-v-germaniya-snimki_news560818.html", "text": "Как в Германия реновират дрипавите съветски „панелки“. Получило се е много добре.\nПрез 60-е и 70-е години Съветският съюз е бил изправен пред сериозна задача – да осигури жилище на гражданите, заради което голяма популярност придобиват панелните блокове. \nТази практика е била подхваната и в страните от Варшавския договор. Затова ГДР също бе частично застроена с „панелки“. \nОттогава измина доста време и построените блокове започнаха да се нуждаят от ремонт. И ако в страните от бившия Съветски съюз тези постройки или бяха оставяни без ремонт, или бяха подлагани само на козметични работи, то в Германия към работата подходиха доста сериозно. \nГерманците решиха да направят основно реновиране на блоковете. Все пак, по техни сметки, да се възстановят и модернизират вече построените блокове се оказало по-бързо и евтино, отколкото да се строят нови. Работейки по външния вид на постройките, германските строители се отказаха от сивия цвят, заменайки го с по-\"жизнерадостни\" оттенъци на бежово, синьо, кафяво и дори червено.  \nПред блоковете бяха издигнати малки тухлени огради, които заграждат входовете, отделяйки ги от местата за автомобили. По този начин германците си направиха живота по-безопасен.   \n \n \n За да обновят наистина панелките, блоковете бяха оборудвани с балкони, широки лоджии и дори с външни асансьори.  \n Твърде дългите блокове са разделени. А в някои случай строителите дори са намалявали пететажните панелки до 3 етажни.   \n До всеки блок има площадка за контейнери за боклук. При това тя се заключва с катинар, за да не може външни лица да ровят в кофите и да си изхвърлят боклука.  \n С този подход в Германия наистина успяха да съживят старите блокове и да направят живота на техните обитатели комфортен.  Превод и редакция: БЛИЦ \n", "date": "2017.11.27", "title": "Вижте как санираха съветските панелки в Германия (СНИМКИ)"}
{"url": "https://www.blitz.bg/svyat/the-national-interest-za-stelt-torpedoto-na-rf-rusnatsite-izmislikha-izyashchen-trik-s-boynata-kostenurka_news560821.html", "text": "Русия е започнала работа върху „умни” малки торпеда, които ще бъдат практически безшумни, не създават смущения, имитират движения на риби и се придвижват под водата със скорост 2-3 мили в час (3,7 – 5,5 км/час), пише Майкъл Пек в The National Interest. Масата на „костенурките” ще е около 30-40 кг, което е равно на революция.\nРуският експерт по торпедата Шамил Алиев заявил, че „бойните костенурки” ще са способни да имитират поведението на рибите, лъжейки вражеските сензори, и ще се прокрадват съвършено незабелязано. \n  \nЗасега проектът е все още в концептуална разработка и главният проблем в снабдяването на торпедото с изкуствен интелект. То само трябва да взема решения в условията на неопределеност, за да не му обръща никой внимание. \n  \nБившият американски флотски офицер Брайън Кларк счита, че руските стелт-торпеда ще бъдат полезни при унищожаването на неподвижни цели като тръбопровод или подводен кабел. \n  \nАвторът на публикацията Майкъл Пек счита, че руснаците са подготвили изящен трик, какъвто нито една армия не е готова да посрещне. Обичайното голямо торпедо е много лесно да бъде неутрализирано, то е голяма цел. Когато обаче армада от стотици „бойни костенурки” плават към дадена цел, не се знае коя е реална, и коя е имитатор – тогава проблемът е от друго равнище по сложност. \n  Превод и редакция: БЛИЦ \n \n", "date": "2017.11.27", "title": "The National Interest за стелт-торпедото на РФ: Руснаците измислиха изящен трик с \"бойната костенурка\""}
{"url": "https://www.blitz.bg/intsidenti/stikhii/vnshno-sobshchi-izklyuchitelno-vazhna-novina-za-blgarite-koito-sa-v-bali-zaradi-izrignaliya-vulkan_news560831.html", "text": "\n Кризисен щаб в посолството на България в Джакарта и информационно бюро на летището в Бали са готови да съдействат на българските граждани след   Това съобщиха от Външното ни министерство. \nРазпореждането за сформирането му е на външния министър Екатерина Захариева. \nДо този момент група от 10 български граждани, които са на почивка на острова, се е свързала с мисията ни в Джакарта, за да информира за местонахождението си. Те се намират далеч от зоната на вулкана и са в безопасност в хотела, в който са отседнали. \nНяма българи, които да са потърсили съдействие от бюрото за европейски граждани на международното летище в Бали. \nПо информация на посолството индонезийските власти са повишили нивото на риск до най-високата - 4-та степен. Въведена е ограничителна зона, която в момента е с радиус от 10 км от кратера на вулкана. Международното летище на острова - „I Gusti Ngurah Rai Airport“ е затворено от 7:15 ч до 19:00 ч (местно време) днес. Някои полети от съседния остров Ломбок са отложени. \nВъв връзка с усложнената обстановка, Министерството на външните работи съветва българските граждани, които планират пътуване до о. Бали, предварително да се свържат с авиокомпанията и туристическата агенция, която са избрали. Настоятелно препоръчваме на нашите сънародници, пребиваващи и пътуващи за острова да бъдат предпазливи, да не навлизат в определената ограничителна зона, да се осведомят предварително подробно за актуалната обстановка, да следят информацията в местните медии и да спазват стриктно указанията за безопасност на властите, се посочва още в съобщението. \nПризовават освен това всички българи, намиращи се към момента на остров Бали, да се регистрират на сайта на министерството в рубриката „Пътувам за“, като предоставят мобилен телефон, имейл и точен адрес на местопребиваване на остров Бали. Така, при необходимост, консулските ни власти ще могат да окажат своевременна помощ. \n", "date": "2017.11.27", "title": "Външно съобщи изключително важна новина за българите, които са в Бали! Заради изригналия вулкан..."}
{"url": "https://www.blitz.bg/layfstayl/shoubiznes/radina-krdzhilova-se-stopi-ot-mka-po-deyan-iznevyarata-mu-ya-prati-na-rba-snimka_news560786.html", "text": "\n Макар да роди само преди година, актрисата Радина Кърджилова изглежда слаба като малко момиче. Звездата от „Стъклен дом“ и „12А“ се е стопила като свещ и близките й вече започват да се безпокоят истински за състоянието й. Според запознати официалната половинка на Деян Донков е останала видимо около 45 килограма и ако не се вземе в ръце, скоро ще закъса със здравето, пише \"Таблоид\". \nПритесненията за Кърджилова никак не са безпочвени. Ако в началото на кариерата си на малкия екран актрисата беше добре сложена, с времето тя започна драстично да сваля килограми, за да достигне днешния си окаян вид. Радина не криеше факта, че спазва доста стриктни диети, а по време на работен режим имаше периоди, в които да хапва по 3 портокала на ден. Това обаче не беше от здравословни подбуди, защото плодовете щедро бяха гарнирани с цигари. \nПо време на бременността със сина си Христо, актрисата уж успя да се пооправи и дори качи повечко килограми. Това веднага се забеляза от колежките й, които злобно я коментираха, че няма да се възстанови лесно от тях. По време на майчинството си в името на здравето на дететоРадина не бързаше да се вталява и кърмеше малкия, дори по време на работните си ангажименти. Тогава актрисата изобщо не мислеше за диети и ограничения, защото те щяха да изсмучат полезните витамини и минерали, които трябваше да отиват при малкия й син. \nДнес обаче Кърджилова спокойно може да изиграе роля на лагерник от Освиенцим след режима си за отслабване. Актрисата не само няма излишни мазнини по тялото си, но има и недостиг на такива. Най-ясно това се вижда в изпитото й лице, което режисьорите толкова много харесват, заради възможността да показва нечовешка болезненост.  \nСлуховете, че връзката й с Деян Донков не върви особено добре, наливат още повече масло в огъня на съмненията, че актрисата не е никак щастлива. Публична тайна е, че Донков от няколко месеца има връзка с младата си колежка Елена Петрова, която му партнира в „Калигула” /става въпрос за друга Елена Петрова, съименничка на популярната актриса, момиче на около 20 – б.а./. Връзката му май ще се окаже нещо повече от мимолетен флирт, коментират в Народния театър. Кърджилова първоначално не вярвала на слуховете, но вече е убедена в прелюбодейството на мъжа си и е тотално срината. В семейството почти всяка вечер имало бурни скандали.", "date": "2017.11.27", "title": "Радина Кърджилова се стопи от мъка по Деян! Изневярата му я прати на ръба... (СНИМКА)"}
{"url": "https://www.blitz.bg/svyat/cherna-vest-ot-grtsiya_news560739.html", "text": "\n Броят на жертвите след бедствието в Западна Атика достигна 23, пише \"Български новини\". След като намериха сутринта 22-я мъртъв близо до депото на община Мандра, сега стана ясно, че има още една жертва. \nВъзрастен човек, който е бил хоспитализиран, е починал. Това е 85-годишен човек, който е бил сериозно ранен и е бил в болницата от първия ден на трагедията.   \n \n", "date": "2017.11.27", "title": "Черна вест от Гърция!"}
{"url": "https://www.blitz.bg/svyat/britankata-tanya-rodi-4-detsa-na-amerikanski-dzhikhadist-ot-islyamska-drzhava-sega-se-kae-gorchivo_news560756.html", "text": "\n Британката Таня Джорджлас разказа в тв интервю за развода си с боец на \"Ислямска държава\" и живота си в Сирия с четирите им деца. Десет години тя изповядвала исляма и споделяла възгледите на джихадистите. Живяла е в Египет и Сирия, докато един ден не решила, че незабавно трябва да напусне страната с децата си. Днес планира да се отдаде на кариера за борба с тероризма и реабилитация на бивши джихадисти. \n Таня срещнала съпруга си онлайн. Допаднали си Джон - американски водач на терористична група, защото и двамата изповядвали ислямистки убеждения.  \n \"Той определено беше интелигентен, чаровен. Първата ми любов и най-добрият ми приятел\", казва британката, която някои медии нарекоха \"първата дама на Ислямска държава\". \n Джорджлас израснала във Великобритания. Имала нормално детство, хората от квартала ѝ си я спомнят като обикновен тийнейджър, който с нищо не показвал да има религиозни или политически убеждения.  \n \"Обърнах се към религията, когато бях на 17. Исках да се променя, повече да не бъда просто Таня от Хароу (лондонско предградие - б.р.). Да не съм дете. Религията даде форма на живота ми. Даде ми усещането, че принадлежа на нещо - общността ме прегърна и прие, стига само да се придържах към принципите им\", разказва тя пред Би Би Си. \n В следващите 3-4 години Таня се среща с радикални групи в Лондон. Те променят светогледа й. \"Умът ми бе пълен с тези ужасни, смущаващи образи. Даваха примери с войната в Босна. Караха ни да изпитваме общо чувство за вина, понеже сме общност и сме задължени да предприемем нещо. И това нещо бе джихад.\"Така започва да търси връзки с талибаните, \"Ал Кайда\" и всеки, за когото е известно, че \"защитава честта на мюсюлманите\". \n В това време, на 7 юли 2005 г., се случват взривовете в лондонското метро и в един от автобус от градския транспорт. \"Депресирах се, понеже в автобуса загина моята съученичка Шахара Ислам. Беше толкова нечестно някой да загине толкова млад.\" Въпреки това Таня оправдава атаките от 7 юли. \"Ако умира невинен мюсюлманин, умира и невинен немюсюлманин. Тогава така разсъждавахме тогава.\" \n По това време се омъжва за Джон. Бракът им е подчинен на правилата на екстремистите. \"Моят принос към каузата бе, че отглеждах синове, които един ден да се влеят в техните редици или да станат техни учени, преподаватели.\" Заживели в САЩ, където им се родили три деца. През 2011 г. се преместили в Египет, където според бащата било идеалното място за отглеждане на деца-джихадисти. Тогава обаче се появили и първите съмнения у Таня. \"Един ден един от синовете ми донесе граната вкъщи. Не мисля, че беше заредена, но въпреки това избухнах. Грабнах кухненския нож и му извиках: \"Никога повече не прави това!\" Усетих, че не искам синовете ми да са край такива неща, близо до оръжия.\" \n През 2013 г. решават да заминат за Сирия. По това време Таня е бременна с четвъртото им дете. Отседнали в изоставени сгради. Нито една нямала прозорци. Всяка нощ чували куршуми. Усещала, че бракът й се разпада. След три седмици в Сирия помолила Джон да я пусне да замине с децата. Той се съгласил и им помогнал да избягат. \"Беше страшно. Виждахме куршумите, рикоширащи в стената. В сградата имаше много сирийски бежанци, само мъже. Помагаха ни, колкото могат. Пъхах децата под телата им да ги скрия от куршумите. Бутаха бебешката количка, докато Джон ми подаваше друго бебе\", спомня си тя страховити сцени. \n Джон останал в Сирия и се присъединил към \"Ислямска държава\". Групата му е убила хиляди хора в Ирак и Сирия. \n Днес Таня и децата живеят в Тексас. Тя вече не се интересува от религия. Повече от година след бягството не е получавала новини от бившия си съпруг. В последното си съобщение той се извинил за това, което е причинил на нея и децата. Казал още, че ако до шест месеца няма вест от него, най-вероятно е мъртъв. Таня получила развод и сега има нов годеник. Според нея САЩ са й дали убежище, защото не е причинявала физическо насилие, осъзнала е грешката си. Казва, че съжалява за десетте загубени години, в които е можела да учи и да гради кариера. Превод и редакция: БЛИЦ \n", "date": "2017.11.27", "title": "Британката Таня роди 4 деца на американски джихадист от \"Ислямска държава\", сега се кае горчиво"}
{"url": "https://www.blitz.bg/layfstayl/skorost/bukureshchkata-kmetitsa-gabriela-gotvi-golyama-sekira-za-troshkite-na-evropa_news560759.html", "text": "\nКметът на Букурещ Габриела Фиря заяви, че смята да каже „стоп” на старите автомобили в румънската столица. Мотивите й са, че те вредят не само на движението, но и замърсяват въздуха със сериозни последици за здравето, уточнява bTV.   \n„Живеем в натоварен град, с много коли. От началото на годината досега имаме над 100 000 автомобила „втора ръка”, регистрирани в столицата. \nТрошките на Европа са пристигнали при нас в Букурещ”, коментира Габриела Фиря. \nТя каза, че води постоянен диалог с министъра на околната среда и с вицепремиера за намиране на решение, така че да бъде сложен край на това масово преселение на стари коли в румънската столица, защото те вредят не само на движението, но и на здравето на хората. \nФиря каза, че напразно общината купува 400 автобуса Евро 6, 100 електрически автобуса, 100 трамвая, 100 тролейбуса, ако Букурещ продължава да приема много стари лични автомобили.\n", "date": "2017.11.27", "title": "Букурещката кметица Габриела готви голяма секира за \"трошките на Европа\""}
{"url": "https://www.blitz.bg/analizi-i-komentari/reuters-putin-iska-da-stane-bashcha-na-nov-politicheski-elit_news560525.html", "text": "Президентът Владимир Путин започнал да се избавя от представителите на стария политически елит, като набира младежи с „огън в очите”, пише коментаторът на Reuters Ендрю Осбърн.\nВ навечерието на президентските изори през март 2018 г. се очаква 65-годишният Путин да получи възможност да остане на власт още 6 години. Той вече заяви, че движи ново поколение чиновници, които ще развиват руската икономика и политика, напомня Осбърн. \n  \nОт началото на 2017 г. са сменени 1/5 от лидерите на руските региони, при изборите през 2016 г. практически са сменени половината от депутатите в Държавната Дума. Преди това беше сменен шефът на президентската администрация. \n  \nАгенцията съпоставила данните на 784 действащи сега чиновници – губернатори, членове на долната и горната палата на парламента, правителството, Съвета за сигурност и президентската администрация със заемащите тази длъжност през май 2012 г. За последните две години са сменени 314 чиновници от посочените 784. Това е по-малко от май 2012 г., когато са сменени 368 души. Въпреки това средната възраст е нараснала от 52 на 55 г. В администрацията на Путин средната възраст е 57 г. срещу 53 г. през 2012 г. В Държавната дума са „остарели” само с 2 г. \n  \nВ началото на ноември Путин каза на среща с бивши губернатори, че „като правило” на смяна им идват „млади хора” с „огън в очите”, пише Осбърн. Путин заявил, че смяната на ръководителите на региони е насочена към „създаване на губернаторски корпус от млади, перспективни, съвременни хора, които мислят за бъдещето на регионите и цяла Русия”. \n  \nКритиците говорят, че Кремъл слага акцент на младостта, за да създаде илюзия за политически промени в системата, лишена от реална конкуренция. Около 60% от руснаците обаче искат някакви изменения в политиката и обществото, които биха повишили жизненото равнище, уверява Reuters с позоваване на социологически допитвания. \n  \nПомощниците на Путин изпълняват програма за подготовка на нови лидери, пише Осбърн. Кандидатите трябва да са по-млади от 50 г., като част от 9-месечната учебна програма е насочена към проверка на физическите навици и личната храброст. Агенция РБК публикува поредица от видеоклипове, на които кандидати за губернатори скачат в реки от 7-метрови скали, показват умение да боравят с оръжие или скачат с парашути. \n  \nНаблюдатели твърдят, че новото попълнение е лоялно към Путин и той ще може с лекота да им влияе, ако напусне поста си през 2024 г. и поеме ролята на баща на нацията. „Той сега дава криле на 30-40 млади хора, на които ще стане политически баща” – казва главният редактор на радио „Говорит Москва” Сергей Доренко. –Той им дава път, дава им простор”. \n  \nВ губернаторския корпус на РФ средната възраст е 48 г., а в първия мандат на Путин била 63 г. \n  Превод и редакция: БЛИЦ \n \n", "date": "2017.11.27", "title": "Reuters: Путин иска да стане баща на нов политически елит"}
{"url": "https://www.blitz.bg/layfstayl/shoubiznes/padenie-lindareva-na-kosm-ot-smrtta-sled_news560781.html", "text": "\n Амбициозната миска Зорница Линдарева, която фръцка стройно телце пред камерите на „Биг Брадър“, крие изключително тежко детство. Наследничката на сладкарска империя Зори била тлъста тийнейджъра без приятели, която постоянно била в депресията. В последната си година в гимназията Линдарева едва не загубила живота си, след като се натровила с промишлено количество алкохол, пише \"Таблоид\". \nИнцидентът е от ранната пролет на 2000-ата година, когато добре закръглената Зори празнувала рожден ден със съученици в парка до НДК. Често отритната от другите тийнейджъри, Линдарева решила да се направи на героиня пред тях и погълнава бутилка и половина джин на пейка в градинката. Половин час по-късно момичето колабирало и дружките й повикали бърза помощ. \nЗорница изкарала нощта в токсикологията на „Пирогов“, след като изпаднала в кома, а след това и в делириум с халюцинации. Три пълни промивки на вътрешностите й направили опитните доктори, преди да гарантират на шокираните й родители, че щерка им със сигурност ще прескочи трапа. \nМайката и бащата на бъдещата миска дори възнамерявали да я спрат от училище след драмата и Зори да завърши като частна ученичка, но все пак решили, че подобен контрол е прекален и става дума само за еднократен инцидент. \nСамата Линдарева не крие за проблемите с теглото и психиката, които е имала на младини. Заради тежка форма на булимия от 15-годишна Зори обикаляла терапевтични школи и психиатри за лечението си. Преминавала е през тежки състояния, включително и хоспитализации. Затова е избрала да учи и психология, за да може допълнително и сама да може да си помага. \n \n", "date": "2017.11.27", "title": "Падение! Линдарева на косъм от смъртта след..."}
{"url": "https://www.blitz.bg/layfstayl/svetski/megami-club-hotel-marinela-startira-seriyata-partita-megami-mash-up-s-reggaeton-hip-hop-rb-i-house-khitove_news560798.html", "text": "\n Най-горещите денс хитове ще звучат всяка сряда в Megami Club – Hotel Marinela със старта на серията партита MEGAMI MASH-UP. Първото от тях е на 29 ноември (сряда), като специален гост ще бъде румънската суперзвезда INNA. \nСъс старта на партита MEGAMI MASH-UP Megami Club – Hotel Marinela за пореден път доказва, че не се страхува от предизвикателства и рискове. Всяка сряда ще очакваме феновете на добрата денс музика - Reggaeton, Hip-hop, R&B и House, а на сцената на клуба ще се качат най-популярните български и световни изпълнители. \nПървият ни гост изпълнител е румънката INNA. Тя е родена през 1986 година като Елена Александра Апостолеану. След училище записва политически науки в Ovidius University, но прекъсва, за да преследва мечтата си да стане певица. Още първият й сингъл Hot (2008) става хит в целия свят и дори оглавява американската класация за денс музика Billboard Hot Dance Airplay. Две години по-късно парчето на INNA “Sun Is Up” също става световен хит. \nДосега румънката е издала четири албума, продадени в многомилионни тиражи по целия свят. Тя е получила десетки номинации и награди, между които Balkan Music Award, European Border Breakers Award, MTV Europe Music Award и Romanian Music Award.\n \n \n \n", "date": "2017.11.27", "title": "Megami Club – Hotel Marinela стартира серията партита MEGAMI MASH-UP с Reggaeton, Hip-hop, R&B и House хитове"}
{"url": "https://www.blitz.bg/layfstayl/shoubiznes/mis-silikon-podaryava-tstsi-na-seksi-snezhanka_news560806.html", "text": "\n Една от най-скандалните носителки на титлата „Мис Силикон“ Габриела Попова дава награда от 5 бона за силиконови цици на победителката на конкурса „Мис Секси Зима“, пише ХотАрена.  \nНадпрварата ще се проведе идната събота в Бургас, дискотека „Астория“. Ето какво обяви Попова в личния си профил във „Фейсбук“: \n“Скъпи приятели, дойде време да се върна към конкурсите, но вече от другата страна...като организатор! На 2-ри декември ще се проведе в град Бургас дискотека ASTORIA конкурсът \"Мис секси зима\"! Всички момичета, които искат да са част от това, могат да ми пишат на лично съобщение. На 2-ри декември ще разберем коя е Ледената Кралица на 2017  (транспортни разходи, хотел - осигурени)“.  \nИнтересното в случая е, че голямата награда е 5000лв. По време на партито, кандидат-миските ще бъдат избирани от професионално жури. Специален гост на събитието ще бъде риалити любимката на България – Джулиана Гани.\n", "date": "2017.11.27", "title": "\"Мис Силикон\" подарява ц*ци на секси Снежанка"}
{"url": "https://www.blitz.bg/layfstayl/skorost/iztsyalo-noviyat-ford-fiesta-e-nay-dobriyat-izbor-za-byudzheta-si-spored-zhurito-na-svetoven-damski-avtomobil-na-godinata_news560706.html", "text": "\n Изцяло новият Ford Fiesta осигурява повече технологии, рафинираност и стил от когато и да било. И предлага отлична стойност, според експертното жури на Световен дамски автомобил на годината. \nFiesta е победител в категорията за бюджетни коли на наградите за Световен дамски автомобил на 2017 година – единствените награди в света, изцяло гласувани от жени. \n25 експертни членове на журито от 20 държави по света избраха Fiesta за недвусмисления победител сред 10 финалиста в категорията, селектирани измежду първоначалните 420 автомобила. \n„Поздравяваме Ford за решителната победа на Fiesta – победа, в която не сме се съмнявали“, сподели Санди Майре от журито на Световен дамски автомобил на годината. „Fiesta беше толкова единодушна номинация сред членовете на журито, че се изкачи до високия клас с повече гласове от премиум модели като Aston Martin DB11 и Range Rover Velar.” \nПобедителите в Световен дамски автомобил на годината се избират по критериите безопасност, съотношение цена-качество, стил, място за съхранение, подходящо за деца, лесно управление, екологичност и сексапил. \nИзцяло новият Ford Fiesta е в продажба в Европа в отличителни версии, включително стилната Fiesta Titanium, вдъхновената от Ford Performance Fiesta ST-Line и изисканата Fiesta Vignale. \nМодерните технологии на Fiesta в помощ на водача включват системата за свързаност SYNC 3, усъвършенстваната система за Засичане на пешеходци, която предотвратява удари дори през нощта, и първия за Ford Активен паркинг асистент, който прилага спирачно усилие при паркиране без ръце. \nНай-новите двигатели включват многократно награждавания 1.0-литров бензинов EcoBoost с до 140 к.с. и 1.5-литров дизелов TDCi с до 120 к.с. \n \n", "date": "2017.11.27", "title": "Изцяло новият Ford Fiesta е най-добрият избор за бюджета си, според журито на Световен дамски автомобил на годината"}
{"url": "https://www.blitz.bg/svyat/erdogan-se-zakani-oshche-ne-sme-milioneri-no-s-obezshcheteniyata-za-kleveta-mozhe-i-da-stanem_news560679.html", "text": "\n Турският президент Реджеп Тайип Ердоган хвърли ръкавица на опозиционния лидер Кемал Кълъчдароглу да докаже твърденията си, че членове на семейството на Ердоган са \"изпратили милиони долари в компания, базирана в данъчни убежища в чужбина\". Президентът обеща, че ако лидерът на Народнорепубликанската партия (НРП) докаже това, той е готов да подаде оставка. \"Клеветници\", пише в заглавие по темата турският в. \"Йени шафак\".  \n\"Този човек е клеветник. Нека докаже, ако Ердоган има и един грош в чужбина. Няма да стоя и минута на президентския пост. Дали обаче Кемал, който не може да представи доказателства, ще остане на поста си?\", запита президентът, цитиран от вестника. Твърденията на лидера на водещата опозиционна сила в Турция бяха представени от него пред парламентарната група на НРП на 21 ноември. Ердоган заведе иск за обезщетение в размер на 1,5 милиона лири /380 000 долара/ срещу Кълъчдароглу заради неговото изказване. \n\"Ердоган хвърли ръкавица на Кълъчдароглу\", гласи заглавието на в. \"Сабах\". Турският президент се закани, че ако опозиционният лидер докаже твърденията си, той ще се оттегли не само от креслото на държавен глава, но и от политиката изобщо. Същевременно обаче Ердоган предизвика Кълъчдароглу да направи същото, ако не успее да подкрепи твърденията си с факти. \"Ако докажеш (твърденията), аз ще направя каквото е нужно. Ако не успееш, ще останеш ли на този пост като един клеветник?\", обърна се Ердоган към Кълъчдароглу. \n\"Това е хвърлена ръкавица. Излез пред народа, кажи, че си оклеветил, извини се. В противен случай ще изпаднеш до най-подлото престъпление в света, това на клеветника\", заяви още турският президент. \"Слънцето не може да бъде намазано с кал\" - тази турска поговорка, която в по-общ смисъл означава, че \"истината не може да бъде скрита с лъжи\", е използвал турският президент, негодувайки срещу твърденията на опозиционния лидер. \"Не можахме да станем милионери, както това лице твърди. Може би обаче ще станем с обезщетенията, които той ни изплати\", пошегува се още Ердоган, цитиран от турския печат. \"Няма да стоя и минута\", заявява Ердоган в поместено на първа страница заглавие на в. \"Хабертюрк\".\n", "date": "2017.11.27", "title": "Ердоган се закани: Още не сме милионери, но с обезщетенията за клевета може и да станем"}
{"url": "https://www.blitz.bg/svyat/generalniyat-prokuror-na-kataloniya-pochina-10-dni-sled-madridskiya-si-kolega_news560697.html", "text": "\n На 70 години почина генералният прокурор на Каталония Хосе Мария Ромеро де Техада. Това съобщи испанският правосъден министър Катала Поло в микроблога си в Twitter. \n\"Почивай в мир. Огромни съболезнования на неговото семейство и колегите му. Това е голяма загуба за съдебната система и органите на надзора\", се казва в съобщението на министъра, цитирано от испанските медии.  \nСамо преди 10 дни почина и генералният прокурор на Испания Хосе Манул Маса.  \nРомеро де Техада заемаше длъжността прокурор на Каталония от юли 2013 г. и винаги е бил на страната на мадридските власти и привърженик на единството на автономията с Испания.  Превод: БЛИЦ \n", "date": "2017.11.27", "title": "Генералният прокурор на Каталония почина 10 дни след мадридския си колега"}
{"url": "https://www.blitz.bg/svyat/kitay-shche-izprati-sibirskite-tigri-v-siriya-za-unishchozhavane-na-teroristite-ot-id_news560621.html", "text": "В петък, 24 ноември, сирийските власти съобщиха, че китайският външен министър Ван И приел Бусейна Шаабан, съветник на сирийския президент Башар Асад, която е на официална визита в Пекин. Обсъждана е борбата с уйгурската терористична организация „Ислямско движение на Източен Туркестан” (ИДИТ).\nТози въпрос г-жа Шаабан е обсъждала и с китайски военни. Конкретно ставало дума за участие на китайски спецназ в унищожаването на терористите от ИДИТ, които сирийските спецслужби открили в столичното предградие Източна Гута. \n  \nПо предварителна информация, Пекин може да изпрати в Сирия отряди „Сибирски тигри” от Синцзянския военен окръг и „Нощни тигри” от военния окръг Ланчжоу, чиито бойци са считани за едни от най-добрите в света. \n  \nБЛИЦ припомня, че официален Дамаск разреши на Пекин да въведе 5000 военни на своя територия още през 2015 г. Тази година в Китай беше приет антитерористичен закон, след което Националното събрание санкционира изпращането в Сирия на елитни подразделения от армията. \n  Превод и редакция: БЛИЦ \n  \n \n", "date": "2017.11.27", "title": "Китай ще изпрати „Сибирските тигри” в Сирия за унищожаване на терористите от ИД"}
{"url": "https://www.blitz.bg/svyat/13-dni-sled-buryata-evridika-koshmarna-novina-za-grtsiya-ot-obshchina-mandra_news560724.html", "text": "\n В непосредствена близост до депото на общината Мандра в Гърция, днес сутринта откриха трупа на мъж. Това става 13 дни след бурята \"Евридика\", която уби десетки в южната ни съседка. \nВ ход е операция по изваждане на тялото. Броят на загиналите достигна 22-ма. Липсващият досега човек е 70-годишен мъж, който е загинал в зоната за риболов, съобщава в. Български новини. \n \n", "date": "2017.11.27", "title": "13 дни след бурята \"Евридика\" - кошмарна новина за Гърция от община Мандра!"}
{"url": "https://www.blitz.bg/analizi-i-komentari/ni-sled-ukrainskiya-opit-moskva-reshi-da-ukrepva-sukhoptnite-voyski_news560720.html", "text": "В своя нов 10-годишен план за въоръжаване (2018-2027) Кремъл отделя основно внимание на разходите за сухопътните войски. Това пише в The National Interest анализаторът Дейв Маджумдар в публикацията си ”Russia's Army Is Getting Ready for the Next Big War (Think Armata Tanks and More). В досегашната програма ударението падаше върху модернизацията на флота.\nПодобни промени имат смисъл с отчитане на „неотдавнашния опит на Москва в Украйна и с факта, че Русия на първо място е евразийска континентална държава. При това новите руски бронирани машини вече са почти готови за серийно производство. \n  \n„Танковете Т-90 и Т-14 „Армата”, бойните машини на пехотата (БМП) „Курганец-25” и „Бумеранг” трябва да постъпят на служба в течение на следващите 8 години. Макар броят на танковете „Армата” може да бъде ограничено заради високата себестойност на производството” – твърди експертът Дмитрий Горенбург от американския Център за военноморски анализ. \n  \nРусия модернизира и произвежда нови артилерийски системи за замяна на „съветското наследство”. Например на смяна на самоходната гаубица „Мста” идва новата „Коалиция”. \n  \nНе всичко обаче върви гладко с получаването на нови системи за разузнаване и наблюдение, както и със средствата за РЕБ. Русия изостава от графика за внедряване на доктрината на мрежовоцентричната война, която подразбира създаването на единно информационно-комуникационно пространство за съгласуване на действията на всички сили. \n  \nКато цяло РФ се освободи от ядрената зависимост и руската армия вече притежава достатъчно мощ за сдържане на своите съседи от постсъветското пространство с помощта на обикновени въоръжения. Кремъл обаче все още разчита на ядрения си потенциал, за да възпре Китай и НАТО. \n  \nПо такъв начин новата руска програма за въоръжаване ще бъде насочена към не допускане на изоставане от технологичните подобрения, направени от нейните основни конкуренти НАТО и Китай. Русия обаче ще изостава от САЩ и възможно от Китай в някои области, обобщава The National Interest. \n  Превод и редакция: БЛИЦ \n \n", "date": "2017.11.27", "title": "NI: След „украинския опит” Москва реши да укрепва сухопътните войски"}
{"url": "https://www.blitz.bg/obshtestvo/snezhen-kapan-khvana-avtomobili-na-petrokhan-snimki_news560710.html", "text": "\n Няколко автомобила закъсаха тази сутрин в прохода \"Петрохан\". Синоптиците очакват в понеделник в планинските райони на страната да натрупа до 20 сантиметра сняг, съобщава Нова телевизия. \n Виновник за студеното време е циклонът „Татяна”, който преминава през страната ни. В сряда и четвъртък, снегът в ниските равнинни полети ще се стопи, но по високите части покривката ще се задържи по-дълго.  \n  \n \n \n \n \n \n", "date": "2017.11.27", "title": "Снежен капан хвана автомобили на \"Петрохан\" (СНИМКИ)"}
{"url": "https://www.blitz.bg/layfstayl/vtorata-na-konkursa-mis-blgariya-koyato-tryabvashe-da-bde-prva-s-iznenadvashch-komentar-za-tamara-snimka_news560698.html", "text": "\n Бургазлийката Йовита Георгиева, подгласничка в конкуруса Мис България, прие второто място с високо вдигната глава. Очарователната брюнетка, която цялата страна определи за пъти по-красива от носителката на короната Тамара Георгиева, заяви пред колегите от БНР Бургас, че за нея самото преживяване е незабравима победа.  \n„За мен представянето ми е победа, защото аз се представих достойно и за мен конкурса ще е незабравимо преживяване. Има жури, което избира първото място и след като те така са решили така ще бъде! Прочетох много лоши коментари за Тамара и не мисля, че една жена заслужава да чуе подобни грозни думи. Всяка жена според мен е красива сама по себе си! Винаги може да има някакви съмнения, но аз отидох на тази сцена за да се забавлявам и мисля, че представих достойно себе си и Бургас!“, каза Йовита.  \nСпоред нея гласуването на такъв конкурс трябва да бъде явно, за да е ясно кой за кого е гласувал. \nКрасивото бургаско момиче разказа, че конкурса е преминал в три тура – с рокли, бански и официални тоалети . Темата във визитките на участничките е била „Социални мрежи – реалност или илюзия“.  \nЙовита Георгиева се занимава професионално със спортни танци – активен състезател е и тренира малки деца. Иска да продължи да се развива в тази област. Бургазлийката ще представи страната ни на международния конкурс за красота Мис Глоуб, който ще се проведе през следващата година.\n", "date": "2017.11.27", "title": "Втората на конкурса \"Мис България\", която трябваше да бъде първа, с изненадващ коментар за Тамара! (СНИМКА)"}
