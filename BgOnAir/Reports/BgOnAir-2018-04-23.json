{"url": "https://www.bgonair.bg/world/2018-04-23/rahoy-nalaga-veto-na-sreshtata-es-zapadni-balkani-v-sofiya", "text": "Испанският премиер Мариано Рахой налага вето върху проектодекларацията на срещата на върха Европейски съюз - Западни Балкани в София на 17 май. Това съобщи мадридският вестник \"Паис\", като се позова на дипломатически източници. Според тях Рахой няма да подпише такъв документ, защото не желае името му да стои редом с това на който и да е представител на Косово.  Причината е, че Испания е сред петте страни членки на ЕС, които не са признали независимостта на тази балканска държава.", "date": "2018.04.23", "title": "Рахой налага вето на срещата ЕС - Западни Балкани в София?"}
{"url": "https://www.bgonair.bg/world/2018-04-23/premierat-na-armeniya-serzh-sarkisyan-hvarli-ostavka", "text": "Министър-председателят на Армения Серж Саркисян обяви оставката си след 11-дневни антиправителствени протести, съобщават световните информационни агенции. Той беше избран за премиер от парламента на 17 април, след като десет години беше президент на страната. \"Напускам ръководния пост. Никол Пашинян (депутат от опозицията и водач на протестите) беше прав, а аз сгреших,\" заявил премиерът според местни медии.", "date": "2018.04.23", "title": "Премиерът на Армения Серж Саркисян хвърли оставка"}
{"url": "https://www.bgonair.bg/world/2018-04-23/shofyor-na-mikrobus-pomete-peshehodtsi-v-toronto-i-izbyaga", "text": "Микробус се вряза в пешеходци на оживено кръстовище в канадския град Торонто. По непотвърдена информация между 8 и 10 души са пострадали.  Микробусът не е спрял и полицията го издирваше. Малко по-късно той бе намерен в съседна пряка, но шофьорът е избягал.  В близост до района има спирка на метрото. Движението бе преустановено.  Засега не е ясно дали става дума за инцидент или за терористичен акт. Полицията призова местните жители да избягват района. Снимка: Pixabay", "date": "2018.04.23", "title": "Шофьор на микробус помете пешеходци в Торонто и избяга"}
{"url": "https://www.bgonair.bg/bulgaria/2018-04-23/ekoproverka-nyama-investitorski-narusheniya-na-plazh-koral", "text": "Екопроверката на плаж \"Корал\" не установи нарушения със сложените от инвеститор заграждения. В района има сиви дюни, но контролът върху тях е на кмета на Царево, а не на екоминистерството.  В неделя природозащитници протестираха срещу ограждането от страна на частна фирма на 120 декара край пясъчната ивица. В тях попада и единственият път към плаж \"Корал\".  Инвеститорите от испанската фирма \"Ибердрола\" твърдят, че достъпът до плажа няма да бъде ограничен, а строителство там засега не се предвижда. ", "date": "2018.04.23", "title": "Екопроверка: Няма инвеститорски нарушения на плаж \"Корал\""}
{"url": "https://www.bgonair.bg/world/2018-04-23/blumbarg-plashta-45-mln-dolara-vnoska-na-sasht-za-parizhkoto-sporazumenie", "text": "\r\n Милиардерът и бивш кмет на Ню Йорк Майкъл Блумбърг ще напише чек за 4,5 милиона долара, за да покрие финансовото участие на Съединените щати в Парижкото споразумение за климата за тази година. Миналата година президентът Доналд Тръмп оттегли Вашингтон от споразумението и така САЩ станаха единствената страна, която не е подписала документа. Решението на държавния глава предизвика широк международен отзвук и неодобрение. Парижкото споразумение за климата, договорено от почти 200 държави през 2015 г. под егидата на ООН, съдържа план за действие за ограничаване на глобалното затопляне под два градуса. Ангажиментът на Съединените щати бе към 2025 г. страната да изхвърля с 26-28% по-малко вредни газове в атмосферата спрямо равнищата от 2005 г.", "date": "2018.04.23", "title": "Блумбърг плаща 4,5 млн. долара вноска на САЩ за Парижкото споразумение"}
{"url": "https://www.bgonair.bg/kriminalno/2018-04-23/obraha-doma-na-bivshiya-italianskiya-premier-romano-prodi", "text": "Крадци обраха апартамента на бившия италианския премиер и Романо Проди в Болоня. Обирът е станал в петък вечерта, докато Проди и съпругата му Флавия били на аудиенция във Ватикана при папа Франциск.  По време на обира живеещите под апартамента на Проди негови роднини чували звуци, но мислели, че Романо и Флавия са се върнали от Ватикана.  От дома на бившия премиер липсват часовници и бижута за около 30 хиляди евро, както и множество семейни ценности.  Крадците взели всичките медали на Проди, 38-те му дипломи хонорис кауза и всичките му документи.", "date": "2018.04.23", "title": "Обраха дома на бившия италианския премиер Романо Проди"}
{"url": "https://www.bgonair.bg/world/2018-04-23/makron-e-parviyat-chuzhdestranen-gost-na-tramp-v-beliya-dom", "text": "\r\n Френският президент Еманюел Макрон пристига днес на тридневно държавно посещение в САЩ. Основни теми на разговорите му с президента Доналд Тръмп ще бъдат споразумението за иранската ядрена програма, търговския конфликт между САЩ и Европейския съюз, борбата с тероризма, Северна Корея, Сирия, отношенията с Русия. Това ще е първото държавно посещение на чуждестранен лидер в мандата на Тръмп. Президентът Макрон ще произнесе в сряда реч на английски език пред общо заседание на двете камари на Конгреса - рядко оказвана чест на чуждестранен държавен глава. Очаква се словото му да бъде около 30 минути и да бъде посветено на ценностите на демокрацията.", "date": "2018.04.23", "title": "Макрон е първият чуждестранен гост на Тръмп в Белия дом"}
{"url": "https://www.bgonair.bg/world/2018-04-23/ek-predlaga-nabedenite-v-koruptsiya-da-dokazvat-nevinnostta-si", "text": "Eвропейската комисия предложи фирмите и институциите, срещу които са подадени сигнали за корупция и други нередности, да трябва да доказват, че са невинни, вместо своите обвинители. Правилото ще важи в случаите, когато лицата, направили разкритията, биват уволнени или санкционирани за съобщаването на съмненията си. Обръщането на схемата за доказване на обвинения в корупция се прави, за да се защитят по-добре хората, които огласяват нередности. \"Много от неправомерните деяния, предизвикали скандали напоследък, може би никога нямаше да се разчуят, ако вътрешни лица не бяха проявили смелостта да подадат информация за тях. Тези лица обаче поеха огромен риск. Следователно, ако осигурим по-добра защита на сигнализиращите за нередности лица, ще можем в по-голяма степен да откриваме и предотвратяваме вредите, нанасяни на обществения интерес, като например измамите, корупцията, избягването на корпоративните данъци и вредите за здравето на хората и за околната среда\", заяви първият зам.-шеф на Европейската комисия Франс Тимерманс. Според него такива хора постъпват правилно и не бива да бъдат наказвани. Еврокомисията предлага компаниите с повече от 50 души персонал и с над 10 млн евро оборот да бъдат задължени да създадат вътрешна процедура за подаване на сигнали, като хората, изнасящи информацията, да могат да се обърнат и към медиите, ако ръководството не вземе под внимание сигнала им. При държавните администрации летвата е поставена на 10 000 жители. Те трябва да отговорят на всеки подаден сигнал в срок от 3 месеца, като ако вътрешната система за докладване не даде резултат, оплакващият се ще може да отнесе сигнала си до компетентните органи и до медиите. Под закрилата на новото законодателство, което Еврокомисията се надява да бъде прието до края на 2019 г., ще бъдат хората, които сигнализират не само за корупция, но също за нередности при обществените поръчки, финансовите услуги, изпирането на пари и финансирането на тероризма; безопасността на продуктите; сигурността на транспорта; опазването на околната среда; ядрената безопасност, безопасността на храните и фуражите и здравето на животните и хуманното отношение към тях; общественото здраве; защитата на потребителите; неприкосновеността на личния живот, защитата на данните и сигурността на мрежите и информационните системи. То се прилага и по отношение на нарушения на правилата за конкуренция на ЕС, нарушения и злоупотреби при правилата за облагане с корпоративен данък и вреди, нанасяни на финансовите интереси на ЕС. По данни на Еврокомисията в момента само в 10 от 28-те еврочленки има система за закрила на лицата, подаващи сигнали за нередности. 36 на сто от хората, които съобщават за корупция или други проблеми, биват уволнявани или са жертва на други форми на отмъщение. Снимка: Pixabay", "date": "2018.04.23", "title": "ЕК предлага набедените в корупция да доказват невинността си"}
{"url": "https://www.bgonair.bg/bulgaria/2018-04-23/balgarite-imat-otritsatelno-otnoshenie-kam-bezhantsite-sochi-doklad", "text": "\r\n Мигрантите трудно достигат нашата страна от Турция и трудно получават международна закрила. Българите имат отрицателно отношение към бежанците. Това става ясно от доклад по темата, представен от Съвета на Европа.  Докато през 2015 и 2016 година се налбюдава бум в броя на подадените молби за убежище - 20 391 и 19 418, през 2017 тенденцията е точно обратната. Тогава са регистрирани 3 391 молби, а убежище у нас търсят бежанци от Афганистан, Сирия, Ирак, Иран и Пакистан.  Като причина за резкия спад в документа се отчита закриването на маршрута през Западните Балкани и постигнатото с ЕС през март 2016 година спорузамение за спирането на потока на мигранти от Турция през Егейско море в ЕС.  Документът отчита и положените усилия на България да накара децата на бежанците да посещават училище.  Вписването на чужденците в местното общество обаче остава затруднено. Причината е липсата на задължение на общините в тази посока. За ексклузивен коментар потърсихме и говорителят на Европейската комисия Маргаритис Схинас. ", "date": "2018.04.23", "title": "Българите имат отрицателно отношение към бежанците, сочи доклад"}
{"url": "https://www.bgonair.bg/economy/2018-04-23/hranite-u-nas-po-skapi-i-po-nekachestveni-otkolkoto-v-zapadna-evropa", "text": "Разминаване в състава, качеството и цените на някои храни, предлагани на българския и европейския пазар. Това установи проучване за наличие на т.нар. \"двоен стандарт\" при храните на земеделското министерство.  Взети са общо 106 проби, обхващащи 53 храни и напитки от една и съща търговска марка, предлагани от една страна в търговска верига в България, а от друга – в същата или подобна верига магазини в избрани държави-членки на ЕС. Резулатите от проучването показват, че при 40 продукта няма разминаване на информацията на етикетите, но при 13 от тях представената информация по отношение на състав и/или хранителна стойност се различава. Според изследването най-сериозните различия се наблюдават при няколко продукта, а именно мляко за малки деца, където в българския аналог има по-високо съдържание на растителни мазнини, сирене моцарела - предлаганото у нас е с по-ниско нетно количество и по-малко количество сирене в опаковката, за сметка на повече саламура, бързо замразени багети, млечен шоколад, безалкохолни напитки. И още - при 31 продукта цените в България са с между 0,4% и 64,8% по-ниски от тези в съответната държава-членка на ЕС. А 22 продукта се предлагат по-скъпо в България отколкото в другата държава-членка на ЕС.", "date": "2018.04.23", "title": "Храните у нас: По-скъпи и по-некачествени отколкото в Западна Европа"}
{"url": "https://www.bgonair.bg/world/2018-04-23/avtobus-padna-ot-most-v-severna-koreya-poveche-ot-30-sa-zaginali", "text": "Туристически автобус падна от мост в Северна Корея. При катастрофата загинаха над 30 души, а много бяха ранени.  Инцидентът е станал в провинция Северен Хванхе, уточнява външното министерство. Автобусът с туристи пътува от град Кесън към столицата Пхенян.", "date": "2018.04.23", "title": "Автобус падна от мост в Северна Корея - повече от 30 са загинали"}
{"url": "https://www.bgonair.bg/economy/2018-04-23/dobroto-zdrave-i-kasmetat-sa-ot-izklyuchitelna-vazhnost-za-uspeh-v-zhivota-na-evropeytsite", "text": "Доброто здраве и късметът са от изключителна важност за напредване в живота, смятат голяма част от българите, участвали в специалното проучване на Евробарометър, посветено на справедливостта и неравенството в живота. От данните е видно, че  само 1% от от анкетираните не виждат връзката между успеха в живота и доброто здраве, а 97% залагат основно на късмета. Въпреки това повечето българи заявяват, че от значение е и усилената работа - 34% смятат, че това е от изключително значение, а 54% - че е общо взето важно. Голям е и делът на хората, които смятат, че в живота успехът идва с политическите връзки – само 10% определят, че те не са важни, или с познанството на „правилните хора“ - само 2% не смятат, че това има значение. Въпреки търсенето на връзки и протекции, българите не се отказват и от образованието – за 28% от анкетираните от Евробарометър висшето образование е от изключително значение за успеха, а 58% го определят като важно условие за това. Специализираното проучване е проведено през декември 2017 година сред 28 031 души от 28 европейски държави. Данните показват, че като цяло доброто здраве и късмета са считани за ключови фактори за успех в живота и останалите страни от общността. В ЕС също се държи на доброто образование и на усилената работа, но анкетираните не отдават толкова голямо значение на политическите връзки – 41% не виждат нищо общо между този факт и израстването в живота. Познанството с „правилните хора“ обаче има тежест и в другите страни от общността и само 8% не са мнение, че това помага при постигането на успех в живота. Като цяло българите не могат да преценят доколко е справедлив живота им. Според 38% случващото им се е справедливо, 33% заемат обратната позиция, а 27% не могат да дадат еднозначен отговор на този въпрос. В ЕС средно 53% от участвалите в проучването на Евробарометър са на мнение, че случващото им се е справедливо. Българите не са съвсем категорични и дали за 30 години възможностите за постигане на напредък в страната са по-добри – според 36% това не е така, а 33% застъпват точно обратното мнение. 23% от анкетираните не могат категорично да отговорят на този въпрос. Според резултатите от проучването 32% заявяват категорично, че имат равни възможности с всички останали, докато за 41% това не е така. В ЕС 58% вярват, че имат равни възможности и само 24% не смятат, че това е факт. Данните показват още, че усещането за тормоз и дискриминация липсва у повечето европейци – 83% от гражданите на ЕС и 81% от българите са заявили, че през последните 12 месеца не са били обект нито на тормоз, нито на дискриминация. Най-голям е делът на хората у нас, които признават дискриминация заради възрастта си (над 55 години) – 8%, заради етническия произход (3%) или заради физическо увреждане (2%). Тук анкетираните са имали възможността да посочат повече от един отговор.  Снимка: Pixabay", "date": "2018.04.23", "title": "Здравето и късметът - от изключителна важност за успех в живота на европейците"}
{"url": "https://www.bgonair.bg/reportazhi/2018-04-23/muzikantite-ot-bnr-na-protest-iskat-dostoyno-zaplashtane", "text": "\r\n Тази сутрин музикантите от Българското национално радио излязоха на протест с искане за достойно заплащане. Преди шест месеца те поискаха увеличение на заплатите с 20%, което са допълнителни 420 хиляди лева към бюджета им. Средства обаче не бяха отпуснати. Симфоничният оркестър на БНР е институция в музиката със 70-годишна история. За да се случи магията в студиото и в концертната зала, цигулари, пианисти, виончелисти започват да се обучават още докато са 5-годиншни.  През това време родителите на бъдещите музиканти инвестират както в уроци, така и в скъпи инструменти. А след време, ако имат късмет да свирят в оркестъра на Българското национално радио, ще получават средна заплата от 600лв.  Проблемите на музикантите ще бъдат обсъдени на извънредно заседание на парламентарната комисия по култура на 26 април. Дотогава протестите им продължават.", "date": "2018.04.23", "title": "Музикантите от БНР на протест, искат достойно заплащане"}
{"url": "https://www.bgonair.bg/bulgaria/2018-04-23/vidinchani-se-spasiha-v-dunava-ot-30-gradusovata-zhega", "text": "\r\n До астрономическото лято има повече от месец, но във Видин живакът на термометрите отчете 30 градуса.  Местните жители се спасиха от жегата на крайдунавския плаж до крепостта Баба Вида.  Забраната за къпане и ниската температура на водата на река Дунав не спря ентусиастите.", "date": "2018.04.23", "title": "Видинчани се спасиха в Дунава от 30-градусовата жега"}
{"url": "https://www.bgonair.bg/bulgaria/2018-04-23/ostaviha-v-aresta-shefa-na-politsiyata-v-rakovski", "text": "\r\n Началникът на полицията в Раковски Георги Илиев остава в ареста, реши Окръжният съд в Пловдив.  Той беше арестуван миналата седмица за взимане на подкуп чрез изнудване от търговец на контрабандни цигари.  Двамата му съучастници - оперативни работници от районното управление, са на свобода срещу парична гаранция от по 1500 лева.", "date": "2018.04.23", "title": "Оставиха в ареста шефа на полицията в Раковски"}
{"url": "https://www.bgonair.bg/bulgaria/2018-04-23/predvizhdat-novi-strogi-merki-sreshtu-narushitelite-na-patya", "text": "\r\n Нови жестоки мерки срещу нарушителите на пътя. По-високи глоби, по-дълъг срок за лишаване от правоуправление на системните нарушители на пътя и разделяне на сега действащия закон на три части - Закон за движение по пътищата, Закон за водачите на МПС и такъв за пътните превозни средства.  За разделяне на Закона за движение по пътищата се говори от няколко години. Причината за това е, че сега действащият е най-променяният в нормативната база. Предстои категоризиране на нарушенията и при 3 по-тежки такива в рамките на 2 години, за да вземем книжката си, ще трябва да се явим отново на шофьорски изпит. Скачат и глобите на пътя, а дистанцията освен повод за внимание ще стане и повод за съставяне на актове.  70 метра дистанция на магистрала, 60 за скоростните отсечки и 40 за останалите пътища в страната, а за неспазването на метрите глобите ще са солени.  Солено и без книжка ще бъде шофирането в насрещното или в аварийната лента. Превишаване на позволената скорост в населено место с над 50км/ч и преминаването на червен светофар.  Полицаите освен за нарушения ще следят и за психическото здраве на шофьорите. Шофьорите лишени от книжката си заради употребата на наркотици, преди да я получат отново ще трябва да докажат, че са чисти. Законът за движение по пътищата, Законът за водачите на МПС, и този за пътните превозни средства ще влязат в пленарна зала най-рано след три месеца.", "date": "2018.04.23", "title": "Предвиждат нови строги мерки срещу нарушителите на пътя"}
{"url": "https://www.bgonair.bg/denqt-on-air/2018-04-23/yavor-haytov-nuzhen-e-nov-zakon-za-borba-s-futbolnoto-huliganstvo", "text": "\r\n \"Нов закон за борба с футболното хулиганство несъмнено би бил от полза. Той трябва ясно и точно да обхване проблемите, свързани с тези мероприятия\", посочи в студиото на   бившият зам.-министър на МВР Явор Хайтов. По думите му сега действащият, освен че обхваща всички спортни събития е и приет през 2004 година, а от гледна точка на динамиката, с която се случва всичко е необходимо да бъде променен. Междувременно стана ясно, че 25-годишният Йордан Исаев, който рани с бомбичка двама полицаи по време на мача ЦСКА - \"Левски\" остава в ареста. Той се предаде сам в събота и направи пълни самопризнания. А пострадалата служителка на столичната жандармерия Гергана Зашева съобщи, че се чувства по-добре и се възстановява бързо. Тя сподели, че инцидентът не е успял да я пречупи и ще продължи със службените си задължения. Във връзка с инцидента пред Bulgaria ON AIR Явор Хайтов коментира, че всички прехвърляли топката към МВР, което не било съвсем правилно. \"Борбата срещу футболното хулиганство трябва да започне с групирането на запалянковците в т.нар. фен клубове, защото някои от тях са се превърнали и дори действат на базата на организирани престъпни групи\", подчерта бившият зам.-министър на МВР.", "date": "2018.04.23", "title": "Явор Хайтов: Нужен е нов закон за борба с футболното хулиганство!"}
{"url": "https://www.bgonair.bg/bulgaria/2018-04-23/futbolniyat-huligan-metnal-bombichkata-ostava-v-aresta", "text": "25-годишният мъж, който рани с бомбичка двама полицаи по време на мача Левски-ЦСКА, остава в ареста. Той се предаде сам в събота и направи пълни самопризнания.  \n По-малко от 30 минути бяха необходими на съдия Вера Човкова от Софийския градски съд, за да прецени, че Йордан Исаев трябва да остане зад решетките. Такова беше и желанието на прокуратурата. Според съда има достатъчно събрани доказателства срещу него, както и опасност той да извърши ново престъпление, макар да е малко вероятно да се укрие, тъй като младият мъж има постоянен адрес. Той е обвинен в нападението на двама служители на МВР на 18 април по време на дербито между Левски и ЦСКА.  Пред съда Исаев каза, че съжалява и още веднъж се извини на жандармеристката Гергана Зашева, която пострада тежко при инцидента, предаде репортерът на Ива Григорова. Магистратите смятат, че Исаев може да извърши ново престъпление, защото по време на случилото се е бил маскиран, а след това се е погрижил да изхвърли маската и дрехите си, които и до момента не са намерени. Освен това се е прицелил точно към тунела на стадиона с намерението да рани най-много хора. Решението на съда не е окончателно и може да се атакува пред Софийския апелативен съд. А пострадалата служителка на столичната жандармерия Гергана Зашева съобщи, че се чувства по-добре и се възстановява бързо. Тя сподели, че инцидентът не е успял да я пречупи и ще продължи със службените си задължения. Жената коментира, че в ситуация като нейната може да се окаже всеки - дете, случаен гражданин и дори близък на този, който хвърля бомбичката.", "date": "2018.04.23", "title": "Футболният хулиган, метнал бомбичката, остава в ареста"}
{"url": "https://www.bgonair.bg/direktno/2018-04-23/mnogo-biblioteki-sa-na-raba-na-otselyavaneto", "text": "\r\n \r\n \r\n Редица библиотеки у нас едва оцеляват. По думите на изпълнителния директор на Фондация \" Глобални библиотеки\" Спаска Тарандова държавата трябва да заделя повече пари за култура.  За съжлаение има библиотекари, които работят за 400 лева месечна заплата. Излседване пък показва, че близо 3000 библиотеки у нас си поделят недостатъчния бюджет от 40 млн.лв годишно. Няма как библиотеките да се издържат от годишните абонаменти,поясни Тарандова.  В предаването ви срещаме и посетителите на библиотеката в Попово.  ", "date": "2018.04.23", "title": "Много библиотеки са на ръба на оцеляването"}
{"url": "https://www.bgonair.bg/denqt-on-air/2018-04-23/lekari-i-zdravni-inspektori-protestirat-ne-sega-obache-e-momentat-smyatat-eksperti", "text": "\r\n Общопрактикуващите лекари и здравните инспектори излязоха на протести днес в центъра на София. Първите се обявиха срещу тромавите административни задължения, които им пречат да се грижат добре за пациентите, а вторите настояха за незабавно увеличение на възнагражденията на основните експертни и технически длъжности от 1 май тази година. Въпросното увеличение трябва да бъде не по-малко от 20% или с конкретна твърда сума. \"От гледна точка на българските граждани и държавата, тези искания не предлагат конструктивна промяна в системата. На фона на критиките от Европейската комисия и Световната банка, че България е страната с най-голям дял доплащане за здравеопазване (близо 50%) пряко от джоба на пациентите, няма как да се иска увеличение на потребителската такса\", коментира в студиото на \"Денят ON AIR\" председателят на Националната пациентска организация д-р Станимир Хасърджиев. Протестиращите лични лекари искат потребителската такса, която в момента е 2,90 лв. да се увеличи на 5,1 лв. и да бъде обвързана с минималната работна заплата. Освен това настояват и за по-малко бюрокрация, тъй като в момента отделяли много повече време да пишат документи, отколкото да преглеждат пациенти. \"Това не е правилният момент, в който тези искания трябва да бъдат изнасяни и да се настоява за тях. Защото няма механизъм, по който да им се отговори. Те могат да бъдат разглеждани и защитени при подписването на Националния рамков договор\", посочи бившият шеф на \"Пирогов\" доц. Спас Спасков. Пред   той подчерта, че проблемът е породен от липсата на единство в мнението на общопрактикуващите лекари, както и от това, че те доста трудно биха могли като единична гилдия да въздействат върху Лекарския съюз, който всъщност се явява страна по Националния рамков договор. Личните лекари искат и да няма нощни смени, тъй като според тях заплащането, което получават не е достатъчно, за да бъдат на разположение на пациентите денонощно. Здравните инспектори пък настояват доходите им да се обвържат или с минималната работна заплата, или със средната, а всяка година в бюджета да се осигуряват средства за това повишение.  ", "date": "2018.04.23", "title": "Лекари и здравни инспектори протестират... Не сега е моментът, смятат експерти"}
{"url": "https://www.bgonair.bg/denqt-on-air/2018-04-23/patishtata-pred-sds-bili-tri-po-koy-shte-poeme-partiyata", "text": "\r\n Председателят на СДС-София   обяви в студиото на  , че вариантите пред партията са три. Той посочи, че председателят на Съюза на демократичните сили Божидар Лукарски споделя тезата СДС да се позиционира ясно като дясно-консервативна партия, но без да се коалира. Според д-р Койчев втората група седесари е на мнение, че СДС трябва да се опита да се пребори самостоятелно в бъдещи избори.  , обясни лидерът на СДС-София. \"Най-верният път е първият. СДС трябва да формулира каузата пред всички демократично мислещи хора. Диалогът не е спирал никога\", коментира д-р Койчев в предаването \"Денят ON AIR\". Последното заседание на Националния съвет на СДС бе белязано от високо напрежение и физически сблъсък. Д-р Антон Койчев смята, че сценарият за това е бил доста пошъл и несъстоятелен.  \" \", отбеляза той и не изключи намесата на външни сили в процесите в СДС. \" \", спомни си гостът на Ганиела Ангелова. Според д-р Койчев ситуацията в държавата в момента изглежда привидно спокойна, но тлеят процеси под повърхността. По тази причина той не изключи предсрочни парламентарни избори след българското европредседателство.  ", "date": "2018.04.23", "title": "Пътищата пред СДС били три - по кой ще поеме партията?"}
{"url": "https://www.bgonair.bg/bulgaria/2018-04-23/borisov-poiska-obyasnenie-ot-mvr-za-pokazniya-arest-na-ivancheva", "text": "\r\n Премиерът Бойко Борисов се е срещал с кмета Десислава Иванчева, докато е текло разследването срещу нея. Това обяви той пред журналисти. Двамата обсъждали реконструкцията на парка в район \"Младост\".  Борисов коментира и показния арест на Иванчева, който продължи часове наред. Той е поискал от МВР обяснение за дългото стоене на арестуваната кметица на \"Младост\" Десислава Иванчева на кръстовището пред Спортната палата. \"Отговориха ми, че се е наложило заради броенето на голяма сума, тъй като в такива случаи всяка банкнота трябва да бъде описана. Все пак мисля, че това може да става малко по-бързо\", настоя той. Борисов заяви, че не приема спекулациите, че Иванчева е арестувана, защото не е от управляващата партия ГЕРБ. Той настоя, че във всички сфери на борбата с контрабандата и корупцията властта ще бъде безмилостна и неотстъпчива. \"20-30 дни преди арестуването й тя беше при мен със заместника си, говорихме за подкрепа от държавата, за парка при църквата в \"Младост\". Аз поддържам добри отношения с всички кметове независимо от коя партия са и не приемам спекулации по тази тема\", отсече той. Тази сутрин шефът на Специализираната прокуратура Иван Гешев обяви, че показният арест на кметицата на район \"Младост\" е заради лош късмет, а разследващите не са искали да я държат пет часа на улицата в центъра на София, но така се стекли обстоятелствата. неотстъпчива. \"20-30 дни преди арестуването й тя беше при мен със заместника си, говорихме за подкрепа от държавата, за парка при църквата в \"Младост\". Аз поддържам добри отношения с всички кметове независимо от коя партия са и не приемам спекулации по тази тема\", отсече той. Тази сутрин шефът на Специализираната прокуратура Иван Гешев обяви, че показният арест на кметицата на район \"Младост\" е заради лош късмет, а разследващите не са искали да я държат пет часа на улицата в центъра на София, но така се стекли обстоятелствата. \"Това е лош късмет – лош късмет за нас, разследващите, и ние имаме семейства, никой от нас не иска да стои пред цяла България и да извършва тези действия. Това е стрес и за обвиняемите и семействата им. Не сме виновни, че госпожата, заместникът й и посредникът решиха да се срещнат в центъра на София, да извикат изнуденото лице, да вземат парите, да си ги разхвърлят в едно кафе и след това да тръгнат по този маршрут\", заяви Гешев, цитиран от По думите му законовите текстове са причина за многочасовия публичен арест на Десислава Иванчева, а нищо от казаното от нея и адвокатите й по повод неуредици при спецакцията не отговаря на истината. Той обясни, че по закон при извършването на претърсване, то се прави само в присъствието на лицето, което използва обекта на претърсване. В случая Иванчева ползва служебния автомобил на кметството, в който са намерени парите. Колата бе спряна за близо пет часа пред Спортната палата в центъра на София, а Иванчева и заместничката й Биляна Петрова бяха държани на улицата с белезници. Преди два дни шефът на антикорупционната комисия Пламен Георгиев каза, че задържаните са били държани с белезници, за да не унищожат следите по ръцете си.", "date": "2018.04.23", "title": "Борисов поиска обяснение от МВР за показния арест на Иванчева"}
{"url": "https://www.bgonair.bg/bulgaria/2018-04-23/vuzf-organizira-konferentsiya-za-obshtoevropeyski-produkt-za-lichno-pensionno-osiguryavane", "text": "Висшето училище по застраховане и финанси (ВУЗФ) организира международна конференция на тема “Общоевропейски продукт за лично пенсионно осигуряване (ОЕПЛПО) - регламент, ефекти и проблеми“, съвместно с Българското председателство на Съвета на ЕС 2018 и в партньорство с Investor.bg. Конференцията ще се проведе на 30 май 2018 г. в НДК и в нея ще участват над 140 делегати от България и Европа. По време на форума ще бъдат разисквани аспектите и пазарните ефекти от въвеждането на единен общоевропейски продукт за лично пенсионно осигуряване, който има потенциал да промени пазара на спестяване за пенсия в Европейския съюз и да насочи вниманието на потребителите още повече върху дългосрочното спестяване. Такъв продукт към момента не съществува. През 2017 година Европейската комисия предложи проект на Регламент, с който се формулира основната рамка на регламентирането му. Преди приемането му, обаче, има редица въпросителни, които ще бъдат обсъдени на предстоящия форум. Той ще бъде открит от председателя на  Европейския орган за застраховане и професионално пенсионно осигуряване Габриел Бернардино. Инициативата на ВУЗФ за организиране на конференцията като част от програмата на Българското председателство на Съвета на ЕС, е важен етап в развитието на дискусията и анализа по повод въвеждането на такъв продукт в ЕС. Тя ще се проведе и в много важен момент - непосредствено преди Комисията по икономически и парични въпроси към Европейския парламент да излезе с предварително становище по проекта за Регламент, предложен от ЕК, което се очаква да се случи през месец юни 2018 г. Конференцията “Общоевропейски продукт за лично пенсионно осигуряване (ОЕПЛПО) - регламент, ефекти и проблеми“ се осъществява с институционалната подкрепа на заместник министър-председателя по икономическата и демографска политика Валери Симеонов, на Министерството на труда и социалната политика, Министерството на финансите, Комисията по труда, социалната и демографската политика и Комисията по бюджет и финанси към 44-то Народно събрание, Националния осигурителен институт, Асоциацията на българските застрахователи и Българската асоциация на дружествата за допълнително пенсионно осигуряване. Във форума ще вземат участие и представители на Европейския орган за застраховане и професионално пенсионно осигуряване, Европейската комисия, Европейския парламент, Комисията за финансов надзор, Европейската асоциация на пенсионните дружества, Европейската застрахователна федерация, Европейската асоциация за управление на фондове и активи, Европейската актюерска асоциация, Организацията за икономическо сътрудничество и развитие, други специализирани органи и организации, пазарни участници, представители на научните среди, експерти в областта на капиталовите пенсии и капиталовите пазари. ВУЗФ инициира и провеждане на   за използването на продукт за лично пенсионно осигуряване. Тя е качена на уебсайта на конференцията   и може да се попълва до 11 май. Обобщените данни ще бъдат представени по време на конференцията и публикувани, както на   , така и на уебсайта на конференцията. Резултатите от проучването ще бъдат полезни за българския законодател и за участниците на пазара на този вид услуги. Подробна информация за конференцията може да откриете сайта на събитието:  .", "date": "2018.04.23", "title": "ВУЗФ организира конференция за общоевропейски продукт за лично пенсионно осигуряване"}
{"url": "https://www.bgonair.bg/bulgaria/2018-04-23/6-koli-ostanaha-mezhdu-2-avtobusa-pri-verizhna-katastrofa-v-sofiya", "text": "\r\n Два автобуса и шест коли участваха във верижна катастрофа в София тази сутрин. Инцидентът е станал между улица \"Пиротска\" и булевард \"Константин Величков\". Транспортното произшествие се е разминало леко, като само един човек е бил откаран в болница за преглед.  Верижната катастрофа е станала малко след 9:30 ч. тази сутрин на метри преди едно от възловите кръстовища в София, това на булевардите \"Константин Величков\" и \"Сливница\". В транспортното произшествие участват два автобуса на градския транспорт, те са с номера 309 и 6. Като между тях са се озовали 6 леки коли. Според очевидци най-вероятната причина за инцидента е неизправност в спирачната система на един от автобусите. Пътното платно вече е освободено, като там е останала само една от колите, която е пострадала най-тежко, а останалите превозни средства и водачите са изтеглени, за да не пречат на движението.  Причините за инцидента се изясняват, като описването на щетите продължава.", "date": "2018.04.23", "title": "6 коли останаха между 2 автобуса при верижна катастрофа в София"}
{"url": "https://www.bgonair.bg/bulgaria/2018-04-23/lichnite-lekari-izlizat-na-nov-protest", "text": "Дружеството на софийските общопрактикуващи лекари организира протест пред НДК по време на провеждането на неформалната работна среща на министрите на здравеопазването на страните от Европейския съюз. В декларация, внесена в Министерството на здравеопазването, са посочени основните искания на столичните лични лекари. Те настояват за намаляване на административните дейности и задължения, рефлектиращи негативно върху обслужването на пациентите, да се инициира законодателна промяна на отчетите с описите на касовите бележки, всички освободени от потребителска такса да заплащат пълния размер, а сумите да им бъдат възстановени от съответните институции, заплащане при всяко посещение при лекаря на пълния размер на потребителската такса и отпадане на 24 - часовото разположение на личните лекари. Предишният протест на медиците беше на 1 март, когато те отново настояваха за намаляване на административната работа и увеличаване на финансирането на дейността им. ", "date": "2018.04.23", "title": "Личните лекари излизат на нов протест"}
{"url": "https://www.bgonair.bg/bulgaria/2018-04-23/sadat-shte-gleda-myarkata-na-fena-ranil-tezhko-politsayka-na-vechnoto-derbi", "text": "Съдът ще гледа мярката за неотклонение на 25-годишния мъж, задържан за раняването на двамата полицаи на мача \"Левски“ - ЦСКА. Задържаният се е предал сам в полицията и е направил пълни самопризнания. Той не е криминално проявен, но не е могъл да даде логично обяснение защо е хвърлил бомбичката.  Мъжът е задържан за 72 часа, като прокуратурата ще настоява за постоянно задържане под стража. Ако младежът бъде признат за виновен, наказанието му ще бъде от 5 до 15 години затвор.  В сряда предстои поредното дерби между \"Левски\" и ЦСКА.", "date": "2018.04.23", "title": "Съдът ще гледа мярката на фена, ранил тежко полицайка на Вечното дерби"}
{"url": "https://www.bgonair.bg/sutreshen-blok/2018-04-23/pozitsiyata-na-tsvetanov-spestyavala-na-premiera-neobhodimostta-ot-direkten-konflikt-s-prezidenta", "text": "\r\n След случая \"Скрипал\" и въздушните удари в Сирия са тези, които изправиха един срещу друг председателя на парламентарната група на ГЕРБ Цветан Цветанов и президента Румен Радев. През миналата седмица пък държавният глава изнесе реч пред студенти, в която обяви, че държавата се управлява на тъмно. Задочният спор и конфликтите между двамата обаче спестяват на премиера Бойко Борисов необходимостта от директен конфликт с държавния глава. Това е мнението на политолога проф. Димитър Димитров. \"Това е наистина едно огромно удобство\", категоричен беше той пред  . Проф. Димитров допълни, че няма как разделянето на света заради конфликта в Сирия да не се отрази и на политическия живот у нас.  Татяна Буруджиева пък обясни, че Цветан Цветанов за пореден път прави фалшиви връзки между две неща, между които обаче няма такава и го обявява за факт. По думите ѝ премиерът Бойко Борисов е реагирал много по-добре на обвиненията от страна на държавния глава.  \"Големият проблем е как правиш извода, че ние сме извън НАТО и извън Европейския съюз, аз лично не мога да го разбера\", каза тя в студиото на  . Според Буруджиева президентът Румен Радев никога не е декларирал подобно нещо.", "date": "2018.04.23", "title": "Позицията на Цветанов спестявала на премиера необходимостта от директен конфликт с президента"}
{"url": "https://www.bgonair.bg/notifikatsii/2018-04-23/voenni-katastrofiraha-i-se-obarnaha-na-am-trakiya", "text": "Поредн пътен инцидент у нас - за щастие без пострадали. Военен автомобил УАЗ се удари с друга кола и се обърна на магистрала \"Тракия\".  Инцидентът е станал между Нова Загора и Бургас. При катастрофата е изтекло голямо количество бензин, заради което на мястото са пристигнали пожарникари, обезопасили са пътя и са източили горивото.  Движението в района се извършваше в едната лента.", "date": "2018.04.23", "title": "Военни катастрофираха и се обърнаха на АМ \"Тракия\""}
{"url": "https://www.bgonair.bg/sutreshen-blok/2018-04-23/balgariya-shte-ya-ima-i-sled-predsedatelstvoto-tryabvat-reformi-tvardi-analizator", "text": "\r\n Това каза бившият вицепремиер в правителството на Иван Костов Евгений Бакърджиев в студиото на \" \". Според него това правителство е дошло с идеята да се реформират голяма част от секторите, които \"висят\" още от края на миналия век, но това все още не се случва заради председателството. \" \", категоричен е анализаторът. По думите му в България най-накрая трябва да се свърши несвършеното. Мнението на председателя на Тракийските дружества Красимир Премянов е, че има сериозно разминаване в дневния ред на ЕС и този на България. \" \", уточни Премянов пред  . Председателят на Тракийските дружества смята, че политиците трябва да се обединят около теми, свързани с разпределянето на средствата, даването на висок статус на майките и други.", "date": "2018.04.23", "title": "Необходим е рестарт на системата и незабавни реформи, твърди анализатор"}
{"url": "https://www.bgonair.bg/bulgaria/2018-04-23/selskostopanski-helikopter-se-razbi-varhu-pokriv-na-kashta-v-svishtov", "text": "Хеликоптер се разби върху покрив на къща в Свищов. Инцидентът е станал при опит за аварийно кацане. За щастие и като по чудо няма пострадали. Хеликоптерът е на селскостопанската авиация. Още информация за инцидента очаквайте по-късно през деня.", "date": "2018.04.23", "title": "Селскостопански хеликоптер се разби върху покрив на къща в Свищов"}
{"url": "https://www.bgonair.bg/bulgaria/2018-04-23/boyko-borisov-shte-bori-kontrabandnite-tsigari-v-haskovo-i-dimitrovgrad", "text": "\r\n Увеличила се е контрабандата на цигари без бандерол за последната година. Това отчете премиерът Бойко Борисов на брифинг на МВР.  Според премиера с бавни темпове е необходимо контрабандните цигари в райони като Хасково и Димитровград трябва да се намалят значително. Нужно е и да се правят постоянни проверки.  По думите на Бойко Борисов във Великобритания и Франция контрабандата достига до 30%. \"Не може в Шумен да е 2%, във Велико Търново също да е много ниска, а в Хасково и Димитровград контрабандата да достига 17-18%, колкото е във Франция\", отбеляза премиерът. От пресконференцията стана ясно, че ГЕРБ няма да подкрепи идеята на вицепремиера Валери Симеонов тютюнопушенето да бъде разрешено в обособени помещения в заведенията. Министър-председателят отговори и на въпроси относно задържането на кмета на \"Младост\" Десислава Иванчева, която бе държана часове пред спортното министерство с белезници. Той е категоричен, че разследващите са нямали избор и е трябвало да спазят закона, като броят парите през задържаните.", "date": "2018.04.23", "title": "Бойко Борисов ще бори контрабандните цигари в Хасково и Димитровград"}
{"url": "https://www.bgonair.bg/bulgaria/2018-04-23/zdravnite-ministri-v-es-shte-diskutirat-zdravoslovnoto-hranene-pri-detsata", "text": "Здравословното хранене при децата и ефективността на лекарствата е темата на Неформалното заседание на Съвета на министрите на здравеопазването, което ще се проведе днес в Националния дворец на културата в София Основната дискусия на тема здравословно хранене при децата е един от приоритетите на Българското председателство на Съвета на Европейския съюз в сектор здравеопазване. Акцентът ще бъде поставен върху предлагането на здравословна храна за децата. По време на Неформалния съвет ще бъде дискутирана и ефективността на лекарствените продукти и достъпността им. Министрите на здравеопазването на държавите от ЕС ще обърнат специално внимание и на бъдещето на здравеопазването в рамките на общността.", "date": "2018.04.23", "title": "Здравните министри в ЕС ще дискутират здравословното хранене при децата"}
{"url": "https://www.bgonair.bg/bulgaria/2018-04-23/meditsi-v-sofiya-izlyazoha-na-protest-za-zaplati-i-usloviya", "text": "\r\n Два протеста се проведоха в центъра на София. Общопрактикуващите лекари се обявиха срещу тромавите административни задължения, които им пречат да се грижат добре за пациентите. Протестиращите лични лекари се събраха пред сградата на НДК. Те изчакаха здравния министър, който бе в сградата на Европредседателството, за да му връчат декларация с основните си искания. А те включват по-висока потребителска такса, която от 2,9 лв. да стане 5,1 лева и да бъде обвързана с минималната работна заплата. Както и по-малко бюрокрация, тъй като по техни думи в момента отделят много повече време да пишат документи, отколкото да преглеждат пациенти.  Много от тях признават, че нямат финанси за да поддържат медицински сестри, тъй като са принудени да попълват абсолютно всички документи, а след това да ги носят по различни здравни администрации.  \n Личните лекари искат и да няма нощни смени, тъй като според тях срещу заплащането, който получават, няма как да бъдат на разположение на пациентите денонощно.  \"Очакваме вместо да се разбираме чрез медиите или с протестни декларации, да седнем на масата и да продължим диалога\", заяви междувременно здравният министър Кирил Ананиев.  Той допълни, че е запознат с всички искания на общопрактикуващите лекари и припомни, че е започнал диалога преди месец и половина.  \"Тогава се разбрахме да го продължим, когато те имат конкретни предложения\", подчерта Ананиев. Здравните инспектори също протестираха днес заради ниските заплати в сектора. Те се събраха пред Министерството на здравеопазването.  Те настояват за моментално увеличение на възнагражденията на основните експертни и технически длъжности от 1 май тази година. Въпросното увеличение трябва да бъде не по-малко от 20% или с конкретна твърда сума. Настояват също така доходите им да се обвържат или с минималната работна заплата, или със средната, и всяка година в бюджета да се осигурява средства за това повишение.  Заплатите на тези здравни работници не бяха повишавани през последните 10 години. Те ще връчат на министъра на здравеопазването своята петиция.  \r\n  ", "date": "2018.04.23", "title": "Медици в София излязоха на протест за заплати и условия!"}
{"url": "https://www.bgonair.bg/sutreshen-blok/2018-04-23/lekar-balgariya-e-edinstvenata-darzhava-v-es-bez-vaksina-za-varitsela", "text": "\r\n България е единствената страна в Европейския съюз, в която няма регистрирана ваксина за варицела, а причините за това пък са чисто бюрократични. Това обяви в студиото на \"България сутрин\" началникът на детското отделение в Инфекциозна болница доц. д-р Атанас Мангъров. \"Около 10 на сто от възрастното население не са карали варицела. Когато се кара на стари години, се кара тежко и човек може да загине, там шансът за усложнение е много по-голям\" обясни лекарят пред Bulgaria ON AIR. Очаква се 30 хиляди души да се заразят с варицела тази година, а доц. д-р Мангъров успокои, че това със сигурност не е бум на инфектираните. \"Това е нещо, което се случва всяка година. През 2017 година в страната са се разболели 24 900 души, за 2016 година са били 31 000, за 2013 година са били 37 800 души. От началото на тази година имаме 11 хиляди, тоест това, което става тази година не нищо необичайно\", категоричен беше доц. Атанас Мангъров  в ефира на \"България сутрин\"  .  Той обясни още, че при голяма част от случаите на заразени от варицела, инфекцията протича без усложнения, но тя може да засегне белия дроб и мозъка.", "date": "2018.04.23", "title": "Лекар: България е единствената държава в ЕС без ваксина за варицела"}
{"url": "https://www.bgonair.bg/sutreshen-blok/2018-04-23/aprilskoto-lyato-prodalzhava-mozhe-i-da-prevali", "text": "\r\n Лятото през април продължава. На места температурите достигат 30 градуса. Ще бъде слънчево, без мъгли. През следващите дни също ще остане топло и слънчево. Месецът ще завърши с по-малко снежна покривка, отколкото би трябвало.  Това е прогнозата за времето според климатолога на Bulgaria ON AIR Симеон Матев.  \"Привечер над Североизточна България има шанс да превали и прегърми. Условията за валежи над Балканите остават нищожни. Дори и да вали някъде – няма да бъде съществено\", изтъкна синоптикът в \"България сутрин\".  По думите на Матев в температурно отношение седмицата ще бъде топла. Вторник и сряда се очаква преваляване, а в петък има не малак шанс за гръмотевични бури над цялата страна, допълни той.   ", "date": "2018.04.23", "title": "Априлското лято продължава! Може и да превали…"}
{"url": "https://www.bgonair.bg/sutreshen-blok/2018-04-23/vladimir-karolev-za-ivancheva-vse-nyakoy-e-vinoven", "text": "\r\n Казусът с уличената в корупция кметица на столичния район \"Младост\" Десислава Иванчева, заместничката ѝ Биляна Петрова и бившия кмет на квартала Петър Дюлгеров се заплита. Защитата на кметицата настоява за незабавното ѝ освобождаване от ареста.  \"Има спорни и безспорни неща. Факт е, че срещу Иванчева има над 10 сигнала за забавени преписки и данни, че е искала пари. Има факти за срещи за предаване на пари. Недоказаното е, че Дюлгеров е дал парите, за да може тези жени да си ги разделят. Няма здрав разум защо, след тази среща, той е отишъл в колата с кметицата\", отбеляза икономистът Владимир Каролев. Според журналиста Иван Бакалов органите на реда се държат с Иванчева все едно е терорист или друг тежък престъпник.  \"Това е все едно с гаубица да стреляш по заек. Това ли е най-големият подкуп? Тя ли е този изпечен престъпник, който ще отрича всичко? Колко такива акции имаше преди това? Казусът Сантиров и Цонев – там имаше белязани пари, СРС-та и все пак съдът ги оправда. Това е една поредица от акции, за които ни съдят в Страсбург. Ние сме жертва на пропагандна война, симулираща бора с корупцията\", подчерта той в \"България сутрин\".  Владимир Каролев категорично изтъкна, че на фона на всички събрани доказателства около казуса \"Иванчева\", все някой от замесените трябва да бъде виновен.  \"Хората се убедени колко е корумпирана общината и знаят, че корупцията е на много по-високо ниво. Хората са убедени, че прокуратурата защитава крадците и покрива голямата корупция. Спомнете си колко престъпления са замазани. Осъдени няма!  Криминалните групировки на Прехода придобиха градска частна собственост. Това означава, че общината раздава на мафиоти имоти из София. Това е грабеж!\", заяви Бакалов пред Bulgaria ON AIR.", "date": "2018.04.23", "title": "Владимир Каролев за \"Иванчева\": Все някой е виновен!"}
{"url": "https://www.bgonair.bg/sutreshen-blok/2018-04-23/advokat-markovski-obvineniyata-kam-ivancheva-sa-samnitelni-shte-se-borim-za-svoboda", "text": "\r\n Бизнесменът Александър Ваклин, който твърди, че е изнудван от кмета на \"Младост\" говори пред  . В събота се появи информация, че парите от подкупа са му върнати от прокуратурата, но той отрича. Припомняме, че Десислава Иванчева и заместничката ѝ Биляна Петрова бяха задържани зрелищно в началото на миналата седмица. Съдът постанови двете задържани, заедно с бившия кмет на \"Младост\" Петко Дюлгеров да останат в ареста. Според адвоката на кметицата - Марин Марковски, двете обвинения на прокуратурата са съмнителни и трудно доказуеми. \" \", твърди в \" \" защитата на Десислава Иванчева. По думите му в протоколите на Александър Ваклин пише, че парите са поискани от Дюлгеров и бизнесменът никога не е срещал кметицата, освен един път - в нейния кабинет. \" \", уточни още адвокатът пред . Марин Марковски отбеляза, че със самите пари има история, която буди меко казано усмивка. \" \", заяви защитникът на кметицата на \"Младост\". Адвокатът е категоричен, че ще искат от съда кметицата да бъде освободена веднага, защото няма доказателства за нейното задържане. \" \". Ще се борим за свободата\", завърши Марковски. \r\n  ", "date": "2018.04.23", "title": "Адвокат Марковски: Обвиненията към Иванчева са съмнителни! Искаме свобода"}
