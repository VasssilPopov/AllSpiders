{"url": "https://www.bgonair.bg/bulgaria/2019-05-17/dve-katastrofi-zatrudniha-dvizhenieto-po-am-hemus-i-tsarigradsko-shose", "text": "Катастрофа затрудни движението по автомагистрала \"Хемус\" тази вечер. При пътния инцидент между няколко автомобила в тунел \"Ечемишка\" пострада жена.  Заради изключително интензивното движение се образува километрично задръстване в платното посока Варна. Ударените автомобили вече са изкарани от тунела, а движението е нормално. Катастрофа имаше и в столицата. Няколко автомобила се удариха верижно на булевард \"Цариградско шосе\", близо до резиденция Врана. От удара една от колите се е обърнала по таван.  Няма информация за сериозно пострадали хора. По първоначална информация по време на инцидента пътното платно е било мокро. Заради катастрофата движението в участъка беше затруднено.  ", "date": "2019.05.17", "title": "Две катастрофи затрудниха движението по АМ \"Хемус\" и \"Цариградско шосе\""}
{"url": "https://www.bgonair.bg/bulgaria/2019-05-17/opasna-kurkuma-s-olovo-na-balgarskiya-pazar", "text": "Опасна куркума с олово на българския пазар, за това предупреждава Агенцията по храните. Подправката е с произход Индия и се разпространява на нашия пазар от фирма \"Булгар лук\" ООД.  От Агенцията по храните допълват, че фирма \"Биосет\" ООД е опаковала продукта в опаковки с различен грамаж и с партиден номер L 1048.  Вече са предприети действия за изтегляне на опасните количества от пазара. От Агенцията по храните предупреждават потребителите, закупили такива продукти, да не ги консумират. Харесайте ни в страницата ни във Facebook ", "date": "2019.05.17", "title": "Опасна куркума с олово на българския пазар"}
{"url": "https://www.bgonair.bg/denqt-on-air/2019-05-17/ekspert-horata-prodalzhavat-da-sa-doverchivi-i-da-stavat-zhertvi-na-kiberataki", "text": "На десет души са предявени обвинения във връзка с атаки със зловреден софтуер, заразил 41 000 компютри и нанесъл финансови щети за над 100 млн. долара. \r\n  \r\nВирусът, позволил на киберпрестъпници от Източна Европа да установят дистанционен контрол върху заразените компютри и да изтеглят пари от банкови сметки, е засегнал компании и институции от всички сфери на живота в САЩ. Темата коментира експертът по киберсигурност Спас Иванов. \"Първопричината е, че тези 41 000 компютри и потребители, които стоят зад тях, продължават да се хващат на най-старата кибератака, измисляна някога - фишинг. Хората продължават да са доверчиви и да се връзват на елементарни схеми за измама\", посочи  пред Bulgaria ON AIR експертът. Той посъветва да не предоставяме потребителското си име и парола на никого, тъй като нито една институция, управляваща парите на клиентите си, няма да ги поиска чрез имейл.  По думите му за хакерите са интересни големите компании, защото наградата за успешен хак е много по-голяма. Те обаче са по-трудни за пробив, тъй като харчат повече пари за сигурност за разлика от по-малките такива. Иванов поясни, че хакери се вербуват в така наречения \"dark net\", където всеки може да покаже своите хакерски умения. \"Европа показа ясно с няколко свои решения, че няма да продължи по този начин, по който продължава САЩ. За да оперират големите гиганти като Facebook, Twitter и Google на европейския пазар, трябва да подпишат споразумението с Европа\", сподели още в \"Денят ON AIR\" Иванов . На въпрос дали да очакваме хакерски атаки на гласовете за евроизборите, експертът по киберсигурност отговори, че това е почти невъзможно, докато все още няма електронно гласуване.  ", "date": "2019.05.17", "title": "Продължаваме да сме доверчиви и да ставаме жертви на кибератаки"}
{"url": "https://www.bgonair.bg/denqt-on-air/2019-05-17/tryabva-strategiya-za-detskoto-zdraveopazvane-posochi-prof-gencho-nachev", "text": "Здравеопазването не спира да протестира. Правителството отпусна 1,7 млн. лева за Педиатричната болница в София, за педиатрите и за реалното остойностяване на медицинските услуги.  \"Протестите са право на всеки в една демократична държава. Но важното е как се решават проблемите, които са предизвикали протестите. Детското здравеопазване трябва да бъде приоритет. Трябва да има стратегия за детското здравеопазване. Трябва да има превенция и профилактика. Никой не е успял да реши глобален проблем като работи на парче. Не може да се отчита преминал болен, когато няма система. Често се плаща за неща, които не са били правени или нужни\", коментира директорът на болница \"Света Екатерина\" проф. Генчо Начев.  В студиото на \"Денят ON AIR\" проф. Начев обясни, че парите за възнагражденията на медиците са вързани с печалбите от техния труд.  \"Ако трудът им не поскъпне, няма как възнагражденията им да пораснат. Дълговете на болниците се натрупват, когато се лекуват безотказно болните. Това се случва в държавните болници. Трупат се от спешни неосигурени пациенти, които не могат да бъдат върнати. Няма политически консенсус по проблемите на здравеопазването. Напротив – поддържа се статуквото. Медицинските дружества трябва да имат статистика какви специалности се желаят и кои са слабо търсени\", подчерта медикът пред Bulgaria ON AIR.   По негови думи все повече млади хора получават инфаркт. \"Това е феномен в цял свят. Причините затова са много – стрес, нездравословен начин на живот, неглижиране на заболявания, обездвижване. Всичко това води до увеличаване на броя на инфарктите в глобален аспект\", отбеляза гостът. Харесайте ни във Facebook ", "date": "2019.05.17", "title": "Детското здравеопазване трябва да е приоритет, посочи проф. Генчо Начев"}
{"url": "https://www.bgonair.bg/bulgaria/2019-05-17/parlamentat-dade-poredna-otsrochka-za-spetsializirane-v-obshta-meditsina", "text": "\r\n За пореден път парламентът удължи срока за придобиване на специалност \"Обща медицина\". В рамките на по-малко от час депутатите гласуваха промените в закона за лечебните заведения на първо и на второ четене.  Общопрактикуващите лекари без специалност по \"Обща медицина\" в област Бургас са 40 на брой. Д-р Евелин Балев практикува от 15 години в Айтос. Пациентите му са над 2000, тъй като обслужва и четири села в района.  Тези медици, които вече са започнали обучението си ще имат 4 години да го завършат. Тези, които не са, ще имат срок от 1 година, за да започнат. В противен случай регистрацията им ще бъде заличена.  Според сдружението на общопрактикуващите медици срокът вече е удължаван предостатъчно. Представителите на съсловните организации са категорични, че новата предвидена 4-годишна отсрочка вероятно отново ще се окаже недостатъчна. В момента практикуващите лични лекари в страната са над 4500. Над 600 от тях са без специалност, повече от които работят на индивидуална практика. Харесайте ни във Facebook ", "date": "2019.05.17", "title": "Парламентът даде поредна отсрочка за специализиране в \"Обща медицина\""}
{"url": "https://www.bgonair.bg/bulgaria/2019-05-17/noviyat-zakon-kuriozna-detska-prikazka-sabudi-vazmushtenie", "text": "\r\n Приказката \"Новият закон\" е поместена в учебник за трети клас на издателство \"Анубис\". Текстът повдигна много въпроси, а родители съзряха опити да се прокара \"Националната стрегия за детето\". Един добър цар решил да подари колело на всяко дете от неговото царство. Но когато се оказало, че касата е празна, той решил да им подари закон в тяхна защита. Според този документ родителите нямат право да бият децата, да ги наказват, да им се подиграват и да ги оставят сами. Децата обаче не били доволни. Тогава царят създал така наречената \"тайна полиция\". И така чистачки, дърводелци и продавачки, маскирани като тайни полицаи, започнали да пазят децата и да глобяват родителите-нарушители. Родителите се възмущават още от това, че в текста са използвани думи като \"окей\", \"финансов министър\", \"шефе\", \"цивриш\", \"пълен боклук\". На запитване до издателството отговориха: Художественият текст е тенденциозно интерпретиран и се внушават откровени неистини. Подходът е познат – отделни изрази са извадени от контекста и са тълкувани едностранчиво във връзка с все още неодобрената \"Стратегия за детето\". Чрез приказката се поставят на обсъждане темите за правата на детето и тяхната защита. Начинът, по който е представен сюжетът, всъщност провокира детския ум.  Автор на приказката е Кристине Ньостлингер – австрийска писателка, едно от водещите имена сред авторите на книги за деца в немскоезичния свят, а преводът от немски е на Екатерина Войнова. На запитване на Bulgaria ON AIR от Образователното министерство отговориха, че читанката е одобрена още преди 1 година и досега не е пристигнало нито едно негативно становище от учители.  Също така в учебната програма няма изискване този текст да е задължително включен. Затова учители, които не са съгласи с даден учебник или текствете в него, могат да го заменят с друг. Харесайте ни във Facebook ", "date": "2019.05.17", "title": "\"Новият закон\": Куриозна детска приказка събуди възмущение"}
{"url": "https://www.bgonair.bg/denqt-on-air/2019-05-17/armiyata-ne-tryabva-da-ima-politseyski-funktsii-smyata-deputat-ot-gerb", "text": "\"Закупуването на самолети F-16 е тема в развитие, надявам се, че преговорите се развиват положително. Фокусът трябва да е в това да имаме положителен резултат, какъвто е напълно възможен. Колкото повече се спекулира, толкова повече се вреди на това\", каза в предаването \"Денят ON AIR\" депутатът от ГЕРБ Христо Гаджев.   \"Едно от предложенията на правителството е да се направи център за обучения в Долна Митрополия, това дава възможности за обучения в региона. На свой ред пък това е вариант и да си възвърнем част от вложените пари\", коментира депутатът. \"Основен момент в позицията на правителството е да може да се поддържа и ремонтира самолет, без той да напуска страната\", обясни Гаджев. По думите му всичко зависи от това колко плавно вървят преговорите.  \"До 2023-2024 година може да сме завършили доставката. Почти всички самолети могат да дойдат в една година\", допълни той. \"В момента служещите в армията могат да изпълняват различни мисии на територията на страната. С приемането на антитерористичния закон е разписано какви са правомощията им. С 10 милиона лева армията е субсидирала охраняването на границата\", каза пред Bulgaria ON AIR Гаджев. \"Армията не трябва да има полицейски функции, тя може да подпомага полицията, но с ясен регламент\", категоричен бе той. От думите му стана ясно, че един от проблемите с храненето на служещите в армията е бил свързан със седалището на фирмата - такава от София осигурявала храна във Варна, което създавало казуси с организацията.  Гаджев подчерта още, че в момента се наблюдава обрат - все повече хора кандидатстват за места в армията, като броят им продължава да расте. Харесайте ни в страницата ни във Facebook ", "date": "2019.05.17", "title": "Армията не трябва да има полицейски функции, смята депутат от ГЕРБ"}
{"url": "https://www.bgonair.bg/direktno/2019-05-17/nyama-kontrol-na-remontite-v-sofiya", "text": "\r\n Според председателя на Съюза на архитектите в България Тодор Булев, контролът по ремонтите в София не е достатъчен, каза в предаването по  . Според него в било възможно да се сменят тръбите на Топлофикация на бул “Граф Игнатиев” сега, а не след ремонта. Борис Бонев от “Спаси София” е категоричен: По-добре да не правят ремонт на пл. “Св. Неделя”. Той смята, че общината не си върши работата при контрола на ремонтите.    ", "date": "2019.05.17", "title": "Няма контрол на ремонтите в София"}
{"url": "https://www.bgonair.bg/economy/2019-05-17/amerikanskiyat-prezident-otlaga-reshenieto-za-mitata-varhu-avtomobilite", "text": "Американският президент Доналд Тръмп ще вземе решение след около половин година за възможните специални мита върху вноса на автомобили, включително от Европейския съюз. Отлагането е валидно за 180 дни, става ясно от решението на  президента от петък. Първоначално Тръмп искаше да реши най-късно до 18 май за по-високите данъци върху вноса на автомобили. Американското министерство на търговията прие през февруари отчет за заплахата за национална сигурност чрез внос на автомобили. Според информация на запознати със случващото се източници Тръмп се е съгласил с оценката, че вносът на автомобили отслабва отчасти американската икономика и заплашва да засегне националната сигурност. В срок от 90 дни до събота той трябваше да реши дали да наложи мита от до 25 процента върху вноса на автомобили. Американският президент Доналд Тръмп ще вземе решение след около половин година за възможните специални мита върху вноса на автомобили, включително от ЕС. Отлагането е валидно за 180 дни, става ясно от решението на  президента от петък. Първоначално Тръмп искаше да реши най-късно до 18 май за по-високите данъци върху вноса на автомобили. Американското министерство на търговията прие през февруари отчет за заплахата за национална сигурност чрез внос на автомобили. Според информация на запознати със случващото се източници Тръмп се е съгласил с оценката, че вносът на автомобили отслабва отчасти американската икономика и заплашва да засегне националната сигурност. В срок от 90 дни до събота той трябваше да реши дали да наложи мита от до 25 процента върху вноса на автомобили. Харесайте и страницата ни във Facebook ", "date": "2019.05.17", "title": "Американският президент отлага решението за митата върху автомобилите"}
{"url": "https://www.bgonair.bg/bulgaria/2019-05-17/63-ma-boytsi-shte-predstavyat-balgariya-na-evropeyskoto-po-kiokushin-v-berlin", "text": "Делегация от 63-ма български бойци заминава за Европейското първенство по карате киокушин за младежи и девойки в Берлин. То ще се проведе този уикенд в германската столица и в него ще участват 400 състезатели от общо 26 държави. От българска страна на татамито ще излязат каратисти в три възрастови групи - момчета и момичета на 12-13 години, на 14-15 години и на 16-17 години. Във всяка възрастова група за медали ще се борят по 21 български бойци. Каратеките ни заминават начело с треньорите Живко Андреев, Христо Христов, Захари Дамянов и Александра Маринова. Официалният кантар на първенството ще се състои на 17 май, а на следващия ден започват битките. Финалите на Европейското първенство ще са в неделя. Състезателите ни ще се приберат на родна земя в понеделник. Полетът им от Берлин ще кацне в 13:20 часа на летище София. Харесайте страницата ни във Facebook ", "date": "2019.05.17", "title": "63-ма бойци ще представят България на Европейското по киокушин в Берлин"}
{"url": "https://www.bgonair.bg/bulgaria/2019-05-17/katastrofa-mezhdu-4-avtomobila-zatvori-pat-e-79", "text": "Верижна катастрофа между четири автомобила затвори главен път Е-79 край Кресна днес следобед. На прав участък са се ударили микробус и три леки автомобила.  Колите са със сериозни материални щети, а един човек е с тежки наранявания. Сред версиите за инцидента е неправилно изпреварване. Верижната катастрофа усложни трафика и се образува колона на международния път за Гърция. Полицейски патрули поетапно пропускаха колите, които бяха хиляди в петъчния следобед. Харесайте ни във Facebook ", "date": "2019.05.17", "title": "Катастрофа между 4 автомобила затвори път Е-79"}
{"url": "https://www.bgonair.bg/economy/2019-05-17/svetovnata-ikonomika-e-raztarsena-zaradi-targovskata-voyna", "text": "Ескалацията на търговската война между САЩ и Китай навлезе в нова фаза, като нито една от двете страни не дава сигнал, че ще отстъпи. Митническите залпове се очаква да засегнат сериозно потреблението през следващите няколко месеца, пише  . Правителствата на двете най-силни икономики в света изглежда остават отворен прозореца за постигане на споразумение, като преговорите ще продължат въпреки новите мита. Пукнатините в китайската икономика стават все по-ясни. Продажбите на автомобили в страната, която е и основен пазар за тази индустрия, се понижават за 10-ти пореден месец през април. Пекин беше принуден да започне нов кръг от финансови стимули, за да убие въздействието на търговската война върху икономиката. Забавянето на икономическия ръст е основен насрещен вятър за суровия петрол. Хедж фондовете и другите финансови мениджъри стават все по-загрижени за търговията с този ресурс, изоставяйки нетните дълги позиции в началото на май. От началото на юни втечненият природен газ, който се доставя от САЩ за Китай, също ще бъде обект на 25-процентни мита.", "date": "2019.05.17", "title": "Световната икономика е разтърсена заради търговската война"}
{"url": "https://www.bgonair.bg/world/2019-05-17/tramp-iska-promyana-v-sistemata-za-imigratsiya-v-sasht", "text": "\r\n Доналд Тръмп с план за промяна на системата за имиграция в САЩ. Американският президент иска тя да бъде преориентирана, така че да дава приоритет на млади, образовани хора, говорещи английски език и получили предложение за работа. Според Тръмп, ако идеята му бъде приложена, над половината от всички зелени карти ще се издават на основата на умения. Към момента две трети от всички легални имигранти пристигат в Америка благодарение на семейни връзки. Планът на президента обаче е малко вероятно да се превърне в реалност, тъй като трябва да мине през Конгреса, а демократите са категорично против. Според анализатори целта на Тръмп е да обедини републиканците година и половина преди следващите избори. Харесайте и страницата ни във Facebook ", "date": "2019.05.17", "title": "Тръмп иска нов вид имигранти в САЩ - млади, образовани и с английски"}
{"url": "https://www.bgonair.bg/world/2019-05-17/brexit-i-mestnite-izbori-mozhe-da-izhvarlyat-mey-ot-partiyata-", "text": "Британският премиер Тереза Мей обеща, че ако загуби и четвъртия вот на сделката за Brexit в парламента, ще се оттегли като лидер на партията. Това е написано в писмо след снощната среща между британския премиер и високопоставени фигури от консерваторите. По-рано Мей заяви, че ще подложи договореното с Брюксел споразумение за  Brexit  на ново гласуване в Камарата на общините в първата седмица на юни. Това ще бъде четвърти вот по въпроса, като предишните три пъти сделката беше отхвърлена. Междувременно, бившият външен министър Борис Джонсън обяви, че ще се кандидатира за лидер на партията, щом Мей подаде оставка. Премиерът е подложен на все по-силен натиск в контекста на кризата с  Brexit  и слабите резултати на консерваторите на скорошните местни избори в Англия. Лейбъристката партия пък се оттегли от преговорите с Консервативната партия за  Brexit . Лидерът им Джереми Корбин уведоми премиера Тереза Мей, че липсата на напредък и нестабилността на кабинета означават, че дискусиите не могат да стигнат по-далеч. Харесайте и страницата ни във Facebook ", "date": "2019.05.17", "title": "Brexit и местните избори може да изхвърлят Мей от партията ѝ"}
{"url": "https://www.bgonair.bg/world/2019-05-17/71-mln-evro-e-sumata-sabrana-do-momenta-za-remont-na-notr-dam", "text": "71 милиона евро - това е сумата, събрана до момента за ремонт на катедралата \"Нотр Дам\", която сериозно пострада при пожар. Веднага след трагедията французите обещаха 1 милиард евро . Според местни медии най-богатите дарители, обещали щедрост, още не са избрали към коя организация да се обърнат. Засега не се знае какъв бюджет ще бъде необходим за възстановяването на готическата катедрала. При пожара миналия месец изгоря покрива, както и рухна емблематичната кула-стрела. За възстановяването на \"Нотр Дам\" се появиха и много нестандартни предложение. Сред най-оригиналните предложения на архитекти е на мястото на изгорелия покрив да има паркинг или басейн.", "date": "2019.05.17", "title": "71 млн. евро е сумата, събрана до момента за ремонт на \"Нотр Дам\""}
{"url": "https://www.bgonair.bg/world/2019-05-17/iztrebitel-f-16-se-zabi-v-sklad-v-kaliforniya", "text": "\r\n Изтребител F-16 катастрофира край военна база в щата Калифорния по време на тренировка. Няма загинали, но петима души на земята са пострадали.  Пилотът е катапултирал и е откаран в болница за преглед. Самолетът се е забил в склад край пистата, където за щастие не е имало хора.  Инцидентът е станал по време на тренировъчна мисия на Северноамериканското военновъздушно командване. Причината за катастрофата се разследва. Близкият главен път остана затворен за часове. Харесайте страницата ни във Facebook ", "date": "2019.05.17", "title": "Изтребител F-16 се заби в склад в Калифорния"}
{"url": "https://www.bgonair.bg/reportazhi/2019-05-17/frenski-lekar-otravyal-patsientite-si-za-da-gi-spasyava-sled-tova", "text": "\r\n Френски лекар е обвинен за отравянето на 24 души. Деветима от тях са починали. 47-годишният анестезиолог влошавал състоянието на пациенти, за да изпъкне пред колегите си. Скандалът потресе медицинската общност и цяла Франция. Всичко започва на 6 март 2017 година. Един от най-уважаваните анестезиолози в източния град Безансон е обвинен в умишленото отравяне на 7 пациенти. Двама от тях починали, другите страдат от тежки неврологични увреждания. Сред тях е Одил Лашере. Тя преживява остър инфаркт по време на операция през януари.  \"Когато за първи път чух за тази история, лампата ми светна. Казах си, че може би това, което ми се случи, не е трябвало да се случва. Наложи ми се да премина през много тежко сърдечно лечение, а днес имам сериозна загуба на памет и ми е много трудно на работа\", споделя Лашере. Разследващите смятат, че доктор Фредерик Пешие е вкарал смъртоносни количества калий в банките с анестезиологичен разтвор. Мотивът му – да се притече на помощ на влошилите се пациенти и така да изпъкне пред колегите си, с които бил в открит конфликт. Година по-късно започва второ разследване. Проверяват се 50 нови подозрителни случаи на нискорискови пациенти от периода 2008-2016 година. Половината от тях са смъртни. Прокуратурата смята, че общият брой на жертвите е поне 9. Вече са ексхумирани и 4 тела за анализ. Доктор Пешие обаче твърди, че всичко е конспирация, организирана от негови колеги.  Разрешителното на анестезиолога вече е отнето. А разпитите на лекари и възможни жертви продължават.  ", "date": "2019.05.17", "title": "Френски лекар отравял пациентите си, за да ги спасява след това"}
{"url": "https://www.bgonair.bg/economy/2019-05-17/zemedeltsi-poluchiha-43626-mln-leva-po-natura-2000", "text": "Държавен фонд \"Земеделие\" изплати 43,626 млн. лева по мярка 12 \"Плащания по Натура 2000 и Рамковата директива за водите\" от ПРСР 2014-2020 г.  Субсидиите постъпиха по сметките на 11 386 земеделски стопани, съобщи пресцентърът на Фонда.  пише, че мярка 12 \"Плащания по Натура 2000 и Рамковата директива за водите\" от ПРСР 2014-2020 подпомага фермери със земи в обхвата на защитените зони по Натура 2000, които спазват забраните и ограниченията за съответната защитена зона. От ДФЗ уточняват, че изчисленията на финансовата помощ са извършени съгласно размера и комбинирането на компенсаторните плащания за забраните, посочени в наредби на Фонда за прилагане на мярката от 2015 г., като са съобразени с последното изменение от 1 март тази година. Финансовата подкрепа се предоставя под формата на годишни плащания на хектар земеделска площ за компенсиране на наложени режими (ограничения) за земеделски дейности, включени в заповедта  на министъра на околната среда и водите, за обявяване на съответна зона от Натура 2000. Харесайте страницата ни във Facebook", "date": "2019.05.17", "title": "Земеделци получиха 43,626 млн. лева по Натура 2000"}
{"url": "https://www.bgonair.bg/world/2019-05-17/avtopilotat-na-tesla-razbi-kola-v-bus-ubi-shofyora-si-na-myasto", "text": "Автопилотът на Tesla разби поредния автомобил, докато ръцете на шофьора му не са били на волана. При инцидента водачът на колата е загинал на място. Катастрофата се случила на първи март във Флорида, но властите я обявяват чак сега, след края на разследването, съобщи  . Според информацията на разследващите, шофьорът включил автопилота на колата Model 3 едва 10 секунди преди тя да се разбие в бус. Ръцете му не са били засечени на волана през 8 от тези 10 секунди. Новината отново предизвика дебати около сигурността на автопилота на Tesla, за който Илън Мъск обеща, че скоро ще стане перфектен, но още не се е стигнало до там. Критиците на компанията обаче продължават да твърдят, че да рекламират помощно средство като автопилот заблуждава шофьорите и им дава фалшиво чувство за сигурност. Tesla, от своя страна, продължава да защитава софтуера си. \"Хората, които управляват Tesla са изминали близо 1 милиард километра на автопилот. Това показват данните ни. Когато системата се използва правилно и шофьорът може да реагира винаги, когато има нужда, то тя работи перфектно и дори по-безопасно от тези, които нямат нужда от асистенция“, казват от компанията.  Според друг доклад, направен от автономна компания само за първата една четвърт от годината, на всеки 2,87 милиона мили става поне един инцидент с Tesla на автопилот. През годините, реномето на компанията е белязано от много инциденти, някои от които – фатални. Миналият месец семейството на инженер от Apple започна дело срещу Tesla, обвинявайки автомобилния гигант, че несъвършеният му автопилот е отговорен за смъртта на мъжа.  ", "date": "2019.05.17", "title": "Автопилотът на Tesla разби кола в бус, уби шофьора си на място"}
{"url": "https://www.bgonair.bg/economy/2019-05-17/rast-ot-55-v-prodazhbata-na-novi-avtomobili-v-balgariya", "text": "Продажбите на нови автомобили в България са нараснали през април с 5,5% на годишна база и се повишават от 2852 продадени бройки преди година, до 3008 нови коли сега. От началото на годината до края на април ръстът е по-скромен – с 2,1% до 11 427 бройки, става ясно от последните статистически данни на Асоциацията на европейските производители на автомобили (ACEA). Автомобилните акции в Европа приключиха сесията си вчера с ръстове, преди всичко заради новината, че САЩ ще отложат налагането на вносните автомобили с нови мита. Ръстът в търсенето на нови коли в ЕС сега се движи основно от страните от Централна Европа, които отбелязват ръст от 4,6% през миналия месец. Най-силни растежи са отчетени в Литва (42,4%), Кипър (39,4%) и Хърватия (22,4%). На другия полюс са пазарите във Финландия, Дания и Швеция с понижения от над 11 на сто. Пазарен лидер в ЕС за тримесечието е Volkswagen с дял от 24%. Следват френските автомобилопроизводители PSA и Renault, съответно с пазарен дял от 16,8% и 10,4%.  Четете още по темата в Харесайте страницата ни във Facebook ", "date": "2019.05.17", "title": "Ръст от 5,5% в продажбата на нови автомобили в България"}
{"url": "https://www.bgonair.bg/sutreshen-blok/2019-05-17/kmetat-na-kostenets-za-ubietsa-sauchenik-mi-e-vsichki-sme-iznenadani", "text": "\r\n \"Костенец няма да спомен в историята си да е имало такова засилено полицейско присъствие. Ситуацията е адски неприятна за неселението в общината и според органите на реда се налага да бъде проведена мащабна операция\", заяви кметът на Костенец Радостин Радев пред Bulgaria ON AIR. Той посочи, че местната власт си партнира добре с полицията в издирването на двойния убиец Стоян Зайков. И сподели, че се надява максимално бързо градът се върне към нормалния си начин на живот.  \"С лицето Стоян Зайков сме били съученици от 1 до 7 клас. В последните 15 години нямам пряко наблюдение какво прави. Всички сме изненадани, едва ли някой е очаквал да се направи такава постъпка\", каза още градоначалникът. Радев апелира за запазване на самообладания и бърза работа от страна на органите на реда. Харесайте страницата ни във Facebook", "date": "2019.05.17", "title": "Кметът на Костенец за убиеца: Съученик ми е, всички сме изненадани"}
{"url": "https://www.bgonair.bg/bulgaria/2019-05-17/kralev-sreshtu-pup-na-borisovata-gradina", "text": "\r\n Спортният министър Красен Кралев се обяви против подробния устройствен план (ПУП) на Борисовата градина в София. Според него той не предвижда строителство на нови спортни обекти, което можело да се окаже проблем в близко бъдеще. Кралев заяви, че ако това не се промени, е готов да атакува плана в съда. Според Кралев планът е трябвало да бъде съгласуван със спортното министерство, защото то е един от най-големите собственици на имоти в Борисовата градина.   \"Има сериозно разминаване между нашите планове за развитие на спортната инфраструктура в Борисовата градина и това, което този план предлага\", написа министърът във Facebook.  Националният стадион \"Васил Левски\" и стадион \"Българска армия\" са върху държавни терени. Под ръководството на спортното министерство са също тенис зала \"София\", столичен колодрум \"Сердика\", бившият стадион \"Юнак\" и тенис комплекс \"Академик\". За нито един от тези имоти планът не е отредил самостоятелни урегулирани поземлени имоти. Ако не се построят нови съоръжения, съществуващите няма да бъдат годни за провеждане на спортни събития съвсем скоро, опасява се министърът.  В четвъртък главният архитект на София коментира, че засега няма подаден проект или информация от Министерството на младежта и спорта за ремонт на стадион \"Българска армия\" или друг обект в парка. Ръководството на \"ЦСКА-София\" през април даде знак, че има желание да изгради нов стадион на мястото на сегашния. Подробният устройствен план на Борисовата градина беше пуснат за обществено обсъждане преди дни. Той е изготвен от \"Ковачев архитекти\" ЕООД. Тепърва ще се събират мнения и предложения по него. Дискусиите по плана ще са през юни. Ако спортното министерство подаде проекти за съоръженията, те също ще бъдат обсъдени. ", "date": "2019.05.17", "title": "Кралев срещу ПУП на Борисовата градина"}
{"url": "https://www.bgonair.bg/bulgaria/2019-05-17/nap-prodava-kamping-na-moreto-za-810-hilyadi-leva", "text": "Националната агенция за приходите обяви за продан на страницата си къмпинг на първа линия на Черно море. Това съобщи  . Къмпингът се намира край град Бяла, в местността \"Лонгоз\".  Имотът е разположен близо до обособените туристически зони \"Луна бей\", няколко вилни селища, аквапарк, а плажът е близо и е достъпен. Той ще бъде продаден на търг с тайно наддаване, а началната му цена е 810 хиляди лева. Огледът на имотите ще се извършва всеки работен ден от 27 май до 7 юни 2019 г., а самият търг ще бъде на 13 юни. Имотът е ограден и достъпът е контролиран. Срещу парите купувачът ще получи 13 бунгала, поставени върху циментова основа. Те са стари, но добре поддържани. Състоят се от две стаи, сервизно помещение и малък кухненски бокс. Общата площ на имота е 5870 кв.м. За участие в търга се изисква до 7 юни да бъде предоставен депозит в размер на 162 хил. лв. Снимка: НАП  ", "date": "2019.05.17", "title": "НАП продава къмпинг на морето за 810 хиляди лева"}
{"url": "https://www.bgonair.bg/bulgaria/2019-05-17/boyko-borisov-inspektira-stroezha-na-am-hemus", "text": "Премиерът Бойко Борисов инспектира строежа на АМ \"Хемус\" в участъка между Боаза и пътя Велико Търново - Русе. \"Горанов казва, че закъсняваме за Търговище\", пошегува се след това той, прекъсвайки обещанията за по-високи доходи, пише . \"Тези, които ви обещават повече, ви лъжат, защото реално няма как. Не можем да похарчим повече, отколкото изкарваме, за да не задължим следващите поколения. И във всичко това, външният дълг е намалял на 20%. Миналата година върнахме 2.4 млрд. външен дълг\", пресметна Борисов. На видео в профила му в социалната мрежа Facebook се вижда, че премиерът сам кара джипа на НСО по изграждащото се трасе от \"Хемус\". Той разясни и на пасажерите в колата какво се вижда наоколо и какво предстои. \"А после колко лесно изглежда, като отидем в някое студио и викат - стига с тия магистрали, дай да си говорим за фугата на \"Граф Игнатиев\". Хиляди българи работят на тези участъци. Тук се насипва, отводнява се, а там се рушат скали. С тази отсечка разстоянието, което сега се взима за 30 минути, ще се изминава за 2\", разказа той. \"Приятно е така, планина, ливади и след това гледаш как се ражда и как пораства (магистралата), а в същото време държавният дълг намалява\", коментира премиерът. Борисов каза, че работата на обекта е денонощна, а за летния сезон с изграждането си тази отсечка ще спестява половин час в трафика. Заедно с премиера на проверката са зам.-министърът на регионалното развитие Николай Нанков, както и финансовият Владислав Горанов. През април Борисов направи символична първа копка на новия етап от трасето, който е 134 км и е разделен на 6 участъка. Той трябва да бъде завършен през 2023 година. Харесайте страницата ни във Facebook", "date": "2019.05.17", "title": "Бойко Борисов инспектира строежа на АМ \"Хемус\""}
{"url": "https://www.bgonair.bg/bulgaria/2019-05-17/prouchvane-chetiri-partii-sas-sigurno-prisastvie-v-sledvashtiya-evroparlament", "text": "Четири партии се очертават със сигурно присъствие в следващия европарламент две седмици преди изборите, сочи проучване на \"Барометър България\". Това са управляващите от ГЕРБ, БСП, ДПС и ВМРО. Забелязва се и определен дял от колебаещи се избиратели, които биха могли да повлияят на крайните резултати в изборния ден. Изследването показва, че след значимия отлив от одобрение през последните седмици ГЕРБ отново отбелязва лека преднина пред БСП, съответно с 31,9% и 31,2%. От \"Барометър България\" отбелязват, че подкрепата за партията на премиера Бойко Борисов е генерирана до голяма степен от твърдите ѝ привърженици, които затвърждават своите позиции с приближаването на вота и в отговор на негативната кампания, пише . Трети към момента се очаква да финишират от Движението за права и свободи, които събират почти 9% от гласовете на анкетираните.  ВМРО пък е единствената партия от коалицията \"Обединени патриоти\", която почти сигурно ще успее да вкара депутат в следващият Европарламент. Одобрението към лидера на листата Ангел Джамбазки се движи около 7%.  Останалите формации към момента стават под прага за излъчване на представител в Европейския парламент, като се наблюдава значим дял избиратели, които все още се колебаят дали да отидат до урните и за кого да дадат вота си, ако го сторят. Социолозите са измерили, че се очаква до урните на 26 май да стигнат малко над 33% от имащите право на глас граждани. 36,5% се колебаят, а почти 30% от избирателите твърдят, че категорично няма да участват в изборите.  ", "date": "2019.05.17", "title": "Проучване: Четири партии са сигурни за следващия европарламент"}
{"url": "https://www.bgonair.bg/bulgaria/2019-05-17/sled-promeni-v-zakona-malkite-naseleni-mesta-nyama-da-ostanat-bez-lekari", "text": "\r\n Спешно промениха Закона за лечебните заведения. Така няма опасност малките населени места да останат без лични лекари. Без \"против\" и без \"въздържал се\" депутатите гласуваха на първо и второ четене промените в закона. По данни на регионалните здравни инспекции 673 са личните лекари, които не са придобили специалност \"Обща медицина\". И регистрацията им подлежеше на заличаване. С промените се дава още четири години отсрочка за личните лекари без специалност.  В доклада на Комисията по здравеопазване се посочва, че немалка част от общопрактикуващите лекари имат затруднение при изпълнение на изискването за придобиване на такава специалност, тъй като се налага да отсъстват от практиката си за времето на обучение, а не могат да намерят заместник за времето на отсъствие. Зам.-министърът на здавеопазването Бойко Пенков посочи, че в противен случай между 800 хил и 1 млн. души, които трябваше да си избират друг лекар.  \"Избрали са си лечители и е хубаво да продължат да бъдат лекувани от тях. Ако отговаряш за 7 махали в Родопите и напуснеш практиката, какво става с твоите хора? Ще уважим тяхното желание да се зачислят, да изкарат цялата професионална квалификация\", заяви Пенков. От здравното ведомство и съсловните организации изразиха надежда това да е последна отсрочка, която получават личните лекари. Харесайте страницата ни във Facebook ", "date": "2019.05.17", "title": "След промени в закона: Малките населени места няма да останат без лекари"}
{"url": "https://www.bgonair.bg/bulgaria/2019-05-17/gradushka-unishtozhi-dekari-rekolta-v-svishtov-karlovo-i-nova-zagora", "text": "\r\n Градушка и ураганен вятър нанесоха огромни щети в Свищовско. При бурята пострадаха още Карлово и Нова Загора, където са унищожени много декари земеделска продукция.  Градушката в Карловско е била изключително силна, като е нанесла огромни щети на розовите насаждения в района. В Свищовско има пострадали къщи и автомобили, а електрозахранването е  частично прекъснато. В Нова Загора градушката е унищожила малинови полета, както и ниви с пшеница и ечемик. Пострадалите от бурята земеделци имат 7-дневен срок, в който да подадат документи, за да дойде комисия и да оцени щетите по реколтата им. По този начин те ще могат да получат поне част от сумата, която са загубили заради градушката.  ", "date": "2019.05.17", "title": "Градушка унищожи декари реколта в Свищов, Карлово и Нова Загора"}
{"url": "https://www.bgonair.bg/notifikatsii/2019-05-17/alpinistat-ivan-tomov-e-zaginal-v-himalaite", "text": "\r\n Българският алпинист  съобщиха от фирмата-организатор на експедицията.  Вчера 35-годишният русенец стана третият българин, изкачил осемхилядника Лхотце и вторият, сторил това без допълнителен кислород. Нещастието е станало по пътя обратно от върха. След като се е почувствал зле, му е бил подаден кислород заедно с инжекция срещу мозъчен оток. Те не са му помогнали и той е починал.  Приятелите и съмишлениците на Иван Томов от Русе са в шок от новината. Още повече, че алпинистът успя да изкачи върха недоизлекуван от кашлица, въпреки ураганния вятър, отвял палатката му.  Преди няколко години Иван Томов оцеля в атентант на талибаните в Пакистан, когато бе избита голяма част от експедицията към връх Нанга Парбат. На следващата година покори първия си осемхилядник Броуд Пик с приятеля си Боян Петров, който също остана завинаги в планината. Иван има редица изкачвания в Памир, Тяншан, Каракорум и Хималаите.  Лхотце е четвъртият по височина връх на Земята със своите 8545 метра, като се намира непосредствено до Еверест. Първото изкачване на този връх е осъществено през 1956 г. Харесайте ни в страницата ни във Facebook   ", "date": "2019.05.17", "title": "Алпинистът Иван Томов е загинал в Хималаите"}
{"url": "https://www.bgonair.bg/bulgaria/2019-05-17/hirurzi-ot-vma-i-shveytsariya-obuchavat-ortopedi-v-stranata", "text": "30 хирурзи от цяла България се включиха в еднодневния курс по тазобедрено ендопротезиране, който се проведе във Военномедицинска академия, съобщават от болницата. Екипът на професор Неделчо Цачев от Катедра \"Ортопедия, травматология и реконструктивна хирургия\" и водещият хирург - ортопед от Швейцария д-р Александър Метцдорф извършиха 2 оперативни интервенции по тотална смяна на тазобедрената става. За трета поредна година водещ специалист от чужбина участва в нашия курс. И в двата случая имплантирахме тазобедренна ендопротеза с витамин Е, обясни професор Неделчо Цачев – ръководител на Катедра \"Ортопедия, травматология и реконструктивна хирургия\". По думите му, този модел капсула е сравнително нов. Едва от 2 години се използва от колегите му в Швейцария, Австрия и Германия. Във ВМА се прилага от 1 година. Очакванията от този модел капсула са за подобряване на резултатите по отношение на издръжливостта, защото тази протеза издържа по-големи физически натоварвания и има по-малки износвания във времето, коментира още професор Цачев. Той изтъкна, че оперативните интервенции бяха наблюдавани на живо от специалисти от университетските болници в цяла България, които се включиха в традиционния курс: По този начин, ние във ВМА, даваме възможност на колегите от страната, вместо да пътуват в чужбина за подобни курсове, да дойдат в нашата база и да се запознаят на място с подобен тип операции, обобщи професор Цачев.  ", "date": "2019.05.17", "title": "Хирурзи от ВМА и Швейцария обучават ортопеди в страната"}
{"url": "https://www.bgonair.bg/bulgaria/2019-05-17/shofyorat-koyto-ubi-baletist-vav-varna-obzhalva-prisadata-si", "text": "\r\n Шофьорът, който блъсна и уби балетиста от Варненската опера Мартин Чикалов днес обжалва присъдата си. Преди началото на заседанието на протест пред съдебната палата във Варна се събраха близки и колеги на балетиста с искане за справедливо наказание. Варненският апелативен съд ще обяви в двумесечен срок решението си по делото срещу Петър Здравков, след като първата съдебна инстанция призна Здравков за виновен. Припомняме, че подсъдимият е управлявал автомобила, без необходимата правоспособност, след употреба на кокаин и канабис. Окръжния съд във Варна му присъди наказание 9 години лишаване от свобода, които по-късно бяха намалени на 6 години. Днес защитата на Петър настоя размера на наказанието да бъде намалена. Харесайте и страницата ни във Facebook ", "date": "2019.05.17", "title": "Шофьорът, който уби балетист във Варна, обжалва присъдата си"}
