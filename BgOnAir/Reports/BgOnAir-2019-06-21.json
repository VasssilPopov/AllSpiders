{"url": "https://www.bgonair.bg/bulgaria/2019-06-21/izdirvat-momche-v-mikroyazovir-kray-montanskoto-s-gabrovnitsa", "text": "Издирват момче в микроязовир край монтанското село Габровница. Ако то не бъде намерено, това ще е третият инцидент с удавено дете в рамките на седмица.  Около 16.30 ч. е подаден сигнал до МВР за изчезнал 18-годишен младеж. Очаква се водолази да започнат акция по издирването му.  По-рано днес две момичета се удавиха в река Върбица до Момчилград.", "date": "2019.06.21", "title": "Издирват момче в микроязовир край монтанското с. Габровница"}
{"url": "https://www.bgonair.bg/direktno/2019-06-21/kompromisat-uspeh-za-edna-vrazka", "text": "\r\n Психологът Магдалена Ангелова коментира данни от световно изследване, според което жените изпитват повече емоционална и физическа болка при една раздяла. За да бъде една връзка добре скрепена, то трябва партньорите да си говорят и да споделят, когато има проблем, посочи тя.", "date": "2019.06.21", "title": "Компромисът - успех за една връзка"}
{"url": "https://www.bgonair.bg/bulgaria/2019-06-21/iskra-mihaylova-ne-schitam-che-kristalina-georgieva-e-edno-ot-imenata-v-parvata-chast-na-listata", "text": "\r\n Името на Кристалина Георгиева изскочи сред възможните варианти за председател на ЕК. Какви са шансовете ѝ?  \"Това, което мога да кажа, е че не съм чула името ѝ по време на дебатите в председателството на групата \"Обнови Европа\", а що се отнася до информацията, която изтича в българските медии, възможно е да се коментират различни имена, но на този етап не считам, че това е едно от имената в първата част на листата\".  Това каза в предаването \"Брюксел 1\" евродепутатът Искра Михайлова, избрана тази седмица за зам.-председател на групата на новата ПГ в ЕП \"Обнови Европа\".  Поводът е, че Срещата на върха завърши без споразумение за ключовите постове в ЕС. Евролидерите се разделиха с ангажимент да се съберат отново на 30 юни. Какво предстои в новия ЕП и какъв ще е начинът, по който ще се взимат решения? \"Обнови Европа\" стана трета политическа сила и ЕП няма да може да взима важни решения без тази група.  \"Мнозинство само между ЕНП, социалисти и демократи е невъзможно. За да има мнозинство в парламента, е необходимо да бъдат включени депутати от \"Обнови Европа\". Мнозинство само между социалисти, зелени и други крайнолеви също е невъзможно. Т.е. трябва да се включва и \"Обнови Европа\", анализира ситуацията Искра Михайлова.  Тя допълни, че консерваторите отстъпили позиции и имат много по-малко места в парламента, а очакваният голям пробив на националистите не се е случил.  Искра Михайлова добави, че предстои да се изгради проевропейско мнозинство, което да включи партиите, които настояваха в своите предизборни кампании за обединена Европа и за реформирана Европа - това са ЕНП, социалисти и демократи, зелените и \"Обнови Европа\".  \"Очевидно това ще бъде мнозинството, което ще бъде основа за решенията в бъдещия парламент\", уточни Искра Михайлова.  ", "date": "2019.06.21", "title": "Искра Михайлова: Не считам, че Кристалина Георгиева е едно от имената в първата част на листата"}
{"url": "https://www.bgonair.bg/direktno/2019-06-21/darzhavata-da-osiguri-poveche-pari-za-sport", "text": "\r\n Олимпийският медалист Йордан Йовчев беше категоричен, че държавата трябва да осигурява повече пари за спортистите. Така например, трябва да има средства за оборудване на модерни зали по лека атлетика, каза Йовчев и посочи, че това струва около 500 000 лева. Освен това са нужни и добре подготвени треньори  Силва Агопян разказва за строежа на Дунав мост.", "date": "2019.06.21", "title": "Държавата да осигури повече пари за спорт"}
{"url": "https://www.bgonair.bg/denqt-on-air/2019-06-21/vmro-predlagat-ednakva-subsidiya-za-vsichki-partii-za-da-badat-ravni-na-izbori", "text": "\r\n Промените в Закона за държавния бюджет, с които субсидиите за партиите падат от 11 лева на 1 лев за получен действителен глас, отпадна от дневния ред на парламента за тази седмица. Измененията трябваше да бъдат обсъдени като първа точка. Председателстващият заседанието Емил Христов от ГЕРБ предложи обсъждането на промените в бюджета да бъде отложено с мотива, че не е готов докладът на бюджетната комисия, която е водещата в случая. Предложението му беше прието с мнозинство. Лидерите в управляващата коалиция пък ще се събират на коалиционен съвет следващата седмица, за да коментират именно този въпрос. Това каза премиерът Бойко Борисов. От ВМРО пък обявиха, че са против желанието на ДПС фирми да могат да финансират политическите партии. БСП също е категорично против предложението за намаляване на субсидиите. Народният представител от ВМРО доц. Милен Михов пък заяви в студиото на \"Денят ON AIR\", че по темата липсва дебатът за това дали евентуално финансиране по американски модел на партиите не е заплаха за националната сигурност. По думите му такъв начин на издръжка на политическите сили би узаконил отношенията на ДПС с бизнеса. \"Държави и многонационални компании и корпорации биха могли да финансират политически партии с определени цели\", обясни той.  В ефира на Bulgaria ON AIR доц. Михов представи предложението на ВМРО за финансиране на партиите, което от партията смятат, че трябва да е публично, с държавни средства, да има контрол как се харчат тези пари и да бъде справедливо. \"Тази система, която сега съществува, създава диспропорции. Ако партия вземе мнозинство в парламента, ще получи финансиране, което ще ѝ създаде привилегировано положение на следващите партии, защото тя ще разполага с много средства и това създава възможност за неравнопоставеност в предизборната кампания, където са най-големите харчове\", посочи още депутатът от ВМРО. Доц. Милен Михов обясни, че тяхната партия предлага равна сума за всички партии, около 1,5 милиона лева, което щяло да изравни старта на всички при предизборна кампания.  Народният представител каза още, че ВМРО са против единият лев субсидия на глас, защото за него нямало рационални аргументи. Доц. Милен Михов каза също, че ВМРО ще предложи идеята си за субсидиите на предстоящия коалиционен съвет и че са готови за дискусии по темата. Харесайте и страницата ни във Facebook ", "date": "2019.06.21", "title": "ВМРО предлагат еднаква субсидия за всички партии, за да бъдат равни на избори"}
{"url": "https://www.bgonair.bg/reportazhi/2019-06-21/arhitekti-ot-4-darzhavi-s-idei-za-pl-sv-nedelya", "text": "\r\n Архитекти от Италия, Франция, Русия и България продължават във втората фаза на конкурса за нов облик на столичния площад \"Св. Неделя\". Днес бяха обявени седемте участника, на които Столичната община ще изпрати покани да разработят идейни проекти. Те са избрани от международно жури. Очаква се в края на ноември да бъде избран победителят.  От сдемте колектива, които продължават в надпреварата, един е изцяло български, а в други 3 участват български архитекти.  Според главния архитект на София конкурсът за ремонт на площад \"Света Неделя\" е изключително важен за града, защото той е липсващото звено в пешеходните пространства на столицата.  Избраните да продължат са представили портфолиа. Тепърва ще разработват своите идейни проекти за визията на площада.  Класиралият се на първо място ще получи 70 000 лв. Победителят ще бъде поканен да разработи цялостен проект за 250 000 лв.  Ще се следи за качественото изпълнение на всички детайли и в най-малки подробности, увериха членовете на журито. ", "date": "2019.06.21", "title": "Архитекти от 4 държави с идеи за облика на пл. \"Св. Неделя\""}
{"url": "https://www.bgonair.bg/bulgaria/2019-06-21/fandakova-poiska-prerabotka-na-plana-za-borisovata-gardina", "text": "Новият план на Борисовата градина да се преработи и обсъди отново, и в него да няма никакво застрояване. Това предлага кметът Йорданка Фандъкова след многото възражения срещу предвидените строителни дейности. В позицията до медиите Фандъкова се обявява против възстановяването на Климатичното училище в парка, настоява Конната база и базата на \"Спортна София\" да запазят местата си и не подкрепя изграждане на атракционна железница. Фандъкова е съгласна да се изгради подземен паркинг под намиращата се в парка автокъща, а стадионите да бъдат реконструирани, но не и разширявани. Кметът иска да се проучи и възможността - градината да се разшири с територията около река Аджибарица, която сега граничи с парка и попада в плана на жилищния комплекс \"Дианабад\". Снимка: Димитър Кьосемарлиев (Bulgaria ON AIR) Харесайте и страницата ни във Facebook ", "date": "2019.06.21", "title": "Фандъкова поиска преработка на плана за Борисовата гардина"}
{"url": "https://www.bgonair.bg/reportazhi/2019-06-21/detsa-letuvat-v-mizerna-kashta-za-gosti-v-sveti-vlas", "text": "\r\n Деца са настанени в къща за гости в Свети Влас при изключително мизерни условия. Това показва днешната проверка на Комисията за защита на потребителите, Здравната инспекция и Министерството на туризма. Къщата за гости, ще бъде затворена, тъй като тя действа изцяло в нарушение на българското законодателство. Удостоверението ѝ за категоризация е изтекло през 2015 година. Сигналът е подаден от родители. Група от 25 деца от Карнобат са били настанени при изключително лоши условия. Тъй като обектът е функционирал без разрешителни, е сигнализирана Националната агенция за приходите, за да се направи данъчна проверка и да се установят какви са приходите от тази незаконна дейност.  Взети бяха проби и от водата в басейна, които предстои да бъдат изследвани. Къщата за гости в Свети Влас предоставя на летовниците нощувка на цена от 25 лв., включваща закуска. Храната била поръчвана с кетъринг фирми. ", "date": "2019.06.21", "title": "Деца летуват в мизерна къща за гости в Свети Влас"}
{"url": "https://www.bgonair.bg/bulgaria/2019-06-21/otnovo-nedovolstvo-pred-prezidentstvoto-pod-nadslov-betonomorie", "text": "\r\n Пореден протест под надслов \"Бетономорие\". Любителите на свободното къмпингуване се събраха пред президентството с искане държавният глава Румен Радев да наложи вето върху гласуваните текстове в Закона за Черноморското крайбрежие. Промените предвиждат палатки, кемпери и каравани да могат да бъдат разполагани само на изрично определените за целта места. Според протестиращите това е ограничение на свободното къмпингуване и е в разрез с Конституцията. На днешния протест, освен палатки и каравани, имаше и концерт. Харесайте и страницата ни във Facebook ", "date": "2019.06.21", "title": "Отново недоволство пред президентството под надслов \"Бетономорие\""}
{"url": "https://www.bgonair.bg/world/2019-06-21/gratskata-politsiya-svalya-nomerata-na-kolite-za-nepravilno-parkirane", "text": "Гръцката полиция масово сваля номерата на автомобилите за неправилно паркиране. Акцията се провежда в цялата страна и ще продължи до края на туристическия сезон. Това предупредиха гръцките полицаи, цитирани от БНР. Глоби се налагат както на коли с гръцка регистрация, така и на такива с чуждестранни номера. Чужденците получават обратно номерата на колата си след плащане на глобата в размер от 40 до 80 евро, докато гърците остават без автомобил за срок от три месеца.  Властите съветват нарушителите задължително да подписват наказателния фиш, независимо дали са съгласни с глобата или не, защото само тогава имат право на обжалване. Снимка: Reuters  ", "date": "2019.06.21", "title": "В Гърция свалят номерата на колите за неправилно паркиране"}
{"url": "https://www.bgonair.bg/denqt-on-air/2019-06-21/shte-postignat-li-konsensus-koalitsionnite-partnyori-za-partiynite-subsidii", "text": "\r\n Парламентът отложи окончателното приемане на промените, свързани с намаляването на партийните субсидии. Причината е, че не е готов докладът на бюджетната комисия. Мнозинството от депутатите подкрепиха отлагането - 186 гласуваха \"за\",  двама бяха \"против\", а 7 се въздържаха. \"След като премиерът Борисов свика коалиционен съвет, тепърва предстои да разберем какво ще бъде решението на коалиционните партньори. И дали изобщо ще се стигне до някакво решение. Тъй като по много въпроси всеки запазва своята позиция\", коментира в студиото на   политологът Румяна Коларова. По думите ѝ ГЕРБ вече не може да си позволи да внесе предложение, което впоследствие да бъде отхвърлено. Въпреки това обаче големият въпрос бил, ако това предложение мине, дали то няма да разклати коалицията. Само преди ден депутатите от комисията приеха на второ четене промени в Закона за политическите партии, с които свиха държавната субсидия за партиите от 11 на 1 лев за получен действителен глас. Поправките в закона позволиха и юридически лица да предоставят дарения на политическите формации, както и безплатно ползване на партийните офиси. Промените трябваше да влязат в сила от 1 юли. Все още не е ясно кога законовата поправка ще стигне отново до пленарната зала.  \"Не смятам, че субсидия в размер на 1 лев би била достатъчна за всички партии. Досегашната обаче не само, че беше нагло висока, но на всичко отгоре възможността да се коригира в разумни срокове и при разумни обстоятелства, многократно бе пропускана\", допълни още доц. Коларова пред  .", "date": "2019.06.21", "title": "Ще постигнат ли консенсус коалиционните партньори за партийните субсидии?"}
{"url": "https://www.bgonair.bg/denqt-on-air/2019-06-21/lyubomir-kyuchukov-enp-shte-tryabva-da-se-razdeli-s-mnogo-postove", "text": "\r\n Лидерите на държавите от Европейския съюз заседаваха до късно в Брюксел, но не постигнаха съгласие за това кой ще наследи Жан-Клод Юнкер като председател на Европейската комисия. Разговорите продължиха повече от 4 часа. Лидерите обсъждаха и кой ще оглави другите ключови постове в Европейския парламент, Европейския съвет, Европейската централна банка и външната служба на ЕС. Консултациите продължават вече три седмици. Суперсилите Франция и Германия не могат да постигнат компромис. В сянката на разпределението на топ позициите остават другите важни теми, свързани със стратегията за бъдещето на Европейския съюз, бюджета и климатичните промени. Бившият заместник-външен министър на България Любомир Кючуков пък заяви в студиото на \"Денят ON AIR\", че по всяка вероятност ЕНП ще трябва да се раздели с някои постове.  \"Тук става дума не за хора, които ще управляват, а за политики и това е разликата от всеки друг път. Това, че не се постигна споразумение, е естествено. Това е процес, който отчита много политически обстоятелсва - имаме коренно променена конфигурация в Европейския парламент, имаме променено съотношение и на проевропейското поле\", посочи той пред Bulgaria ON AIR. Кючуков каза още, че за пръв път от десетилетия Европа няма да се управлява от голяма коалиция между ЕНП и ПЕС, а става въпрос за поне още две партии, които ще участват в разпределението на основните постове. По думите му ЕНП по всяка вероятност ще трябва да се раздели с някои от позициите.  \"Става дума за пет позиции и затова процесът е още по-сложен. Те се разглеждат в баланс. Ако се спази процедурата, която сега е в действие, се предполага, че ЕНП ще излъчи председател на ЕК, но сега шансовете това да е Вебер не са големи\", подчерта още Любомир Кючуков. Той обаче допълни, че целият баланс между политическите семейства, страните, лидерите и всичко останало, което влияе на него трябва да се намери до 10 дни, а спорът е на много нива. Кючуков каза още, че очаква принципна договорка за постовете в европейските институции, която политическите семейства в Европейския парламент да постигнат. Харесайте и страницата ни във Facebook ", "date": "2019.06.21", "title": "Любомир Кючуков: ЕНП ще трябва да се раздели с много постове"}
{"url": "https://www.bgonair.bg/world/2019-06-21/novi-protesti-v-gruziya-hilyadi-demonstranti-otnovo-sa-blokirali-tbilisi", "text": "Протестите в Грузия не стихват. И в този момент столицата Тбилиси е блокирана от хиляди демонстранти, които настояват за предсрочни парламентарни избори и оставката на вътрешния министър на страната. Шествията започнаха вчера, когато се стигна и до сблъсъци с полицията. 240 души бяха ранени. Вълната от недоволство се надигна, заради участието на руски депутати в провеждащата се в Тбилиси Между-парламентарна асамблея на православието. Дипломатическите отношения между Грузия и Русия бяха прекъснати след Кавказкия конфликт през 2008 година. Кремъл определи протестите като антируска провокация и обвини грузинските опозиционни партии в опит да попречат на подобряването на отношенията между двете държави. Харесайте и страницата ни във Facebook ", "date": "2019.06.21", "title": "Нови протести в Грузия: Хиляди демонстранти отново са блокирали Тбилиси"}
{"url": "https://www.bgonair.bg/world/2019-06-21/pozhar-i-vzriv-v-petrolna-rafineriya-vav-filadelfiya", "text": "Взрив разтърси петролна рафинерия в американския град Филаделфия, щата Пенсилвания.  Тя е причинена от мащабен пожар, който е обхванал част от завода. Няма данни за пострадали хора.  Пожарни екипи са успели да овладеят огъня и няма опасност за хората, живеещи близо до рафинерията. Все още не са ясни причините, довели до инцидента. В ход е разследване. Харесайте страницата ни във Facebook ", "date": "2019.06.21", "title": "Пожар и взрив в петролна рафинерия във Филаделфия"}
{"url": "https://www.bgonair.bg/reportazhi/2019-06-21/izborite-v-istanbul-test-za-demokratsiyata-v-turtsiya-i-erdogan", "text": "\r\n Битката за Истанбул е в разгара си. Тази неделя ще се проведат повторните избори за кмет на града. До урните ще отидат над 10 милиона души, които ще трябва да изберат между кандидата на управляващата партия – Бинали Йълдъръм и претендента на опозицията – Екрем Имамоглу. Тест за демокрацията в Турция и сериозно изпитание за доверието в президента Реджеп Ердоган. По този начин анализатори определят повторното провеждане на кметските избори в Истнабул.  До него се стигна, след като на 31 мрат поста беше спечелен от кандидата на опозицията Екрем Имамоглу. Той измести опонента си, излъчен от управляващите - Бинали Йълдъръм. Ердоган и неговата партия обаче не се примириха с тежката загуба и оспориха резултатите, като по-късно те бяха касирани. А това предизвика вълна от недоволство.  От голямо значение за развоя на събитията в неделя може да се окажат гласовете на кюрдите. През март именно те помогнаха за победата на Имамоглу. Анализатори коментират, че поради тази причина в последно време Ердоган проявявя необичайно внимание към тях.  Народнорепубликанската партия и Екрем Имамоглу все още се радват на широка подкрепа сред кюрдите. Анализатори смятат, че ходовете на Ердоган може да обърнат това. За първи път от 2011 година насам на лидера на \"Кюрдската работническа партия\" Абдуллах Йоджалан беше разрешен контакт с външния свят. Разрешението на турското правителство дойде неочаквано, но дали ще бъде достатъчно, за да осигури победа в неделя, предстои да стане ясно съвсем скоро.  Харесайте и страницата ни във Facebook ", "date": "2019.06.21", "title": "Изборите в Истанбул - тест за демокрацията в Турция и Ердоган"}
{"url": "https://www.bgonair.bg/world/2019-06-21/meksikanski-narkokartel-prati-droga-za-45-mln-dolara-na-magazini-na-ford", "text": "Мексиканският наркокартел Синалоа прати огромно количество дрога на няколко представителства на Ford в Канада. Логистичната грешка ще струва на търговците на забранени вещества около 4,5 млн. долара. Това съобщи Метамфетамините били скрити в резервните гуми на 9 автомобила Ford Fusion, които са били доставени в 4 дилърски центъра на автомобилната компания в Онтарио. Наркотиците са били открити случайно, след като на служителите им направило впечатление, че резервните гуми на новите автомобили са различни от обичайното.  При проверката са намерени 180 кг. от дрогата, които грижливо били опаковани в найлонови пакети. Полицията е била уведомена и е започнала разследване, като се е свързала с мексиканския завод на Ford, където са произведени колите. Най-вероятно наркотиците са били поставени още в Мексико, но по някаква причина получателите на пратката в Канада не са я взели от колите преди проверката. Дрога е открита в 9 коли, вече пристигнали в Онтарио. В други 5, които са пътували натам с влак, също са открити наркотици, но те са били задържани и свалени от полицията преди да влязат в страна. Снимки: Police Ontario  ", "date": "2019.06.21", "title": "Мексикански наркокартел прати дрога за 4,5 млн. долара на магазини на Ford"}
{"url": "https://www.bgonair.bg/world/2019-06-21/nad-50-dushi-postradaha-pri-protest-v-gruziya", "text": "Близо 70 души пострадаха при разпръскването на протест на опозицията пред сградата на грузинския парламент в Тбилиси. Това съобщи пресслужбата на министерството на здравеопазването на страната.  По информация на местни медии, полицията е използвала сълзотворен газ и гумени куршуми, за да прогони протестиращите.  Няколко хиляди души се събраха вчера пред сградата на парламента с искане за оставки на неговия председател и министъра на вътрешните работи. Причина за масовите демонстрации стана участието на руска делегация в Междупарламентарна асамблея на Православието.  Опозиционните грузински депутати бяха възмутени от факта, че заместник-председателят на русия парламент Сергей Гаврилов се е обърнал към грузинските си колеги на майчиния си език.    ", "date": "2019.06.21", "title": "Близо 70 души пострадаха при протест в Грузия"}
{"url": "https://www.bgonair.bg/world/2019-06-21/7-dozhivotni-prisadi-zaplashvat-kiparskiya-serien-ubiets", "text": "Седем доживотни присъди - най-голямата издавана досега в Кипър присъда, очакват първия кипърски сериен убиец. Делото срещу него беше образувано днес в окръжния съд на Никозия. Началото на процеса бе насрочено за 24 юни, предаде БНР. 35-годишният капитан от кипърската Национална гвардия Никос Метаксас е обвинен в предумишленото убийство на пет млади жени и две деца - дъщери на две от тях. Всички те са имигранти в Кипър. По време на разпитите в края на април той е направил писмени самопризнания, че е извършил престъпленията. Разкриването им, което започна на 14 април, разтърси и хвърли в шок Кипър. Случаят доведе до оставката на министъра на правосъдието и уволнението на началника на полицията. В хода на продължилото два месеца разследване са събрани близо 800 свидетелски показания  и над 450 анализа на доказателства, които са приложени към обвинителния акт в съда. През тази седмица правителството на Кипър реши да изплати по 17 000 евро на децата на жертвите. Финансова помощ от по 10 000 евро на всяко от семействата предоставя чрез благотворителната си фондация милиардерът филантроп, кипърецът сър Стелиос Хаджийоану, създател на авиокомпанията easyJet.", "date": "2019.06.21", "title": "7 доживотни присъди заплашват кипърския сериен убиец"}
{"url": "https://www.bgonair.bg/bulgaria/2019-06-21/zov-za-pomosht-nad-320-hil-evro-tryabvat-za-da-zhivee-tsetso", "text": "37-годишният Цветан Митов се нуждае от животоспасяваща трансплантация на стволови клетки, а сумата от над 320 000 евро е непосилна за семейството му.  Животът на Цецо се преобръща на 15 юни, когато лекарите му съобщават, че е болен от остра лимфобластна левкемия. В момента той е настанен в онкологичната болница в София, където се опитват да стабилизират състоянието му.  Веднага след като състоянието му го позволи, Цецо трябва да замине за Германия, където ще му бъде извършена животоспасяващата интервенция. Парите са много, а времето - малко.  Ако искате да помогнете на Цветан, може да дарите средства чрез платформата  , както и по дарителската сметка на младия мъж: ПОЩЕНСКА БАНКА АД – ЮРОБАНК БЪЛГАРИЯ \r\nДарителска сметка на името на ЦВЕТАН МИТОВ \r\nIBAN BG27BPBI79404088161601 BGN ОТ ЧУЖБИНА: EUROBANK BULGARIA \r\nIBAN BG09BPBI79404488161601 \r\nBIC: BPBIBGSF", "date": "2019.06.21", "title": "Зов за помощ: Над 320 хил. евро трябват, за да живее Цецо"}
{"url": "https://www.bgonair.bg/bulgaria/2019-06-21/stomatolozite-alarmirat-promenite-shte-zasegnat-milioni-patsienti", "text": "\r\n Протестиращите стоматолози алармираха, че предложените законодателни промени ще засегнат милиони пациенти, които е възможно да останат без лечение.  Представители на зъболекарите у нас настояват за промени и да се контролират практиките по определени правила. А правилата засягат всички - и зъболекари, и пациенти.  \"Това ще има ефект върху всички, защото проектът, който се предвижда да се приеме, има ефект върху 9 000 зъболекари и 7 000 000 пациенти. И всъщност проблемът е, че много от действията на управителния съвет са незаконосъобразни\", твърди д-р Иван Горялов.  През последните 6 месеца се изготвяли промените, с които се цели по- качествено зъболечение, но промените предизвикаха тревоги у стоматолозите, защото няма да могат да вадят зъб или да лекуват пулпит без да имат специализация.  \"Поради неправилно, според нас, спускане на образец на задание към националните консултанти, този документ не е законосъобразен\", допълни д-р Павел Панов.  След като преди 2 седмици стоматолозите се обявиха срещу текстовете, те бяха променени. Според предложените промени зъболекарите с обща специалност ще могат да извършват само определени дейности, което ще налага да се препращат по 2/3 от пациентите към профилирани специалисти. Основните опасения са за пациентите в малките населени места. Беше събрана подписка за изготвяне на нови правила.  ", "date": "2019.06.21", "title": "Стоматолозите алармират: Промените ще засегнат милиони пациенти"}
{"url": "https://www.bgonair.bg/bulgaria/2019-06-21/ot-gerb-iskat-uvelichavane-na-globite-za-agresivni-kucheta", "text": "\r\n Две седмици, след като пет кучета убиха 39-годишен мъж в село Владо Тричков, депутати от ГЕРБ внесоха законови промени, с които искат вече да се санкционират и хората, които оставят без контрол домашните си любимци. В мотивите си към промените в Закона за ветеринарномедицинската дейност, управляващите посочват, че през последните 10 години акцентът беше поставен върху популацията на бездомните кучета, но напоследък случаите на агресивни домашни четириноги, които нападат хора, са се увеличили. Те предлагат от 100 лв. на 1000 лв. да скочи санкцията за собственици на агресивни кучета, които ги извеждат без повод и намордник. С 500 лв. да бъдат глобявани тези, които разхождат кучетата си на детски площадки и на места, обозначени от общините със забранителни знаци. 300 лв. да е санкцията за собственици на кучета над 5 килограма, които ги пускат свободно или ги извеждат без каишка, искат от ГЕРБ. Снимка: Pixabay", "date": "2019.06.21", "title": "От ГЕРБ искат по-високи глоби за стопаните на агресивни кучета"}
{"url": "https://www.bgonair.bg/bulgaria/2019-06-21/85-nashi-sportisti-v-borba-za-medali-na-evropeyskite-igri-v-minsk", "text": "\r\n Днес е откриването на вторите Европейски игри в Минск. На тях България ще участва с 85 състезатели в 15 спорта.  Знаменосец на страната ни ще бъде джудистът Ивайло Иванов. На първото издание на Европейските игри в Баку преди 4 години, страната ни спечели общо 10 отличия. И тази година очакванията за медали са насочени към художествената гимнастика, борбата, бокса и легендарната носителка на 5 олимпийски медала Мария Гроздева. Преди официалната церемония са квалификациите в бокса и стрелбата с лък. В тазгодишните игри ще вземат участие над 4000 спортисти от 50 европейски страни. Закриването на Европейските игри е на 30 юни. Харесайте страницата ни във Facebook ", "date": "2019.06.21", "title": "85 наши спортисти в борба за медали на Европейските игри в Минск"}
{"url": "https://www.bgonair.bg/bulgaria/2019-06-21/shareni-kostyumi-tokcheta-pomponi-sofiya-prayd-izlyazal-na-darzhavata-malko-nad-90-bona", "text": "За охраната на \"София прайд\" който се проведе на 8 юни, са похарчени 91 455 лева и 10 стотинки, включващи и възнаграждението за положен извънреден труд, и осигуровки на полицаите. Това беше 12-ото шествие на хората с различна сексуална ориентация. Този път то премина под надслов \"Не давай власт на омразата\". В него се включиха 3- 4000 души, като сред тях имаше и доста чужденци дошли в София специално за прайда.  756 полицаи са били ангажирани за осигуряването на обществения ред на провеждането на \"София прайд\" тази година, съобщи вицепремиерът и министър на отбраната Красимир Каракачанов, цитиран от  Лично той се включи в антидемонстрацията пред Министерски съвет, която беше в подкрепа на традиционното семейство. Както всяка година и тази ВМРО остро се противопостави на провеждането на \"София прайд\". Каракачанов припомни по време на парламентарния контрол, че през 2015 г. полицаите, охранявали този парад, са били 848, а през 2016 - около 1215. Тази година полицейските служители, охранявали това мероприятие и съпътстващите го мероприятия, са по-малко, посочи той. През 2015 г. изразходваната сума за охрана е била 94 590 лева, през 2016 г. - 149 982 лева. В проведения на същата дата \"Поход за семейството\" са взели участие около 400 души, а от състава на МВР са били ангажирани 42 полицейски служители. Същия ден, малко по-рано от началото на шествието на \"София прайд\", се е провело и мероприятие \"Да запазим децата от разврат\", в което са взели участие между 80-100 души, а от състава на МВР са били ангажирани 199 полицейски служители. Каракачанов уточни, че нито един служител на МО, нито един военнослужещ или \"Военна полиция\" не са участвали в охраната на \"София прайд\".", "date": "2019.06.21", "title": "Шарени костюми, токчета, помпони ... \"София прайд\" излязъл на държавата малко над 90 бона"}
{"url": "https://www.bgonair.bg/bulgaria/2019-06-21/nad-1-800-sedmoklasnitsi-se-yaviha-na-maturata-po-chuzhd-ezik", "text": "Над 1 800 седмокласници се явиха на националното външно оценяване по чужд език тази сутрин. Те избираха между 6 езика - английски, немски, френски, италиански, испански и руски.  Изпитът включваше три компонента - слушане и отговор на въпроси към чутите текстове, граматика с въпроси с избираеми и кратки свободни отговори, и писане на кратък текст по зададена тема. За всеки компонент учениците имаха по 20 минути.  Най-много желаещи имаше за изпита по английски език. Италиански и френски език са избрали по шестима ученици, а само един е пожелал да провери знанията си по испански език.  ", "date": "2019.06.21", "title": "Над 1 800 седмокласници се явиха на матурата по чужд език"}
{"url": "https://www.bgonair.bg/bulgaria/2019-06-21/ananiev-isul-i-nzok-nyamat-vina-za-fatalniya-kray-na-malkata-mimi", "text": "\r\n Болница \"Царица Иоанна - ИСУЛ\" и Здравната каса нямат вина за фаталния край на 6-годишната Мими. Това заяви министърът на здравеопазването Кирил Ананиев в Народното събрание. Той каза, че двете институции са направили всичко възможно, за да помогнат на детето.  Ананиев добави още, че е имало забавяне в действията на Здравната каса, но това не е било по вина на служителите, както и не е довело до лишаване на детето от съответната медицинска грижа.  Министърът посочи, че вливането на Фонда за лечение на деца в Здравната каса само подобрява организацията по регистриране и финансиране на детски заболявания.", "date": "2019.06.21", "title": "Ананиев: ИСУЛ и НЗОК нямат вина за фаталния край на малката Мими"}
{"url": "https://www.bgonair.bg/bulgaria/2019-06-21/ministar-angelkova-otkri-narusheniya-na-dyunite-kray-kamchiya", "text": "\r\n Открити са нарушения по време на проверката на плаж \"Камчия\". Спешната инспекция на място е съвместна на експерти от Министерството на туризма и РИОСВ - Варна след получен сигнал до двете институции.  Министърът на туризма Николина Ангелкова направи инспекция на плаж Камчия-север 1 по сигнал за нарушена цялост на дюна. И заяви, че очаква прокуратурата да направи проверка, за да се установи кой е нарушителят. Тя беше категорична - необходими са много по-строги санкции по отношение на неохраняемите плажове.", "date": "2019.06.21", "title": "Министър Ангелкова откри нарушения на дюните край Камчия"}
{"url": "https://www.bgonair.bg/bulgaria/2019-06-21/rumanski-tir-zatvori-vremenno-prohoda-na-republikata", "text": "Румънски ТИР катастрофира, натоварен с 20 тона авточасти и временно затвори \"Прохода на Републиката\". Инцидентът е станал около 11:00 часа край село Вонеща вода до Велико Търново. Няма пострадали при катастрофата. Според първоначалния оглед на мястото на произшествието стана ясно, че шофьорът е карал с висока скорост и на остър завой камионът се е преобърнал. Товарът на камиона беше разпилян по трите пътни платна и движението на автомобили беше пренасочено през прохода \"Шипка\". Харесайте и страницата ни във Facebook ", "date": "2019.06.21", "title": "Румънски ТИР затвори временно \"Прохода на Републиката\""}
{"url": "https://www.bgonair.bg/world/2019-06-21/liderite-na-darzhavite-ot-es-ne-stignaha-do-konsensus-koy-shte-nasledi-yunker", "text": "\r\n Лидерите на държавите от Европейския съюз заседаваха до късно снощи в Брюксел, но не постигнаха съгласие за това кой ще наследи Жан-Клод Юнкер като председател на Европейската комисия. Разговорите продължиха повече от 4 часа. \"Забелязах с леко удоволствие, забава, удовлетворение и дори щастие, че изглежда не е толкова лесно да ме заместите\", сподели Юнкер.  Лидерите обсъждаха и кой ще оглави другите ключови постове в Европейския парламент, Европейския съвет, Европейската централна банка и външната служба на Евросъюза. В срещата участва и българският премиер Бойко Борисов. Консултациите продължават вече три седмици. Суперсилите Франция и Германия не могат да постигнат компромис. \"Засега няма мнозинство за никоя кандидатура. Европейският съвет се споразумя, че постовете трябва да се разглеждат в пакет и да отразяват многообразието на Европейския съюз. Ще се съберем отново на 30 юни\", посочи председателят на Европейския съвет  Доналд Туск.  В сянката на разпределението на топ позициите остават другите важни теми, свързани със стратегията за бъдещето на Европейския съюз, бюджета и климатичните промени. ", "date": "2019.06.21", "title": "Евролидерите не стигнаха до консенсус кой ще наследи Юнкер"}
{"url": "https://www.bgonair.bg/world/2019-06-21/boris-dzhonsan-i-dzheremi-hant-shte-se-boryat-za-posta-na-tereza-mey", "text": "Борис Джонсън или Джереми Хънт? Един от двамата ще е следващият премиер на Великобритания. След последния вътрешен вот, това са кандидатите, останали в надпреварата за лидер на консерваторите.  През следващите седмици предстои за тях да гласуват всичките 160 хил. членове на партията.  Засега бившият кмет на Лондон - Джонсън, е с убедителна преднина, но при евентуална грешна стъпка надпреварата може и да се обърне.  Настоящият външен министър Джереми Хънт се представя като \"разумната алтернатива\" и се противопоставя на Brexit без сделка.  Резултатът трябва да стане ясен на 22 юли.", "date": "2019.06.21", "title": "Борис Джонсън и Джереми Хънт ще се борят за поста на Тереза Мей"}
{"url": "https://www.bgonair.bg/reportazhi/2019-06-21/makedonskiyat-prezident-prizna-gotse-delchev-se-e-obyavyaval-za-balgarin", "text": "\r\n Македонският президент Стево Пендаровски признава в интервю за местна телевизия, че Гоце Делчев се е обявявал за българин и в същото време се е борил за самостоятелна македонска държава. Изказването му идва само няколко дни след като поредните преговори между България и Северна Македония за честванията за Гоце Делчев се провалиха. Македонските историци отказаха да го приемат за български революционер. В ефира на предаването \"360 Степени\" Пендаровски заяви, че темата за личността на Гоце Делчев може да прерастне в сериозен политически проблем, който да влоши отново отношенията между Скопие и София.  По време на интервюто си той отбеляза, че има два изключително важни и за двете страни исторически факта.  Харесайте и страницата ни във Facebook   ", "date": "2019.06.21", "title": "Македонският президент призна: Гоце Делчев се е обявявал за българин"}
{"url": "https://www.bgonair.bg/world/2019-06-21/tramp-vnezapno-otmeni-otmastitelna-aktsiya-sreshtu-iran", "text": "Американският президент Доналд Тръмп е наредил удари срещу Иран тази нощ, преди внезапно да анулира операцията. Това съобщава американското издание \"Ню Йорк Таймс\". Акцията е била планирана като отмъщение за сваления ден по-рано американски дрон над водите на Ормузкия проток. Ударите са били насочени срещу ирански радари и ракетни установки. Според източници на вестника, американските изтребители вече били излетели, а корабите се намирали на позиция, когато операцията била прекратена. Не е ясно каква е причината Тръмп да промени решението си в последния момент. Припомняме, че през последните седмици напрежението между Вашингтон и Техеран ескалира, а опасенията от военен конфликт се засилват.  ", "date": "2019.06.21", "title": "Тръмп внезапно отмени отмъстителна акция срещу Иран"}
