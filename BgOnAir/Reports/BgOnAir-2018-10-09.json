{"url": "https://www.bgonair.bg/world/2018-10-09/nad-2000-stanaha-zhertvite-na-zemetresenieto-i-tsunamito-v-indoneziya", "text": "Броят на жертвите на земетресението и цунамито на индонезийския остров Сулавеси надхвърли 2000, предава Асошиейтед прес, като се позова на властите. Службата за справяне с бедствия заяви, че загиналите при земетресението и последвалите вълни цуна на 28 септември са станали 2010. Властите се подготвят да спрат издирването на хиляди жертви, които вероятно са затрупани в най-тежко пострадалите райони. Те обаче няма да забранят на жителите да продължат да търсят своите близки под руините. Според службата за справяне с бедствия усилията за изваждане на тела, много от които погребани под кал и развалини, няма да продължат заради трудния терен и напредналото състояние на разлагане, което прави тленните останки неразпознаваеми и може да предизвика разпространение на зарази. В четвъртък ще има молитви, с които ще се отбележи краят на издирването в кварталите Петобо, Балароа и Джоно Оге в град Палу, където земетресението причини свлачища, погълнали къщи и погребали обитателите им, съобщава  Службата за справяне с бедствия каза, че не може да потвърди неофициалните оценки, според които 5000 души са в неизвестност в Балароа и Петобо.", "date": "2018.10.09", "title": "Над 2000 станаха жертвите на земетресението и цунамито в Индонезия"}
{"url": "https://www.bgonair.bg/world/2018-10-09/aleksandar-mishkin-lekar-ot-ruskoto-voenno-razuznavane-e-bil-zamesen-v-otravyaneto-na-skirapl", "text": "Лекарят от руското военно разузнаване Александър Мишкин е бил замесен в опита за отравяне на Сергей Скрипал в Солсбъри. Това разкрива британският разследващ сайт Белингкат. Новото разкритие идва само две седмици след като стана ясно, че истинското име на другия предполагаем атентатор - Руслан Боширов, е полковник Анатолий Чепига. Британските власти обвиниха двамата руснаци в опита за отравяне на 4 март с новичок на бившия руски шпионин Сергей Скрипал и дъщеря му Юлия. Двамата обаче категорично отхвърлиха обвиненията и заявиха, че са били във Великобритания като туристи", "date": "2018.10.09", "title": "Лекар от руското военно разузнаване е бил замесен в отравянето на Скрипал"}
{"url": "https://www.bgonair.bg/world/2018-10-09/sporazumenie-za-malchanie-e-bilo-podpisano-mezhdu-ronaldo-i-amerikankata-obvinila-go-v-iznasilvane", "text": "\r\n Германското издание \"Шпигел“ публикува документи, свързани с обвинението срещу Кристиано Роналдо в изнасилване на американката Катрин Майорга. \r\nКопия от извънсъдебното споразумение, сключено през 2009-а година между Кристиано Роналдо и Катрин Майорга. Подписано и от двамата. С документа американката се съгласява да мълчи за случилото се между тях срещу сумата от близо 400 хиляди долара. Според \"Шпигел“ там е описан и разговор между футболиста и неговите адвокати. На въпрос дали жената в леглото му е повишила глас, Роналдо признава, че тя му е казала да спре няколко пъти. Във втори екземпляр на документа, публикуван 3 месеца по-късно, версията се променя. Германското издание публикува и предполагаемия полицейски доклад. В него е описано обаждане от плачеща жена, която описва нападателя си като \"известна личност“ и \"атлет“. Роналдо и до днес твърди, че случилото се между него и Катрин Майорга е било по взаимно съгласие. През последните дни обаче други 3 жени се свързват с адвоката на американката. Едната обвинява футболиста в изнасилване, а втората – в нанасяне на телесна повреда. Третата твърди, че също е била принудена да подпише споразумение за мълчание.  Засега както клубът на Кристиано, така и португалската футболна федерация изразяват пълната си подкрепа към играча. Премиерът на Португалия припомни, че презумпцията за невинност важи и за него. И УЕФА, и спонсорите му обаче признават, че следят с притеснение развитието на скандала.", "date": "2018.10.09", "title": "Споразумение за мълчание е било подписано между Роналдо и американката, обвинила го в изнасилване"}
{"url": "https://www.bgonair.bg/world/2018-10-09/moshtna-eksploziya-vav-voenen-zavod-v-ukrayna-evakuirat-nad-10000-dushi", "text": "Мощна експлозия във военен склад край украинския град Чернигов. Заради опасност от нови взривове и гъстите облаци дим над населеното място властите разпоредиха незабавната евакуация на над 10 хиляди души. Към момента няма данни за жертви или пострадали при взрива. Движението на влакове от и към Чернигов, който се намира на 76 километра източно от столицата Киев е спряно. Затворени са и централните пътища към града. Блокирано е и въздушното пространство над района. Властите заявиха, че в момента се проверява дали случилото се в завода е инцидент или саботаж.", "date": "2018.10.09", "title": "Мощна експлозия във военен завод в Украйна - евакуират над 10000 души"}
{"url": "https://www.bgonair.bg/economy/2018-10-09/partnyorstvo-mezhdu-facebook-i-reklamnata-mrezha-httpool-shte-podpomaga-mestniya-biznes", "text": "Социалната мрежа Facebook и международната мултиканална рекламна мрежа Httpool стартират стратегическо  партньорство за Балканите. Httpool вече е официалният партньор по продажбите на Facebook на Балканите, включително България, Хърватска, Сърбия и Словения. Според Facebook партньорството може да помогне на местните агенции и рекламодатели за достигането на по-значими аудитории и ангажирането им в общуване с потребителите, подобрявайки потенциала на местния бизнес. Httpool, в качеството си на официален партньор по продажбите на реклама на Facebook, ще осигурява съвети, знания и опит на местните бизнеси и ще ги подпомага в техните маркетинг стратегии във Facebook, Instagram, Facebook Messenger и Whatsapp. Целта на сътрудничеството е да достави на местно ниво и на български език подкрепа на рекламодателите на Балканите чрез партньор със силни местни позиции, опит и доказани успехи в региона. Партньорството ще въведе в региона най-добрите практики на Facebook, както и обучения, техники за стратегическо развитие и възможността за заплащане на местно юридическо лице в местна валута, с помощта на Httpool. Рекламните агенции ще получават и обучения на своите екипи, директно фактуриране и пряко обслужване при неясноти с рекламната политика на Facebook. \r\nЧетете още на ", "date": "2018.10.09", "title": "Партньорство между Facebook и рекламната мрежа Httpool ще подпомага местния бизнес"}
{"url": "https://www.bgonair.bg/world/2018-10-09/sasht-v-ochakvane-na-poredniya-uragan-obyaveno-e-izvanredno-polozhenie", "text": "\r\n Ураганът \"Майкъл\" набира скорост в Мексиканския залив и се очаква да достигне до американския щат Флорида в средата на седмицата. Скоростта на ветровете на стихията в момента надхвърля 178 км/ч.  Бурята ще прекара два или три дни над Мексиканския залив, който има висока температура на водата и благоприятни условия за засилването ѝ.  Властите във Флорида обявиха евакуацията в няколко района и призоваха жителите да следят предупрежденията на Центъра за управление при извънредни ситуации и да следват указанията. 500 войници от Националната гвардия на САЩ са поставени в готовност да окажат помощ. Губернаторът на Алабама Кей Айви превантивно обяви въвеждането на извънредно положение заради стихията, която се очаква да засегне части от щата.", "date": "2018.10.09", "title": "САЩ в очакване на поредния ураган, обявено е извънредно положение"}
{"url": "https://www.bgonair.bg/world/2018-10-09/tramp-se-izvini-na-kavano-ot-imeto-na-natsiyata", "text": "\r\n Съдията от Върховния съд на САЩ Брет Кавано отново положи клетва на церемония за медиите в Белия дом.  Така той стана 114-я съдия, който заема поста в престижната институция.  На церемонията държавният глава Доналд Тръмп не пропусна да порицае отново противниците на съдията и дори му се извини от името на нацията.", "date": "2018.10.09", "title": "Тръмп се извини на Кавано от името на нацията"}
{"url": "https://www.bgonair.bg/world/2018-10-09/liderat-na-severna-koreya-pokani-papa-frantsisk-v-phenyan", "text": "Севернокорейският лидер Ким Чен Ун покани папа Франциск в Пхенян. Поканата ще бъде официално предадена на Светия Отец от южнокорейския президент Мун Дже Ин, който ще посети Ватикана следващата седмица. Това е поредният жест на добра воля, който Ким Чен Ун отправя през последната година. Никой папа досега не е стъпвал в Северна Корея, въпреки че веднъж покана е отправяна и към папа Йоан Павел II. Пхенян и Ватикана не поддържат формални дипломатически отношения и засега не е ясно какъв ще е отговорът на папа Франциск.", "date": "2018.10.09", "title": "Лидерът на Северна Корея покани папа Франциск в Пхенян"}
{"url": "https://www.bgonair.bg/world/2018-10-09/zaradi-izcheznaliya-zhurnalist-turtsiya-shte-pretarsi-konsulstvoto-na-sauditska-arabiya", "text": "Турските власти ще претърсят консулството на Саудитска Арабия в Истанбул. Причината – мистериозното изчезване на саудитския журналист Джамал Хашокжи.  Той влезе в сградата на дипломатическата мисия преди седмица и оттогава е в неизвестност.  Джамал Хашокжи е бивш съветник на саудитските власти, но впоследствие става един от най-острите критици на реформите на престолонаследника Мохамед бин Салман.  Президентът на Турция Реджеп Тайип Ердоган поиска от Рияд доказателства, че журналистът не е бил убит в консулството. Саудитска Арабия определи твърденията за убийство като \"безпочвени\" и разреши претърсването на сградата.", "date": "2018.10.09", "title": "Заради изчезналия журналист: Турция ще претърси консулството на Саудитска Арабия"}
{"url": "https://www.bgonair.bg/world/2018-10-09/generalniyat-sekretar-na-oon-prizova-napadatelite-na-zhurnalisti-da-badat-nakazvani", "text": "Генералният секретар на ООН Антониу Гутериш призова правителствата да гарантират, че извършителите на престъпления срещу журналисти като изнасилването и убийството на българската журналистка Виктория Маринова ще бъдат наказани.  Гутериш е изключително притеснен заради убийството на Маринова и очаква заключенията на разследването, подчерта говорителят на генералния секретар. Снимка: Pixabay", "date": "2018.10.09", "title": "Генералният секретар на ООН призова нападателите на журналисти да бъдат наказвани"}
{"url": "https://www.bgonair.bg/economy/2018-10-09/razlikata-v-dohodite-mezhdu-nay-bogati-i-nay-bedni-u-nas-e-8-pati", "text": "\r\n Разликата в доходите на най-богатите и най-бедните у нас е 8 пъти. Това стана ясно на кръгла маса \"Неравенства и бедност\" под патронажа на президента Румен Радев.  Гълъб Донев, секретар по социална политика и здравеопазване на президента Румен Радев уточни, че средните нива в Европейския съюз по този показател са 5,2 пъти. \n В резиденция \"Бояна\" бяха представени данни, според които 78% от българите живеят с доход под 1000 лева на месец. От тях 1 700 000 граждани получават под 600 лева, а 400 000 души дори са и под линията на бедност. Това са работещи хора, които обаче трябва да се справят с по-малко от 321 лева на месец.  Българската \"средна класа\" с доход между 1000 и 2000 лева наброява едва около 400 000 души. Според експерти обаче това също са доходи, които не осигуряват спокойствие. Синдикатите пък са изчислили, че необходимото възнаграждение на човек за издръжка за тази година е 1180 лева на месец, а средната нетна работна заплата през 2018 година пък е едва 873 лева. Държавният глава Румен Радев подчерта, че все повече са българите, които попадат в плен на бедността. По думите му тя е дълбок проблем за всяко общество, но пренебрегването на темата е безотговорност към бъдещето на хората.", "date": "2018.10.09", "title": "Разликата в доходите между най-богати и най-бедни у нас е 8 пъти!"}
{"url": "https://www.bgonair.bg/bulgaria/2018-10-09/bulevard-pencho-slaveykov-shte-bade-pusnat-za-dvizhenie-2-sedmitsi-po-rano", "text": "Ключовият за софиянци бул. \"Пенчо Славейков\" ще бъде пуснат за движение две седмици по-рано, съобщиха от  \"На 21 октомври, тоест края на следващата седмица, обектът трябва да бъде напълно завършен, 2 седмици по-рано. Първият етап от реконструкцията на бул. \"Пенчо Славейков\" е един от последните тежки обекти за тази година\", обясни кметът на столицата Йорданка Фандъкова. Тя уточни, че е  тежък, защото ремонтът е бил организиран така, че нито за момент достъпът до болниците в района да не бъде спиран. Вторият етап на ремонта на \"Пенчо Славейков\" от бул. \"Прага\" до бул. \"Тотлебен\" остава за следващата година. Ремонтираната част от булеварда е с подменена настилка и тротоари. Фандъкова призна, че и при изпълнението на този обект е имала забележки. \"Трябва да се подменят няколко бордюра, които са чукнати от машините. Също и за входирането на шахтите, което винаги е важен детайл при завършването на обекта\", посочи кметът на София. Без павета остана участъкът от бул. \"Прага\" до ул. \"Цар Асен\" с решението на Специализирания експертен съвет за опазване на недвижими културни ценности към Министерството на културата и заради настояването на болниците в района.", "date": "2018.10.09", "title": "Булевард \"Пенчо Славейков\" ще бъде пуснат за движение 2 седмици по-рано"}
{"url": "https://www.bgonair.bg/reportazhi/2018-10-09/ubiystvoto-na-izvestna-manekenka-i-blogarka-shokira-irak", "text": "\r\n Шок в Ирак след убийството на една от най-известните манекенки и блогърки в страната. През последните седмици най-малко още две популярни иракчанки и активистки бяха застрелени.  Предполага се, че зад екзекуциите стоят крайни екстремистки групировки, които не са съгласни с по-свободното поведение на тези известни жени. Тара Фарес беше застреляна в Багдад посред бял ден миналата седмица, докато шофирала луксозната си кола. Кадри от охранителни камери показват как към автомобила ѝ тича мъж, а впоследствие тя е убита.  Бившата Мис Багдад има над два милиона и половина последователи в Instagram. Фарес беше известна с коментарите си за свободата, живота и религията.  Иракското Министерство на вътрешните работи съобщи, че заподозрени за убийството са активисти на криминална екстремистка група, но не съобщи дали стрелецът е бил задържан. ", "date": "2018.10.09", "title": "Убийството на известна манекенка и блогърка шокира Ирак"}
{"url": "https://www.bgonair.bg/economy/2018-10-09/stolitsata-ni-e-vtora-v-evropa-po-rast-na-chuzhdestrannite-posetiteli", "text": "София е на второ място в Европа по ръст на чуждестранните посетители, пренощували в града през 2017, в сравнение с предходната година. Това показват резултатите от Глобалния индекс на най-посещаваните градове на Mastercard, обявиха от компанията.  С 15,2% ръст спрямо 2016 година столицата на България се нарежда веднага след Истанбул (16,8%) и пред някои от най-популярните туристически дестинации като Лисабон (14,6%), Париж (13,1%), Мюнхен (12,9%) и Варшава (12,3%). По отношение на чуждестранните посетители, пренощували в града за периода 2009 – 2017, София е на пето място в Европа. С 9% средногодишен ръст  столицата на България се нарежда веднага след Букурещ (1,3%), Лисабон (10,6%), Минск (10%) и Санта Круз де ла Палма (9,3%). Банкок отново оглавява списъка с най-посещаваните градове на планетата, според Глобалния индекс на Mastercard, следван от Лондон и Париж, информираха от платежната и технологична компания, която през последното десетилетие представя важни данни за пътуванията в различни точки на света. Четете още по темата в", "date": "2018.10.09", "title": "Столицата ни е втора в Европа по ръст на чуждестранните посетители"}
{"url": "https://www.bgonair.bg/denqt-on-air/2018-10-09/v-zakonite-koito-se-sazdavat-za-pravilata-po-patishtata-vinagi-ima-vratichki-smyata-georgi-kolarov", "text": "\r\n Няколко дни след трагедията на пътя край Своге на заседание в Министерския съвет правителството реши да бори войната по пътищата със създаването на нов орган, който да поеме контрола и политиките в областта на пътната безопасност. Утре ще стане ясно кой ще управлява тази нова агенция за борба с катастрофите, какъв ще е съставът ѝ и как ще функционира. \"Имаме пътна инфраструктура, която има администрация, закони и трябва да отговаря за пътя. Имаме Министерство на вътрешните работи с хора, които да отговарят за контрола по пътищата, имаме Министерство на транспорта, където трябва да отговарят за водачите. Не виждам точно какво ще прави тази агенция\" заяви в \" \" бившият началник на \"Пътна полиция\" Алекси Стратиев. По неговите думи такава агенция означава повече и ненужна администрация. \"В законите, които се създават за правилата по пътищата, винаги има вратички, чрез които виновниците се измъкват и по никакъв начин те не се стимулират от държавата да спазват правилниците. Всеки прави на пътя, каквото си иска\", коментира пред   пътният капитан на движение \"Кан Аспарух 681\" Георги Коларов. Според Алекси Стратиев административните наказания трябва да бъдат много осмислени, за да се дисциплинират нарушителите. По неговите думи шофьорите трябва да знаят, че когато нарушават закона за пореден път, ще има много тежки санкции. Той коментира още, че трябва да се променят нещата на пътя, подготовката на водачите, да се обърне внимание на техническите прегледи, тоест на всички неща, които съпътстват пътната безопасност. Според Георги Коларов новите шофьори се учат само да тръгват и да спират и като се научат да го правят, им се дават книжки. По неговите думи те също са опасни.", "date": "2018.10.09", "title": "В законите у нас винаги има вратички, смята специалист"}
{"url": "https://www.bgonair.bg/bulgaria/2018-10-09/remonti-kritiki-nedovolstvo-fandakova-sanktsionira-sas-100-hil-leva-stroitelniya-nadzor", "text": "Имам сериозни забележки по отношение на строителния надзор, вече ги санкционирах със 100 хиляди лева, каза пред журналисти кметът на София Йорданка Фандъкова във връзка с критиките по отношение на ремонтите в столицата. \"Много спекулации чух през последните дни. Разбира се гражданите имат правото да се интересуват и да дават своето мнение. То е важно за мен. Но спекулации от политически сили и техни привърженици не мога да приема, когато става въпрос за неверни твърдения\", заяви Фандъкова, цитирана от \"Фокус\". \"По отношение на изпълнението, материалите и качеството на изпълнението вече възложих контрол на контрола. Понеже много се говори за ремонт на ремонта, когато всъщност ремонтът не е приключил, аз възложих контрол на контрола. Поканила съм компетентни представители на Университета по архитектура и геодезия. Те вече бяха на обекта, направиха първите огледи. Ще разчитам на тях както по отношение на допълнителни анализи на материалите в лабораторията на УАСГ, така също и по отношение на начина на изпълнение\", обясни тя. По думите на Фандъкова строителният надзор има много важни функции, които обаче са останали встрани от дебата. \"Но аз имам сериозни бележки по отношение изпълнението на задачите на строителния надзор. Вече ги санкционирах със 100 хиляди лева. Това е първата и последна санкция, защото следващата стъпка е прекратяване на договора. Казала съм им какво очаквам от тях - специалисти, експерти, инженери, които да са непрекъснато на обектите. И в момента там има хора. Но аз искам предварително те, гледайки изпълнението, да връщат своевременно фирмата, ако не се справя добре\", посочи още столичният кмет.", "date": "2018.10.09", "title": "Ремонти, критики, недоволство... Фандъкова санкционира със 100 хил. лева строителния надзор"}
{"url": "https://www.bgonair.bg/world/2018-10-09/google-spira-google-plus-zaradi-otkrit-bag-v-sistemata", "text": "Интернет гигантът Google спира социалната си мрежа Google Plus.  Причината е, че е бил открит бъг в системата през март, който може да изложи на опасност личните данни на потребителите. Според в. \"Уолстрийт джърнъл\" обаче Google нарочно не е съобщил за проблема досега, за да избегне проверки от страна на регулаторни органи в САЩ. Откритият проблем в Google Plus може да е позволил на над 400 приложения да събират без разрешение лични данни за потребителите.", "date": "2018.10.09", "title": "Google спира Google Plus заради открит бъг в системата"}
{"url": "https://www.bgonair.bg/world/2018-10-09/zatvor-za-mladezhi-ot-balgarski-proizhodi-zaradi-iznasilvane-v-germaniya", "text": "Шестима младежи от български произход са осъдени на затвор за участие в групово изнасилване на 13-годишно момиче в югозападния германски град Фелберт.  Извършителите са на възраст от 14 до 17 години. Те нападнали момичето, което се прибирало вкъщи от плувен басейн, завлекли го в гориста местност и го насилвали, докато не се намесила минаваща оттам жена.  Главният извършител е осъден на 4 години и 9 месеца затвор, а основният му съучастник - на 4 години.", "date": "2018.10.09", "title": "Затвор за младежи от български произходи заради изнасилване в Германия"}
{"url": "https://www.bgonair.bg/denqt-on-air/2018-10-09/ekspert-sluchayat-s-viktoriya-marinova-pokaza-che-ne-mozhe-da-se-ima-doverie-na-institutsiite", "text": "\r\n Ужасяващото убийство на 30-годишната журналистка Виктория Маринова потресе цяла България. В няколко града в страната се проведоха масови бдения в нейна памет. А в същото време това жестоко престъпление за пореден път показа колко поляризирано и недоверчиво към политиците и институциите е българското общество.  , коментира в студиото на   социалният антрополог Харалан Александров. Тялото на Виктория Маринова беше намерено в събота край Дунав. Днес полицията в Русе задържа за проверка румънец с украински паспорт за евентуална съпричастност към убийството на 30-годишната журналистка. По повод реакциите на световните медии, Харалан Александров отбеляза, че те са предложили една много ясна линия на интерпретация, която отивала много отвъд емоционалната реакция. , допълни още специалистът в студиото на Ганиела Ангелова. Случаят мигновено влезе в световния информационен обмен. Почти няма западно издание, което да не споменава Виктория Маринова като третия убит журналист в Европейския съюз.", "date": "2018.10.09", "title": "Експерт: Случаят с Виктория Маринова показа, че не може да се има доверие на институциите"}
{"url": "https://www.bgonair.bg/bulgaria/2018-10-09/tsenata-na-toka-nyama-da-se-uvelichava-do-kraya-na-2018-g", "text": "Цената на тока няма да се увеличава до края на годината. Това беше заявено от шефа на Комисията за водно и енергийно регулиране Иван Иванов. Той намекна, че цената ще остане същата и след това. Директорът на \"Булгаргаз\" уточни - за четвъртото тримесечие на годината цената на газа се очаква да се повиши с под 5%, а според закона тогава цената на тока остава същата.", "date": "2018.10.09", "title": "Цената на тока няма да се увеличава до края на 2018 г."}
{"url": "https://www.bgonair.bg/bulgaria/2018-10-09/sem-dade-zelena-svetlina-za-televiziyata-na-bsp", "text": "Светът за електронни медии е взел решение да регистрира телевизията на БСП, съобщи \"24 часа\" като се позова на източници от \"Позитано\" 20. Червените внесоха документите за лиценз за \"Българска свободна телевизия\" преди седмица, но медийният регулатор отложи разглеждането им и поиска нов документ - за дългове пред НАП. Оказа се, че новото дружество има неплатен дълг от 2,63 лв. и след изчистването му в СЕМ са разгледали документните. На 27 септември лично лидерът на БСП Корнелия Нинова внесе в СЕМ документи за регистрация на партийната медия. Предвижда се от 31 декември да започне излъчването 24-часова програма по сателит и кабел. Повече новини четете на  .", "date": "2018.10.09", "title": "СЕМ даде \"зелена светлина\" за телевизията на БСП"}
{"url": "https://www.bgonair.bg/bulgaria/2018-10-09/ima-svidetel-na-ubiystvoto-na-viktoriya-pusnaha-rumanetsa", "text": "\r\n Има заподозрян за убийството на журналистката Виктория Маринова. По неофициална информация той е избягал в чужбина. Властите отказват всякакъв коментар.  По-рано през деня румънец от украински произход беше задържан във връзка с убийството на русенската журналистка Виктория Маринова, но от полицията съобщиха, че ще бъде освободен.  В Русе днес се проведе продължително заседание на оперативния щаб по случая с участието на вътрешния министър, трима прокурори от Върховната касационна прокуратура и директора на националната полиция.  Директорът на русенското МВР старши комисар Тодор Атанасов подчерта, че няма нови факти, които да бъдат оповестени.  Коментари от вътрешния министър Младен Маринов и от говорителя на прокуратурата Румяна Арнаудова нямаше.  Все още не е отхвърлена и нито една от версиите за убийството – от случайно нападение през агресия от страст до посегателство, свързано с работата на Маринова и редакционната политика на телевизията, на която е административен директор. Междувременно колегите на Виктория от русенската телевизия TVN записаха видеообръщение, в което изразяват скръбта си.", "date": "2018.10.09", "title": "Има заподозрян за убийството на Виктория, пуснаха румънеца!"}
{"url": "https://www.bgonair.bg/bulgaria/2018-10-09/bdenie-v-sofiya-v-pamet-na-zhestoko-ubitata-zhurnalistka-viktoriya-marinova-i-tazi-vecher", "text": "Бдение в памет на жестоко убитата журналистка Виктория Маринова се провежда и тази вечер в София. То е организирано от гражданското сдружение БОЕЦ. Тялото на 30-годишната жена беше намерено в Русе на брега на Дунав в събота. Била е убита по особено жесток начин, като преди това е била изнасилена. Бдения бяха организирани през изминалите дни в цялата страна. Вчера пред храм \"Св. Неделя\" в София стотици се събраха, за да запалят свещ в памет на журналистката. Имаше журналисти и граждани, възмутени от това, че все още разследващите нямат следа от извършителя на убийството. И тази вечер част от хората се преместиха пред Съдебната плата и поискаха оставката на главния прокурор Сотир Цацаров, както и на правителството. Също така те настояват и за международно разследване на убийството на Виктория Маринова.  ", "date": "2018.10.09", "title": "Бдение в София в памет на жестоко убитата журналистка Виктория Маринова и тази вечер"}
{"url": "https://www.bgonair.bg/reportazhi/2018-10-09/kolko-miliona-stuvat-remontite-v-stolitsata-na-sofiyantsi", "text": "\r\n Столична община всяка година влага десетки милиони за ремонтиране и реновиране облика на София. След всеки голям проект и неговото изпълнение следва ремонт, а добре познатата схема струва на доста скъпо на софиянци. През 2015 година бул. \"Витошка\" беше ремонтиран за 5 млн. лв. след ремонта се наложи отново ремонт, именно заради факта, че павета като това можеше да бъдат взети проста ръка.  Днес ситуацията не е много по-различна, а 4 от най-знаковите ремонта в столицата са похарчени 37 млн. лв. Веднага след това е нужно да се прави отново ремонт.  Бул. \"Витошка\"- 3 млн. лв., НДК- 5 млн. лв., бул. \"Дондуков\"- 7 млн. лв., ул. \"Граф Игнатиев\"- 22 млн. лв. Големите ремонти в София се нуждаят от ремонти седмици след откриването им. Затова столичната община реши- въвежда контрол върху контрола.  3 години именно за проектите в центъра на София бяха похарчени 37 млн. лв. През изминалата 2017 година, един от най-мащабните ремонти беше този на реновирането на пространството около НДК. За това бяха похарчени 7 млн. лв., а след ремонта беше необходим ремонт. През 2019 г. ремонтите в столицата ще продължат. Трябва да бъдат преустроени пространствата около парламента, Народното събрание и храм-паметникa \"Св. Александър Невски\". Има и проект, който вече е спечелен на стойност 37 млн. лв. и е за ремонта на трамвайните линии по бул. \"Цар Борис III\".", "date": "2018.10.09", "title": "Колко милиона стуват ремонтите в столицата на софиянци?"}
{"url": "https://www.bgonair.bg/bulgaria/2018-10-09/nikolay-nankov-napuska-parlamenta", "text": "Николай Нанков подава оставка като депутат. Бившият регионален министър, който си тръгна от изпълнителната власт заради трагедията в Своге, напуска парламента по-малко от месец, след като се върна там. Причината за решението му не е ясна, слух го връща в регионалното министерство като заместник-министър.", "date": "2018.10.09", "title": "Николай Нанков напуска парламента"}
{"url": "https://www.bgonair.bg/reportazhi/2018-10-09/ministerstvoto-na-energetikata-se-dopitva-do-grazhdanite-lyatno-ili-zimno-chasovo-vreme", "text": "\r\n Повечето европейци искат да се спре със смяната на часовото време от лятно към зимно и обратно, защото тя натоварва организма, изисква адаптация и причинява дискомфорт. По инициатива на Еврокомисията бе проведено допитване. Сега остава всяка страна членка да реши дали да остане постоянно на зимно, или на лятно време. Министерството на енергетиката ще изготви националната позиция по темата, след като се допита до гражданите. Можете да изпратите становището си на   . За някои хора времето е не само удоволствие и лукс, а е и пряко свързано с професията им.  Калина е студент по Астрономия в Софийския университет. Времето за нея е астрономическо понятие. Тя не смята, че постоянното лятно часово време ще попречи на работата ѝ в обсерваторията на Университета. Преди много години именно Обсерваторията на СУ е била институцията, която съобщава на целия народ колко точно е часът. В момента емпиричните факти показват, че в зависимост от това в коя държава живеете, смяната на времето или няма да има влияние, или ако има, то е по-скоро съмнително полезно. \r\nСпоред астрономите политическите решения в дебата лятно или зимно часово време да изберем, трябва да стъпят върху научни факти. ", "date": "2018.10.09", "title": "Министерството на енергетиката се допитва до гражданите: Лятно или зимно часово време?"}
{"url": "https://www.bgonair.bg/bulgaria/2018-10-09/maykite-na-detsa-s-uvrezhdaniya-i-vlastta-se-dogovoriha", "text": "\r\n На 19 октомври Законът за хората с увреждания влиза в парламента. Има и осигурено финансиране за спорните текстове, предизвикали протести месеци наред. Това стана ясно след среща на майките на деца с увреждания с представители на властта.  2.5 млрд. лева ще бъдат осигурени в държавния бюджет за следващата година за политиките за хора с увреждания. В тази сума влизат и тези 150 млн. лева, които бяха обещани през юни. Те ще бъдат прибавени в бюджета на Министерството на труда и социалната политика. Общата сума, с която то ще разполага, е 350 млн. лева. Майките и властта се разбраха и за точни срокове, по които двата законопроекта - за хората с увреждания и за личната помощ, ще бъдат кодирани в Народното събрание. На 11 октомври двата законопроекта ще бъдат разгледани от Националния съвет за интеграция на хората с увреждания, а на 17 октомври ще бъдат вкарани в Министерския съвет за одобрение. Очаква се кодирането им в Народното събрание да се случи на 19 октомври и законът да бъде приет от депутатите през декември. Това обаче трябва да се случи преди приемането на бюджета за следващата година. До 1 септември през 2019 г.  хората с увреждания ще получават финансовата си подкрепа от държавата, както досега. От 1 септември ще влезе в сила нов модел, за който ще е необходима индивидуална оценка, която трябва да бъде готова до тогава.  930 лв. остава помощта, която ще получават семействата с деца с увреждания, а 430 лв. ще получават, навършилите 18 години. Майките бяха категорични, че протестите ще продължават до самия край.", "date": "2018.10.09", "title": "Майките на деца с увреждания и властта се договориха"}
