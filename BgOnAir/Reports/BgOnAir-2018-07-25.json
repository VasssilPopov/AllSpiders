{"url": "https://www.bgonair.bg/economy/2018-07-25/rosatom-potvardi-ima-interes-kam-stroitelstvo-na-aets-belene", "text": "\r\n Руската ядрена компания \"Росатом\" има интерес към бъдещо строителство на АЕЦ \"Белене\", но ще изчака да станат ясни условията, при които размразеният от България проект ще се реализира.  Дали руското дружество ще участва в търга за стратегически инвеститор в централата, ще зависи от това дали ще се предоставят държавни гаранции при дострояването.  Интересът беше потвърден от първия заместник-генерален директор на руската държавна корпорация. Той беше в София за подписването на документите за удължаване живота на VІ блок на АЕЦ \"Козлодуй\", чийто лиценз изтича през есента на 2019 г.", "date": "2018.07.25", "title": "\"Росатом\" потвърди: Има интерес към строителство на АЕЦ \"Белене\""}
{"url": "https://www.bgonair.bg/direktno/2018-07-25/misiya-afganistan", "text": "Освен че е национален командир на 35-ия български контингент в Афганистан, това е четвъртата мисия за полк. Георги Маргитин. Вижте разговор за моментите, които застрашават живота на едно от най-опасните места на света.  Какво е да носиш отговорност за над 160 души? Полк. Маргитин говори пред Юлия Христова. Още една ексклузивна среща – алпинистите Румен Радев и Младен Данков се завърнаха по-рано от предвиденото от експедицията си в Пакистан. Причината – здравословен проблем на един от двамата и изключително тежки метеорологични условия. Единствено пред Bulgaria ON AIR двамата разказаха какво точно възпрепятства изкачването на осемхилядника Гашербрум 2. Първите им думи на българска земя записа Юлия Христова И още: Над 370 хиляди клиенти на “ЧЕЗ Електро България“ АД вече ползват електронни фактури. Така са спасени над 3600 дървета, каза Соня Мурджева - мениджър “Корпортативно развитие” в дружеството. Тя разказа и за засадената секвоя в рамките на кампаня. Георги Станоилов и Силян Тополски също разказаха за приноса си в инициативата. ", "date": "2018.07.25", "title": "Мисия “Афганистан”"}
{"url": "https://www.bgonair.bg/bulgaria/2018-07-25/bedstveno-polozhenie-v-pirdop-dve-reki-navodniha-chasti-ot-grada", "text": "Бедствено положение в Пирдоп. След проливните дъждове две реки излязоха от коритата си и наводниха части от града.  Река Славци разруши подпорните стени и се активизира старо свлачище. Наводни се и участък от подбалканския път София - Бургас.  Общината е предприела всички необходими мерки за ограничаване на пораженията, причинени от обилните валежи. Към момента няма опасност от преливане на язовир Душанци. ", "date": "2018.07.25", "title": "Бедствено положение в Пирдоп! Две реки наводниха части от града"}
{"url": "https://www.bgonair.bg/reportazhi/2018-07-25/valna-ot-saprichastnost-i-finansova-pomosht-za-gartsiya-sled-uzhasa", "text": "\r\n Вълна от съпричастност с Гърция след трагедията, която сполетя страната в последните дни. Много хора вече превеждат пари по дарителска сметка, с която да се окаже финансово съдействие на пострадалите. Стотици откликнаха и на призива и на местните власти за даряване на кръв. Гръцкото правителство днес одобри отпускането на финасова помощ в размер на 20 милиона евро, с които да бъдат подкрепени бедстващите. Каква е стойността на щетите все още е трудно да се изчисли.  А македонският премиер Зоран Заев съобщи в Twitter, че е готов да изпрати 97 хил. евро в помощ на Гърция. Междувременно Европа изрази своята солидарност. Днес в Брюксел знамената бяха спуснати наполовна, а заседанията започваха с едноминутно мълчание.  Българският червен кръст ще преведе парична помощ в размер на 3000 евро по обявената банкова сметка на Гръцкия червен кръст за подпомагане на усилията на националното дружество да окаже помощ на нуждаещите се.", "date": "2018.07.25", "title": "Вълна от съпричастност и финансова помощ за Гърция след ужаса"}
{"url": "https://www.bgonair.bg/world/2018-07-25/svirepo-vreme-raztarsi-kolorado-ulitsi-se-prevarnaha-v-reki", "text": "Градушки и наводнения удариха южната част на американския щат Колорадо.  Пороите през последните 2 денонощия предизвикаха кални свлачища и затвориха няколко магистрали.  Улиците на градчето Удленд Парк се превърнаха в кални реки, а местните жители разказват, че това са най-сериозните наводнения за последните години.  По-рано този месец пожари изпепелиха обширни горски площи в Колорадо, което увеличи потенциалния риск от свлачища.", "date": "2018.07.25", "title": "Свирепо време разтърси Колорадо - улици се превърнаха в реки"}
{"url": "https://www.bgonair.bg/bulgaria/2018-07-25/dazhdovete-ne-prostiha-i-na-ruse-gradat-e-paraliziran", "text": "Обилните валежи парализираха Русе. Поройният дъжд наводни домове, улици и булеварди, както и сградата на Дома на културата. Движението в крайдунавския град беше затруднено и се образуваха задръствания.  Заради по-бавното оттичане на водата, цели участъци останаха непроходими.  Шофьори газиха във водата, за да търсят местонахождението на отточните канали и да махат решетките.", "date": "2018.07.25", "title": "Дъждовете не простиха и на Русе – градът е парализиран!"}
{"url": "https://www.bgonair.bg/world/2018-07-25/lasna-zapis-kak-tramp-obsazhdal-plashtane-kam-pleymeytkata-karan-makdugal", "text": "Скандалът около американския президент Доналд Тръмп и предполагаемата му някогашна любовница продължава да вълнува Съединените щати.  CNN публикува запис на разговор между милиардера и тогавашния му адвокат, иззет по-рано от ФБР. Записът е направен от адвоката Майкъл Коен без знанието на Тръмп два месеца преди президентските избори през 2016 година.  В него двамата обсъждат плащане, за което се смята, че е било за купуване на правата на историята на плеймейтката Карън Макдугал. Тя твърди, че е имала връзка с Тръмп през 2006 година – една година след сватбата му с Мелания. По непотвърдена информация за мълчанието си моделът е получила 150 хиляди долара. Американското министерство на правосъдието разследва случая, тъй като той може да представлява нарушение на закона за финансиране на предизборни кампании. Тръмп отрича както да е имал връзка, така и да е плащал на плеймейтката. ", "date": "2018.07.25", "title": "Лъсна запис как Тръмп обсъждал плащане към плеймейтката Карън Макдугал"}
{"url": "https://www.bgonair.bg/reportazhi/2018-07-25/sled-uzhasa-v-toronto-prerazglezhdat-zakonite-za-ognestrelnite-orazhiya", "text": "\r\n След кървавата стрелба в Торонто, която отне живота на 10-годишно момиченце и 18-годишна жена, терористичната групировка \"Ислямска държава\" пое отговорност за нападението. А местните власти поискаха преразглеждане на законите за огнестрелните оръжия. Според сегашния закон притежанието на повечето огнестрелни оръжия става със специално разрешително, за което е нужен допълнителен курс за безопасност, регистрация, полицейска проверка и психотест. А правилата за транспорт и съхранение са допълнително затегнати.  Стрелбата от миналата седмица не е прецедент. От началото на годината в най-големия канадски град са регистрирани 228 престрелки, при които са загинали 29 души, а над 150 други са пострадали. ", "date": "2018.07.25", "title": "След ужаса в Торонто: Преразглеждат законите за огнестрелните оръжия"}
{"url": "https://www.bgonair.bg/world/2018-07-25/polsha-prie-spornata-sadebna-reforma-na-fona-na-masovi-protesti", "text": "Протести в Полша съпътстваха приемането на спорната съдебна реформа. Сеймът одобри документа миналата седмица, а късно снощи това направи и Сенатът.  С направените промени управляващата консервативна партия \"Право и Справедливост\" на практика пое контрола над цялата съдебна система.  Най-спорната мярка задължи 1/3 от върховните съдии да излязат предсрочно в пенсия. Срещу реформите се обявиха не само от опозицията и съдиите, но и от Европейския съюз.", "date": "2018.07.25", "title": "Полша прие спорната съдебна реформа на фона на масови протести"}
{"url": "https://www.bgonair.bg/world/2018-07-25/zhertvite-na-ogneniya-ad-kray-atina-veche-sa-81-situatsiyata-se-normalizira", "text": "\r\n Расте броят на жертвите в опустошителните пожари край Атина - вече са 81. Опасенията на властите са, че броят им ще нарасне, тъй като много хора са в неизвестност. Ситуацията в Атина започва да се нормализира, към настоящия момент има информация само за една българска гражданка, която е пострадала. Приета е в болница с изгаряния от висока степен. Документите ѝ са унищожени при пожара. Към този момент няма информация за други пострадали или загинали българи в районите на  Гръцкият футболен отбор Олимпиакос вече дари 1 млн. евро за възстановяване на щетите.  Изчислението на щетите тепърва започва. Освен 3-дневния траур в Гърция, днес такъв е обявен и в Европейския съюз. \r\n  ", "date": "2018.07.25", "title": "Жертвите на огнения ад край Атина вече са 81! Ситуацията се нормализира"}
{"url": "https://www.bgonair.bg/world/2018-07-25/potvardiha-za-19-zhertvi-sled-tragediyata-s-yazovirna-stena-v-laos", "text": "19 са вече потвърдените жертви, след като язовирна стена се скъса в Лаос и отнесе седем села. Стотици остават в неизвестност. Спасителната акция продължава – близо 3000 души вече са спасени от водната клопка, но още толкова имат нужда от помощ.  На мястото на инцидента незабавно пристигна армията, която раздава храна на бедстващите. Към тях се включиха и екипи от Тайланд и Южна Корея.  Представител на една от компаниите, работещи по язовира разкри, че пукнатините по стената на съоръжението са били забелязани още в неделя. Веднага е била наредена евакуацията на 12 села, но за съжаление тя е закъсняла.  Според компанията причината за инцидента са проливните дъждове в района.", "date": "2018.07.25", "title": "Потвърдиха за 19 жертви след трагедията с язовирна стена в Лаос"}
{"url": "https://www.bgonair.bg/world/2018-07-25/teror-v-blizkiya-iztok-atentator-samoubiets-se-vzrivi-i-v-siriyaa", "text": "Серия нападения и в сирийския град Суейда и околностите му. Най-малко 38 души са загинали, а десетки други са ранени.  Атентатор-самоубиец се е взривил в един от пазарите в града. Властите съобщиха, че двама други нападатели са били ликвидирани, преди да задействат експлозивите си.  Голяма част от загиналите са поддръжници на режима на Башар Асад. Никой не е поел отговорност за атаките. Предполага се, че \"Ислямска държава\" стои зад тях.  Преди няколко седмици, сирийското правителство и Русия обявиха, че контролът върху Югозападна Сирия е възстановен, но в региона останаха много бойци на джихадистката групировка.", "date": "2018.07.25", "title": "Терор в Близкия изток: Атентатор-самоубиец се взриви и в Сирия"}
{"url": "https://www.bgonair.bg/world/2018-07-25/samoubiystven-atentat-v-pakistan-nay-malko-27-zaginali-nad-30-raneni", "text": "\r\n Самоубийствен атентат в Пакистан. Загиналите са най-малко 31. Над 30 са ранените. Атентатът е станал в близост до избирателна секция в Пакистан. \"Ислямска държава\" пое отговорност за нападението, след като по-рано отправи заплахи.  В момента в Пакистан се провеждат парламентарни избори, а милиони гласоподаватели се стичат към избирателните секции. На други места в страната се стигна до сблъсъци между поддръжници на двете партии-съперници – един човек загина, а няколко други са пострадали.  Близо 400 хиляди военни са изпратени да пазят избирателните секции.", "date": "2018.07.25", "title": "Самоубийствен атентат в Пакистан: Най-малко 31 загинали, над 30 ранени"}
{"url": "https://www.bgonair.bg/world/2018-07-25/stachka-na-ekipazhite-otmenya-600-poleta-na-ryan-air", "text": "Ryanair отменя 600 полета днес заради стачка на екипажите си. На протест излизат пилотите и стюардите на авиокомпанията в четири държави. Това са: Португалия, Белгия, Испания и Италия. Очаква се анулираните полети да засегнат общо 100 хиляди души. Служителите на нискотарифната ирландска авиокомпания искат по-добри условия на труд. Те настояват трудовите им договори да бъдат съобразени с държавата, в която са наети, а не с ирландското законодателство – каквато е практиката в момента.", "date": "2018.07.25", "title": "Стачка на екипажите отменя 600 полета на Ryanair"}
{"url": "https://www.bgonair.bg/bulgaria/2018-07-25/obrat-porozhanov-zabrani-grupoviya-lov-na-divi-praseta", "text": "Министърът на земеделието Румен Порожанов забрани груповия лов на дива свиня в първия ден, в който той беше разрешен извънредно с промяна в Закона за лова.  Макар че двете решения си противоречат, те имат един и същи мотив: предпазване на страната от опасната зараза.  Решението на парламента за разрешаване на лова беше с мотива, че популацията на диви свине е значителна и чрез ловуването трябва да бъде намалена.", "date": "2018.07.25", "title": "Обрат: Порожанов забрани груповия лов на диви прасета"}
{"url": "https://www.bgonair.bg/denqt-on-air/2018-07-25/skandal-sled-skandal-no-idva-li-krayat-na-borisov-3", "text": "\r\n Ще се изненадате ли ако разберете, че народните представители отново са прекарали работния си ден в скандали? За мнозина експерти и скептици управлението в лицето на коалицията ГЕРБ – \"Обединени патриоти\" никак не е стабилно. \"Напрежението и скандалите станаха нещо обичайно. Вече не ни правят впечатление. Ако напрежението в малката коалиция се бе случило преди 15 години, това щеше да доведе до разпадането ѝ. Не очаквам разпад в малката коалиция. Всеки един от патриотите може да бъде заместен от \"Воля\". По-интересното е дали това застрашава голямата коалиция\", посочи журналистът Евгени Петров.  Според политолога Светлин Тачев честите и шумни скандали в \"Обединени патриоти\" може и да не доведат до разпада на коалицията, но със сигурност отнемат от социалния имидж на партията.  \"Откровенията, в които ОП изпадат, дават ценна информация на хората, за да разберат кое, как и защо се случва. Ако малката коалиция се разпадне, то \"Патриотичният фронт\" ще последва съдбата на \"Реформаторския блок\". Нищо няма да могат да направят. Патриотите знаят, че едно напускане не би им позволило повече да са във властта\", отбеляза анализаторът в \"Денят ON AIR\".  Гостите се обединиха около идеята, че основният конфликт в ОП е между Валери Симеонов и Волен Сидеров, а Красимир Каракачанов играе ролята на помирител.  \"Патриотите повтарят Реформаторския блок. Те не се карат вътрешнопартийно за важни патриотични въпроси като демографската криза. Те се карат защо Валери Симеонов мери шума в дискотеките\", изтъкна пред Bulgaria ON AIR Евгени Петров.  ", "date": "2018.07.25", "title": "Скандал след скандал, но идва ли краят на \"Борисов 3\"?"}
{"url": "https://www.bgonair.bg/sutreshen-blok/2018-07-25/posolstvoto-ni-v-gartsiya-nyama-informatsiya-za-drugi-postradali-balgari-ot-pozharite", "text": "\r\n Временно изпълняващият длъжността посланик на България в Гърция Веселин Иванов каза в ефира на  , че гръцките власти се справят много добре с последствията от възникналите от понеделник огромни горски пожари, които изпепелиха цели населени места. По думите му това може би е най-големият пожар след 2007 година, когато също имаше много жертви. Иванов разказа, че към момента няма информация за други пострадали българи, освен жената, която е в болница. \"Посетихме на място нашата пострадала гражданка, оказахме ѝ необходимото съдействие, предоставихме ѝ парични средства за покриване на първоначалните нужди. Документите ѝ за самоличност са изгорени по време на пожара, ще оказваме съдействие за издаването на нови\", каза Веселин Иванов пред  . Той допълни още, че към този момент властите работят по ликвидирането на последствията от огнената стихия, но се води и разследване срещу пет лица, за които се предполага, че са съпричастни към подпалването. По думите му обаче високите температури и силният вятър пречат на овладяването на пожарите. ", "date": "2018.07.25", "title": "Посолството ни в Гърция няма информация за други пострадали българи от пожарите"}
{"url": "https://www.bgonair.bg/reportazhi/2018-07-25/spasiha-15-tiyneydzhari-ot-buynite-vodi-v-tetevensko", "text": "\r\n 15 тийнейджъри, настанени в къща за гости в Тетевенско, се спасиха от придошлата река. Маринела и Марина са част от компания с още 13 тийнейджъри, които празнували в къща в село Гложене. В разгара на партито придошлата река Вит нахлува в помещението. Маринела звъни на баща си за помощ.  Наложило се пожарникари от Тетевен и Ловеч да се отзоват, за да помогнат на хванатите в капан тийнейджъри.", "date": "2018.07.25", "title": "Спасиха 15 тийнейджъри от буйните води в Тетевенско"}
{"url": "https://www.bgonair.bg/denqt-on-air/2018-07-25/anarhiya-okolo-problemite-na-horata-s-uvrezhdaniya-ima-li-reshenie", "text": "\r\n Свидетели сме на ескалиране и ултимативност на исканията на хората с увреждания, граничещи с анархизъм, заяви пред депутатите социалният министър Бисер Петков. А национално представителните организации на хората с увреждания също се установиха пред парламента, само че в палатков лагер срещу този на майките на деца с увреждания. Хари Хараламбов от Съюза на слепите в България е на мнение, че министърът не е имал предвид всички хора с увреждания. По думите му е мит, че хората с увреждания трябва да са единни.  \"В момента е важно, че виждаме различни решения на проблемите. Протестите повече се отразяват от медиите. Те (бел. ред. - протестиращите майки на деца с увреждания) да си решат дали искат да бъдат още малко под светлината на прожекторите или да дойдат и да допринесат с нещо\", каза Хараламбов. Веска Събева от Асоциацията на родителите на деца с епилепсия очаква да бъдат урегулирани \"политиките и подкрепи, които трябва да се дадат на семействата и на самите хора с увреждания, за да настъпи спокойствие\". \"Действията за излизането навън са крайна мярка, когато не си постигнал никакъв резултат при диалога. Това е последната стъпка, че нещо в системата куца наистина\", посочи тя в предаването \"Денят ON AIR\". Събева подчерта, че в момента се работи по най-важния закон, който урежда правата на хората с увреждания. А Хари Хараламбов настоя, че е нужно повишаване на жизнения стандарт на хората с увреждания. Двамата се обявиха срещу законопроекта за личната помощ. Този законопроект раздува администрацията и разделя хората с увреждания, смятат те.  ", "date": "2018.07.25", "title": "Анархия около проблемите на хората с увреждания. Има ли решение?"}
{"url": "https://www.bgonair.bg/denqt-on-air/2018-07-25/deputat-ot-volya-razlichni-sme-bez-nas-ns-shteshe-da-bade-teatar", "text": "\r\n \"От \"Воля\" показахме, че сме различните. Ние сме тези, които до момента осветяват всички проблеми. Ако не бяхме в Народното събрание тук щеше да продължава да бъде един театър. Важно е да бъдат спазвани обещанията към народа\", заяви депутатът от \"Воля\" Елена Аксиева. \"Бяхме единствените, които скочихме срещу отпуснатите 6 млрд. лева за самолети. Тези пари могат да бъдат изхарчени много по-разумно. Условията трябва да се подобрят, а не да се купуват скъпи играчи\", каза още тя в предаването \"Денят ON AIR\". Народният представител от партията на Веселин Марешки взе отношение и по наболелия въпрос с проблемите на хората с увреждания. Аксиева подчерта, че от \"Воля\" искат адекватни и бързи решения. \"Затова решихме да внесем закона. Според нас трябва едно по едно нещата да се оправят. Министър Петков съумя да намери баланс, но проблемът е, че нещата не зависят само от социалното министерство. Целият проект иска голямо финансиране\", обясни тя пред Bulgaria ON AIR. Запитана за ескалиращото напрежение в коалицията \"Обединени патриоти\", Елена Аксиева посочи, че патриотите за пореден път доказвали, че не могат да бъдат в управлението. А от \"Воля\" ги наричали \"Обединен провал\".  ", "date": "2018.07.25", "title": "Депутат от \"Воля\": Различни сме, без нас НС щеше да бъде театър"}
{"url": "https://www.bgonair.bg/world/2018-07-25/tridneven-traur-v-gartsiya-v-pamet-na-zhertvite-na-pozharite", "text": "Гърция е в тридневен траур в памет на жертвите на опустошителните пожари край Атина. До момента е потвърдена смъртта на 74 души. Очаква се броят на загиналите да нарасне, тъй като спасители тепърва навлизат в изпепелените райони. Сред жертвите има и деца, най-малкото от които е 6-месечно бебе. Над 180 са пострадалите, част от тях са с тежки изгаряния. В най-застрашените от огъня райони е обявена задължителна евакуация. Стотици огнеборци, пожарни автомобили и хеликоптери се опитват да потушат пламъците. Атина поиска помощ от Европейския съюз, след като обяви извънредно положение. Италия, Германия, Полша и Франция се отзоваха веднага на призива и изпратиха техника и спасителни екипи. Щетите са огромни – изпепелени са десетки къщи и стотици автомобили. Властите разглеждат и версията за умишлен палеж, тъй като пожарите са започнали почти едновременно, разпалвани от силния вятър и сухото и горещо време в Гърция.", "date": "2018.07.25", "title": "Тридневен траур в Гърция в памет на жертвите на пожарите"}
{"url": "https://www.bgonair.bg/sutreshen-blok/2018-07-25/ogneborets-pozharite-v-gartsiya-nay-veroyatno-sa-umishleni-zhertvite-shte-rastat", "text": "\r\n Почти всички пожари в Гърция вече са овладени. В момента пожарникарите проверяват една по една изгорелите къщи. Засега бройката загинали е 76 души, а пострадали са 177, но тези числа са с тенденция да се покачват. Броят на изчезналите лица е много голям. Това каза кореспондентът на БНР Катя Пеева за усложнената обстановка заради избухналите преди дни пожари. \"Двата най-засегнати града приличат на разрушени след война. Тиражират се две версии - едната е умишлени палежи, целящи дестабилизация на страната. Само за едно денонощие 47 пожара горяха в Гърция. Другата версия, която е по-вероятна, е да са запалени умишлено боровите гори, за да може да се строи на тези места\", категорична е журналистката пред  . Според нея включването на армията е било ключов фактор за намаляване на жертвите, а до този момент има вече задържани за умишлен палеж лица. По думите на президента на синдикат \"Огнеборец\" Венцислав Станков цялата информация от Гърция води до заключението, че поне част от пожарите са запалени умишлено. \"Мисля, че ще има още загинали от бедствието. Голям брой хора все още се издирват. Смятам, че организацията по евакуация на населението не е била проведена добре от гръцките власти. Гърция наскоро е засегната от доста бедствия\", допълни още Станков. Той отбеляза в \" \", че у нас от октомври месец започва по европейска програма масово обучение на обществото какво точно трябва да се прави при бедствия и аварии. \r\n  ", "date": "2018.07.25", "title": "Огнеборец: Пожарите в Гърция най-вероятно са умишлени! Жертвите ще растат"}
{"url": "https://www.bgonair.bg/bulgaria/2018-07-25/mazh-i-bremenna-zhena-zaginaha-na-patya-dobrich-silistra", "text": "Пореден тежък иницидент на пътя с фатален край. Мъж и бременна жена загинаха в катастрофа на пътя Добрич - Силистра рано тази сутрин.  В района на село Воднянци 34-годишният шофьор, движейки се с висока скорост, губи контрол над колата и се блъска в две крайпътни дървета.  На място загиват той и бременна жена на 20 години, возила се на предната седалка. И двамата са от село Воднянци.", "date": "2018.07.25", "title": "Мъж и бременна жена загинаха на пътя Добрич - Силистра"}
{"url": "https://www.bgonair.bg/bulgaria/2018-07-25/virusno-zabolyavane-povali-natsionalite-po-kanu-kayak-predi-svetovnoto-v-plovdiv", "text": "\r\n Вирусно заболяване е повалило почти целия български национален отбор по кану-каяк, който ще участва на Световното първенство за юноши и девойки, мъже и жени до 23 години.  Това обяви старши треньорът Милко Казанов по време на съвместно представяне на организацията на шампионата от страна на Община Пловдив и Българската федерация по кану-каяк. Тази година Пловдив е домакин на престижната надпревара, която започва в четвъртък.", "date": "2018.07.25", "title": "Вирусно заболяване повали националите по кану-каяк ден преди Световното в Пловдив"}
{"url": "https://www.bgonair.bg/bulgaria/2018-07-25/biser-petkov-v-ns-iskaniyata-na-horata-granichat-s-anarhizam", "text": "\r\n На фона на разрастването на протестите на хората с увреждания, социалният министър Бисер Петков беше изслушан от депутатите. Той обяви пред народните представители, че ще търси консенсус между двете страни, а от опозицията му препоръчаха да намери официален ресурс. \"В последните седмици и месеци сме свидетели на ескалиране и ултимативност на исканията на хората с увреждания, граничещи с анархизъм\", заяви Петков пред народните представители. Социалният министър е на мнение, че основният проблем, който Законът за личната помощ, който майките на деца с увреждания предложиха е, че липсва лимит за личната помощ, което според него ще изисква огромен финансов ресурс и ще ощети други социални групи. Законът за хората с увреждания ще бъде качен на сайта на министерството за обществено обсъждане, през месец септември се очаква да влезе за обсъждане и в Народното събрание. Тогава ще стане ясно и какви са реформите, които ще бъдат въведени за хората с увреждания. Те обаче са разделени на два лагера. От една страна стоят майките на деца с увреждания, които вече два месеца са на палатков лагер в близост до сградата на парламента. До тях обаче от скоро вече има още една палатка, тази на национално представените организации, които също искат реформа, но не и тази, която желаят майките. ", "date": "2018.07.25", "title": "Бисер Петков в НС: Исканията на хората с увреждания граничат с анархизъм"}
{"url": "https://www.bgonair.bg/bulgaria/2018-07-25/reshenieto-za-chumata-v-bolyarovo-se-otlaga-fermeri-i-vlast-razmeniha-obidi", "text": "\r\n Развръзката на кризата в Болярово, заради чумата по животните там, се отлага. Това стана ясно след днешното заседание на Областния кризисен щаб.  Разговорът между властта и фермерите протече без присъствието на медиите и с размяна на обиди. Не е ясно и дали ще бъдат взети втори проби от стадото на Ани и Тодор, които отказват да пуснат ветеринарите, преди да видят резултатите от първите проби. Дотогава и съдбата на животните в тяхното стадо остава неясна.", "date": "2018.07.25", "title": "Решението за чумата в Болярово се отлага - фермери и власт размениха обиди!"}
{"url": "https://www.bgonair.bg/bulgaria/2018-07-25/ataka-mozhe-da-poiskat-otteglyaneto-na-valeri-simeonov-ot-vlastta", "text": "\r\n Скандалите между \"Обединените патриоти\" се пренесоха и в Министерския съвет. Лидерът на \"Атака\" Волен Сидеров отиде на редовното правителствено заседание и словесно нападна коалиционния си партньор Валери Симеонов. Оттеглянето на Закона за шума беше само формален повод за лидера на \"Атака\" да се появи в сградата на Министерския съвет. Самият проект за нормативна уредба е лична инициатива на вицепремиера Валери Симеонов, която обаче не е част от управленската програма, защото пречи на бизнеса по морето. От \"Атака\" обмислят да поискат оттеглянето на лидера на НФСБ от властта, но му дават време да се поправи. Сидеров обяви, че е против нападането на български бизнесмени без основание. По думите му има достатъчно чужди компании, които ограбват България.  А след като Волен Сидеров обвини Валери Симеонов, че е започнал действия, които убиват българския туристически бизнес, заместникът на Симеонов в партията - Валентин Касабов отговори - \"Сидеров е човек, който често бърка фантазията с реалността\".", "date": "2018.07.25", "title": "\"Атака\" може да поиска оттеглянето на Валери Симеонов от властта"}
