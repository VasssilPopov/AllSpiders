{"url": "https://www.bgonair.bg/world/2018-06-19/zapalil-se-e-samoletat-prevozvasht-natsionalite-na-sauditska-arabiya", "text": "Запалил се е самолетът, превозващ играчите от националния отбор по футбол на Саудитска Арабия.  Инцидентът е станал малко преди да кацне в Ростов на Дон. Докато машината била във въздуха, от един от двигателите се появили пламъци, които обхванали крилото.  За щастие, оказало се, че проблемът не е сериозен, а машината се приземила безаварийно на летището в руския град.  Смята се, че причина за инцидента е птица, която се е блъснала в самолета.  Отборът е настанен в хотел и е в очакване на втория си мач на Мондиала.", "date": "2018.06.19", "title": "Запали се самолетът, превозващ националите на Саудитска Арабия"}
{"url": "https://www.bgonair.bg/economy/2018-06-19/zaradi-provala-na-mey-paundat-se-srina-do-7-mesechno-dano-spryamo-dolara", "text": "Британският паунд се срина до 7-месечно дъно спрямо долара, след като министър-председателят Тереза Мей изгуби вота по законодателството си около Brexit в Камарата на лордовете, съобщава Bloomberg. Паундът поевтинява втори ден спрямо долара, докато пазарът се фокусира върху нов вот в сряда, този път в Камарата на общините. Законодателите в Горната камара подкрепиха поправка късно в понеделник, с която се гарантира \"смислен вот\" от парламента по сделка с Европейския съюз.  Гласуването в Камарата на общините може допълнително да определи резултата от преговорите около Brexit. Паундът поевтиня с 0,3% до 1,3200 долара, което е най-ниското му ниво от ноември насам. Спрямо еврото то остава почти без промяна на ниво от 87,70 пенса. Доходността по 10-годишните държавни ценни книжа се понижи с 5 базисни пункта до 1,27%. По-рано тя достигна 1,26% - най-ниското равнище от над 2 седмици. Четете повече в", "date": "2018.06.19", "title": "Заради провала на Мей: Паундът се срина до 7-месечно дъно спрямо долара"}
{"url": "https://www.bgonair.bg/world/2018-06-19/severnokoreyskiyat-diktator-kim-chen-un-poseti-pekin", "text": "Ким Чен Ун пристигна на двудневна визита в Пекин. Това е третото посещение на севернокорейския лидер в Китай от началото на годината.  Визитата идва само седмица след историческата му среща с американския президент Доналд Тръмп в Сингапур.  След разговора с Ким, Тръмп изненадващо обяви, че ще прекрати общите американско-южнокорейски военни маневри.", "date": "2018.06.19", "title": "Севернокорейският диктатор Ким Чен Ун посети Пекин"}
{"url": "https://www.bgonair.bg/world/2018-06-19/marin-lyo-pen-tryabva-da-varne-300-hil-evro-na-evroparlamenta", "text": "Втората най-висша съдебна инстанция в ЕС потвърди решение на Европейския парламент за френския крайнодесен политик Марин льо Пен да върне 300 000 евро на законодателния орган. Льо Пен, която беше член на Европейския парламент между 2009 и 2017 г., трябва да върне средствата, след като Европарламентът установи, че тя неправомерно е използвала сумата за парламентарен асистент. Френският политик се обърна към евросъда. Марин льо Пен може да обжалва решението пред съда на Европейския съюз.", "date": "2018.06.19", "title": "Марин льо Пен трябва да върне 300 хил. евро на европарламента"}
{"url": "https://www.bgonair.bg/world/2018-06-19/feribot-potana-v-ezero-v-indoneziya", "text": "Ферибот с 80 души потъна в езеро в Индонезия. Един човек е загинал, а 18 души са спасени.  Над 100 полицаи и военни издирват оцелели, но лошите метеорологични условия затрудняват операцията.  Плавателният съд е потънал на около 2 километра от пристанището.  Езерото е образувано от древен супервулкан и е популярна туристическа дестинация.", "date": "2018.06.19", "title": "Ферибот потъна в езеро в Индонезия"}
{"url": "https://www.bgonair.bg/world/2018-06-19/targovskata-voyna-na-sasht-se-zadalbochava", "text": "\r\n Търговската война на Съединените щати се задълбочава все повече. Президентът Доналд Тръмп заплаши да наложи нови 10-процентни мита за вноса на китайски стоки, които ще струват на Пекин най-малко 200 милиарда долара. Допълнителни мерки трябва да бъдат взети, за да се насърчи Китай да промени несправедливите си практики и да отвори своя пазар за американски стоки, се казва съобщение на американския президент Доналд Тръмп.  Решението му идва само дни, след като Китай обяви, че ще сложи мита на вноса на американски стоки за 50 милиарда долара в отговор пък на първите наложени от САЩ мита.  Тръмп заяви, че решението на Пекин е несправедливо и той трябва да отвори пазара си за американските стоки.  Американският президент е наредил на търговския представител на САЩ да подготви налагането на допълнителните мита, които ще влязат в сила, ако Китай въведе обявените от него мита.  Междувременно Пекин обвини Вашингтон в изнудване. Преди няколко седмици Доналд Тръмп въведе мита върху вноса на алуминий и стомана на ЕС, Канада и Мексико.  Ответният отговор на засегнатите беше светкавичен. Те обявиха, че ще предприемат контрамерки срещу Съединените щати.", "date": "2018.06.19", "title": "Търговската война на САЩ се задълбочава"}
{"url": "https://www.bgonair.bg/economy/2018-06-19/balgariya-izostava-seriozno-spryamo-ostanalite-darzhavi-ot-es-po-razvitie-na-ikonomikata", "text": "България продължава да изостава сериозно спрямо останалите държави от Европейския съюз (ЕС) по развитие на икономиката. Страната ни остава на последно място в общността по БВП и потребление на глава от населението спрямо средното за блока равнище, показват предварителните оценки на европейската статистическа служба Евростат. Измерено в паритет на покупателната способност, потреблението в България през миналата година е било 55% от средното за ЕС. Това все пак показва известно подобрение, тъй като през 2016 г. средно то е било на ниво от 2 пункта по-ниско – 53% от средното за ЕС. На предпоследно място остава Хърватия с 61%, а преди нея е Унгария – с 63%. Румъния, която миналата година си разделяше 26-ото място с Унгария, излиза с една позиция напред, и то с доста по-добър резултат – 68% спрямо 63% през 2016 г. В Латвия индивидуалното потребление, измерено в паритет на покупателната способност, достига 70% от средното за ЕС, а в Естония – 72%. Лидери в класацията пък са Люксембург – 130% от средното равнище за ЕС, Германия – 122%, и Австрия – 118%. В същото време БВП на глава от населението – показател за икономическата активност, също показва значителни разлики между страните членки на ЕС. През 2017 г. БВП на глава на населението, измерен в паритет на покупателната способност, в България възлиза на 49% от средното за ЕС през 2017 г. Преди нас отново е Хърватска с 61%, но този път Унгария и Румъния си разменят местата съответно с 68% и 63% от средното за ЕС. Най-висок стандарт поддържат жителите отново на Люксембург. БВП на глава от населението там достига 253% от средното равнище в съюза. По този показател обаче Германия изостава доста след други страни в Европа. Страната бележи БВП на глава от населението от 123%, оставайки след Ирландия (184%), Австрия и Холандия (по 128%) и Дания (125%). Средно за еврозоната потребление на глава от населението достига 105% от средното за ЕС, а БВП на глава от населението - 106%, показват още данните. Снимка: Pixabay", "date": "2018.06.19", "title": "Изоставаме сериозно спрямо държавите от ЕС по развитие на икономиката"}
{"url": "https://www.bgonair.bg/world/2018-06-19/dvama-dushi-zaginaha-sled-prestrelka-v-shvetsiya", "text": "\r\n Двама души загинаха, а други трима са ранени при избухнала снощи престрелка в центъра на шведския град Малмьо. Няма причина обществото да се тревожи, тъй като случаят не е свързан с тероризъм, увериха от полицията.  Стрелбата станала в близост до полицейски участък и органите на реда реагирали много бързо. Очевидци разказаха, че са проехтели между 15 и 20 изстрела. Ранените били отведени от мястото на стрелбата с частни автомобили, но по-късно 18-годишен младеж и 29-годишен мъж починали от раните си. Според полицията стрелбата вероятно е разчистване на сметки между враждуващи престъпни банди, които се опитват да си разпределят територията.", "date": "2018.06.19", "title": "Двама души загинаха след престрелка в Швеция"}
{"url": "https://www.bgonair.bg/denqt-on-air/2018-06-19/prikrivat-li-se-lekarski-greshki-v-bolnitsite", "text": "\r\n Данни на прокуратурата сочат за нарушения в Агенция \"Медицински одит\", които са започнали още от 2015 г. През миналата година одитът е проверил 11 смъртни случая в лечебни заведения без да сезира държавното обвинение. Установени са и груби нарушения на Закона за административните наказания. Прикриват ли се лекарски грешки в болниците? Отговорът на този въпрос потърсихме заедно с председателя на Центъра за защита на правата в здравеопазването д-р Стойчо Кацаров. \" \", коментира гостът  . Д-р Кацаров обаче обяви, че е бил свидетел как \"Медицински одит\" е бил използван срещу хора, които са критикували бившия здравен министър Петър Москов.  \" \", обясни той пред  . Д-р Стойчо Кацаров подчерта, че моделът на този контрол е сгрешен и скандалите ще продължат. Той бе категоричен, че има лимит за лъчетерапия у нас и настоя, че здравният министър Кирил Ананиев не може да го отмени, след като той вече е записан. \" \", каза още той. Д-р Кацаров е на мнение, че парите в НЗОК се харчат неправилно, тъй като и лекарите, и пациентите били недоволни.", "date": "2018.06.19", "title": "Прикриват ли се лекарски грешки в болниците?"}
{"url": "https://www.bgonair.bg/denqt-on-air/2018-06-19/bezhantsite-bili-osnoven-risk-za-sigurnostta-na-tseliya-es", "text": "\r\n Бежанците са основен риск за сигурността на целия Европейски съюз и на държавите, които са притегателен център за тях. Този извод направи бившият военен министър  . Данни на европейската агенция за охрана на границите \"Фронтекс\" показват, че за последните пет месеца на 2017 година през Гърция са преминали най-много мигранти – 19 800. За същия период на годината в Италия са пристигнали 13 450 мигранти, а в Испания – 8500. Найденов не очаква бързо решение на проблема с бежанците, но открои 3 извода, които трябва да бъдат направени: Гостът в предаването   посочи предложенията за промени, които България лансира и добави, че сме част от заинтересованите страни от въвеждането на нови правила спрямо бежанците. \" , обясни Найденов. Той отбеляза, че потенциалът на бежанската вълна се оценява на около 6,8 млн. души, от които 4 млн. са на територията на Турция, а 2,8 млн. са на територията на Северна Африка.  , подчерта бившият военен министър и предположи, че в скоро бъдеще няма да има обща европейска армия.", "date": "2018.06.19", "title": "Бежанците били основен риск за сигурността на целия ЕС"}
{"url": "https://www.bgonair.bg/world/2018-06-19/rekordnite-685-mln-sa-bezhantsite-na-stariya-kontinent-za-2017-g", "text": "През последните пет месеца на 2017 година през Гърция са преминали най-много мигранти – 19 800. Констатацията е на европейската агенция за охрана на границите \"Фронтекс\".  За същия период на годината в Италия са пристигнали 13 450 мигранти, а в Испания – 8500. И докато южните страни бележат увеличение по този показател, в Европейския съюз като цяло се наблюдава спад. В Германия например подадените молби за убежище са със 70% по-малко в сравнение с 2016 г. Все повече бежанци пък искат закрила в САЩ.  На този фон ООН отчита, че броят на бежанците и вътрешно разселените по света е достигнал 68 милиона и 500 хиляди. Този мрачен рекорд е подобрен за пета поредна година.", "date": "2018.06.19", "title": "68,5 млн. са бежанците по света, отчете ООН"}
{"url": "https://www.bgonair.bg/world/2018-06-19/vanshniya-italianski-ministar-poiska-prebroyavane-na-romite-v-stranata", "text": "Остри реакции в Италия, след като новият вътрешен министър обяви, че ще иска преброяване на ромското население на страната и експулсирането на нелегално пребиваващите. Медиите оприличиха желанието на Матео Салвини с расистките закони на Мусолини. Опозицията пък обяви, че това решение съживява спомените за етническото прочистване от миналото.  Дори коалиционните партньори на крайната десница изпаднаха в неловко положение. Техният лидер Луиджи ди Майо уточни, че преброяване на населението на етнически принцип няма да има, тъй като това е противоконституционно.", "date": "2018.06.19", "title": "Италианският вътрешен министър поиска преброяване на ромите в страната"}
{"url": "https://www.bgonair.bg/denqt-on-air/2018-06-19/evropa-napravi-greshka-s-dopuskaneto-na-migrantskite-pototsi-smyata-zhurnalist", "text": "\r\n По данни на европейската агенция за охрана на границите \"Фронтекс\" през последните пет месеца на 2017 г. през Гърция в Европа са преминали най-много мигранти - 19 800 души. За същия период на годината в Италия са пристигнали 13 450 мигранти, а в Испания – 8500. Според журналиста Симеон Василев бежанската криза е все още актуална на Стария континент, но е хубаво, че държавниците вече са го осъзнали ясно. \"През последните 3 години Меркел осъзна грешката си за мигрантските потоци, защото законите за бежанците в Германия бяха много силно затегнати, но твърде късно. Бежанските потоци са един много сериозен проблем, който в най-скоро време трябва да бъде решен\", категоричен бе журналистът в студиото на \" \". По думите му, ако Ангела Меркел не oвладее кризата, ЕС ще продължи да се разделя на лагери по отношение на бежанците. \"Много наноси трябва да се махнат от европейските реки. През 2015 г. бяха пуснати неконтролируемо бежанците в Европа, без да се вземе мнението на европейските съюзници. Меркел премина през много тежки избори и си дава ясна сметка какви проблеми има\", обясни Василев пред  . Той е на мнение, че всички европейски страни членки трябва да излязат с общо решение на въпроса за бежанските потоци. \"Ако Меркел не се справи и правителството се разпадне, това ще бъде прецедент за Германия. Това ще означава, че ще има нови избори и ще се търсят нови партньори. Това ще е най-лошият сценариий - както за Германия, така и за Европейския съюз\", допълни Симеон Василев.", "date": "2018.06.19", "title": "Европа направи грешка с допускането на мигрантските потоци, смята журналист"}
{"url": "https://www.bgonair.bg/denqt-on-air/2018-06-19/sotsialna-karta-registar-i-obsht-kodeks-shteli-da-reshat-problemite-na-horata-s-uvrezhdaniya", "text": "\r\n Пътят за решаването на проблемите на хората с увреждания и майките, които отглеждат деца с увреждания, минава през контрола. Трябва да се изготви социална карта и регистър, чрез които да се следят нуждите на такива хора. Това каза заместник-министърът на труда и социалната политика Султанка Петрова в \" \". Днес стана ясно, че няма да има отделен закон за личната помощ. Това реши след двучасови дебати Националният съвет на хората с увреждания. Така исканията на майките на деца с увреждания не се удовлетвориха. Според министъра има много законодателства, които уреждат различните проблеми на хората с увреждания, но всички са разпръснати и така не става ясно нито какви са правата, нито какви са задълженията им.  \"Нужен е и един общ кодекс, в който да бъде сложен всеки един закон, отнасящ се за тази група хора в обществото. Средствата, които се отделят, са огромни, но те все пак не достигат. В същото време трябва да е ясно, че не само Министерството на труда и социалната политика е отговорно по този казус. За да се реши проблемът трябва да се работи комплексно - с всички български институции\", обясни Султанка Петрова пред  . Тя е категорична, че отглеждането на едно такова дете с увреждания е доста специфично и затова трябва да се стимулира предприемачеството да създава все повече и повече работни места за такива хора. По думите на Петър Нанчев - директор на дирекция \"Стратегическо планиране и демографска политика\", една от иновативните политики, които се въвеждат в последно време, е да се стимулира бизнесът, който създава повече социални проекти. \"Класическият работодател изпитва страхове да наема хора с увреждания, но пазарът на труда се изменя и вече не е такова положението. В България има около 4 800 фирми, осигуряващи работа на хора от уязвими групи\", допълни още Нанчев.", "date": "2018.06.19", "title": "Социална карта, регистър и общ кодекс щели да решат проблемите на хората с увреждания"}
{"url": "https://www.bgonair.bg/bulgaria/2018-06-19/zhena-zagina-sled-izprevarvane-na-vhoda-na-selo-miladinovo", "text": "45-годишна жена е загинала при катастрофа на входа за село Миладиново. Инцидентът е станал тази сутрин около 11 часа. Жената от Ямбол е шофирала лек автомобил, предприела изпреварване, загубила е контрол над управлението и се е ударила в бетонна ограда. От удара е починала на място.  Трима пострадаха при катастрофа и в центъра на Разград. Произшествието е станало около обяд. Единият автомобил е идвал откъм улицата, на която се намира детска ясла, водачът не е спрял и не е дал предимство на друг автомобил.  От силния сблъсък между двете возила е съборен пътен знак. В едната кола е имало млад мъж, който возел майка си, а в другата шофьорът е бил сам. И тримата са откарани в болницата. Към този момент няма информация какво е състоянието им.", "date": "2018.06.19", "title": "Жена загина след изпреварване на входа на село Миладиново"}
{"url": "https://www.bgonair.bg/bulgaria/2018-06-19/kmetat-na-selo-voynyagovo-arestuvan-zaradi-100-lv-podkup", "text": "Кметът на Войнягово е арестуван за 24 часа заради подкуп от 150 лева. Парите са открити в автомобила на 24-годишния градоначалник Тодор Танковски.  Чрез посредник той поискал сумата от мъж, разследван за незаконен добив на инертни материали. Срещу парите кметът му обещал закрила, съобщиха от прокуратурата. Очаква се до края на деня да му бъде повдигнато и обвинение.  Кметът на Войнягово беше задържан на паркинг в града, където имал уговорка с мъжа да му даде парите. Малко по-късно автомобилът бил спрян за проверка, а при обиска - открити 150-те лева.  Кметът пък обяснил - парите били за нужди на кметството.", "date": "2018.06.19", "title": "Кметът на село Войнягово арестуван заради... 100 лв. подкуп"}
{"url": "https://www.bgonair.bg/bulgaria/2018-06-19/sofiya-li-e-venetsiya-li-e-valna-ot-shegi-sled-poroya-v-stolitsata", "text": "\r\n Поглеждаме към снощната буря в София, но този път през очите на шегата. След пороя последва приливна вълна и от шеги в социалните мрежи. Facebook беше залят със забавни колажи, а по превърналите се в реки софийски улици се появиха известни личности, сред които Владимир Путин и Леонардо ди Каприо. Заради каналите, образували се след дъжда в София, дори жителите на Венеция завидяха на столичани. Ако вчера някой чужденец се разхождаше по този център, можеше да обърка София с Исладния, защото гейзери бликаха отвсякъде.  А някои от потребителите на социалните мрежи писали до Центъра за градска мобилност с молба към билета от 1,60 лв. в метрото да се преодставя и водолазен екип. ", "date": "2018.06.19", "title": "София ли е, Венеция ли е... Вълна от шеги след пороя в столицата"}
{"url": "https://www.bgonair.bg/bulgaria/2018-06-19/ubietsat-ot-aytos-sazhali-za-sluchiloto-se-i-se-prizna-za-vinoven", "text": "\r\n Бургаският окръжен съд остави в ареста 27-годишният Теньо Енчев, задържан за убийството на 19-годишната си приятелка Ивета. Той преби до смърт момичето на 16 юни в дома им в Айтос. Ивета издъхна няколко часа по-късно в болницата от тежка черепно-мозъчна травма. В съдебната зала обвиняемият заяви, че съжалява за случилото се и заслужава да остане в ареста.", "date": "2018.06.19", "title": "Съдът реши: Убиецът от Айтос остава в ареста"}
{"url": "https://www.bgonair.bg/bulgaria/2018-06-19/kontraataka-desislava-ivancheva-shte-sadi-balgariya-v-strasburg", "text": "\r\n Бившият кмет на столичния район ''Младост'' Десислава Иванчева ще съди държавата в Страсбург. Това съобщи пред Bulgaria ON AIR адвокатът ѝ Марин Марковски.  Бившата заместничка на Иванчева Биляна Петрова също е сезирала съда. Причината за жалбата на Иванчева са условията, при които тя живее в затвора.  Според адвоката ѝ не се спазват международни разпоредби, с които се регламентират времето за разходка, условията за използване на тоалетна и други.  Към жалбата в Страсбург най-вероятно ще влезе и начинът, по който Иванчева и Биляна Петрова бяха арестувани. Те останаха на улицата с белезници часове наред. По подобен начин бяха третирани и в съдебна зала.", "date": "2018.06.19", "title": "Контраатака: Десислава Иванчева ще съди България в Страсбург"}
{"url": "https://www.bgonair.bg/bulgaria/2018-06-19/sadat-onepravda-chast-ot-obvinyaemite-za-vzriva-v-gorni-lom", "text": "\r\n Четири години след взрива в завода за боеприпаси край Горни Лом, в който загинаха 15 души, съдът оправда всички обвиняеми.  Това са собственикът на завода \"Миджур\" Валери Митков, Ивелина Бахчеванова- тогава секретар на комисия към Министерството на икономиката, Божидар Василев- бивш началник на отдел \"Охранителна полиция\" в МВР и Палма Иванова - отговаряща за безопасността на труда в завода.  Съдът досега е разпитал над 200 свидетели, а по делото са събрани 180 тома материали. Прокурорът съобщи, че ще обжалва решението на Видинския окръжен съд на по-горна инстанция. ", "date": "2018.06.19", "title": "Съдът оправда всички обвиняеми за взрива в Горни Лом"}
{"url": "https://www.bgonair.bg/bulgaria/2018-06-19/neudovletvoreni-iskaniya-bez-otdelen-zakon-za-lichnata-pomosht", "text": "\r\n Без отделен закон за личната помощ. Това реши след двучасови дебати Националният съвет на хората с увреждания.  Така исканията на майките на деца с увреждания не се удовлетвориха. Социалният министър Бисер Петков предложи все пак проектозаконът на омбудсмана Мая Манолова да бъде включен като точка в общ закон за социалните услуги.  Веднага след заседанието майките на деца с увреждания категорично заявиха, че от днес протестите им се разрастват, а палатковите лагери oстават. Майките приеха остро решението, стигна се и до ескалация на напрежението. Заедно с омбудсмана Мая Манолова и представители на Министерството на финансите и Министерството на труда и социалната политика, те се събраха да обсъдят подготвените текстовете, които настояват да влязат в пленарната зала. По време на обсъждането градусът на напрежението се покачи много и всички институции, включително синдикатите, застанаха срещу исканията на майките на деца с увреждания, подкрепени от омбудсмана. \"Все още сме твърде емоционално натоварени. Това, в което днес бяхме обвинени от председателя на КТ \"Подкрепа\", беше меко казано отвратително и срамно. Най-тъжното за нас е, че беше силно ръкопляскано от представителните организации на хора с увреждания. Продължаваме да искаме закон за личната помощ, който им бяхме предоставили\", коментира пред Bulgaria ON AIR една от протестиращите майки.", "date": "2018.06.19", "title": "Неудовлетворени искания: Без отделен закон за личната помощ!"}
{"url": "https://www.bgonair.bg/notifikatsii/2018-06-19/sofiya-se-vazstanovyava-sled-poroyniya-dazhd-s-novi-remonti", "text": "\r\n Наводнени улици и сгради, изкъртени павета и паднали дървета след бурята и поройния дъжд в София снощи. За по-малко от час над столицата се изляха 50 литра на квадратен метър, което е месечната норма за града. Метростанции, подлези и големи булеварди заприличиха на реки. Паднали клони запушиха стотици шахти. Десетки светофари бяха ударени от мълнии и спряха да работят.  Аварийните екипи работиха през цялата нощ и ще продължат до края на днешния ден. В Кризисния център на Столична община бяха подадени над 1500 сигнала за места, на които дъждът е създал проблеми. От тях 900 са – за наводнени сгради, а три за паднали дървета. Дупките, които се отвориха по улиците след силния дъжд, ще бъдат запълнени. Предстои и основен ремонт на много квартални улици. Язовирите и реките в столична община са под постоянен контрол, увери кметът. В Бистрица пораженията остават тежки. Една от централните улици снощи е била река, а основната причина е незавършен ремонт. Днес вече се работи по възстановяване на улицата, предаде репортерът на Bulgaria ON AIR Иван Иванов.", "date": "2018.06.19", "title": "София се възстановява след поройния дъжд с нови ремонти"}
{"url": "https://www.bgonair.bg/bulgaria/2018-06-19/shte-spasyavat-chitalishteto-v-shipka-s-dareniya", "text": "\r\n По специална дарителска сметка ще се събират средства за ремонт на читалище \"Светлина\" в град Шипка, обяви в града министърът на културата Боил Банов. В най-кратки срокове ще стартира процедура за обявяване на читалището за паметник на културата. Така за възстановяването на сградата ще могат да се търсят средства по различни европейски проекти.  Според министъра с дарения и с парите от общината ремонтът на покрива може да бъде завършен до началото на зимата. Дотогава обаче сградата задължително трябва да бъде запечатана, за да спре разрушаването на вътрешната ѝ част.", "date": "2018.06.19", "title": "Ще спасяват читалището в Шипка с дарения"}
