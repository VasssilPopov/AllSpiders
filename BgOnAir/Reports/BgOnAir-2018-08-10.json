{"url": "https://www.bgonair.bg/economy/2018-08-10/nsi-1125-leva-e-srednata-rabotna-zaplata-v-balgariya", "text": "Средната брутна работна заплата в страната е станала 1 125 лева през второто тримесечие на годината, отчетоха от Националния статистически институт. Това е ръст в сравнение с първото тримесечие на годината с 4,5%.  2 милиона 350 хиляди души работят на трудов договор у нас, отчита още статистиката. Сред най-високоплатените у нас са със заплати между 1800 и 2600 лева на месец.  Най-ниско платени са в хотелиерството и ресторантьорството – 697 лева, и в строителството – 887 лева.", "date": "2018.08.10", "title": "НСИ: 1125 лева е средната работна заплата в България"}
{"url": "https://www.bgonair.bg/world/2018-08-10/strelba-v-kanadskiya-grad-frederiktan-pone-chetirima-za-zaginali", "text": "Най-малко четирима души са загинали при стрелба в канадския град Фредериктън. Полицията е отцепила района, а един човек е задържан. Все още не са ясни обстоятелствата около инцидента. Полицията е отцепила района. Хората са призовани да останат по домовете си и да не се показват на прозорците. Местните власти не съобщават никакви други подробности.", "date": "2018.08.10", "title": "Стрелба в канадския град Фредериктън: Поне четирима са загинали!"}
{"url": "https://www.bgonair.bg/world/2018-08-10/deseta-zhertva-na-oganya-v-kaliforniya-zaginal-e-pozharnikar", "text": "Огнената стихия в Калифорния взе десета жертва. Загиналият е пожарникар, изпратен да помага с гасенето на пожара \"Кар\" в северната част на щата. На територията на Калифорния бушуват 8 пожара, които са извън контрол.  На много е издадено нареждане за задължителна евакуация, тъй като пламъците се приближават към жилищни райони.", "date": "2018.08.10", "title": "Десета жертва на огъня в Калифорния: Загинал е пожарникар"}
{"url": "https://www.bgonair.bg/denqt-on-air/2018-08-10/novi-svetovni-koalitsii-zaradi-sanktsiite-na-tramp-po-adres-na-teheran", "text": "Американският президент Доналд Тръмп подписа указа, с който се възобновяват икономическите санкции срещу Иран, като същевременно изрази готовност за ново ядрено споразумение с властите в Техеран. Според журналиста Огнян Дъскарев санкциите ще имат дългосрочно значение. \"Организира се нова коалиция ЕС, Китай, Русия и Иран срещу Америка, Саудитска Арабия и Израел. Това са две съвсем нови коалиции\", посочи гостът в предаването \"Денят ON AIR\" и цитира острото изказване на Тръмп, че който прави бизнес с Иран, няма да прави бизнес с Америка.  Дъскарев отбеляза, че Турция е заявила, че ще продължи да купува газ от Иран и предположи,  че Техеран ще потърси нови пазари в Китай и Русия. По думите му ролята на Европейския съюз е много сложна.  \"Целта на Тръмп беше с тези санкции да накара Техеран отново да седне на масата на преговори, но при условията на американския президент\", каза още журналистът пред Bulgaria ON AIR и допусна, че ще се стигне до преформатиране на Ядреното споразумение. \"Тръмп преговаря по най-добрия начин. От една страна казва на Кремъл, че иска да бъде приятел с тях, но от друга страна ги удря жестоко със сакнции, за да си подсигури вътрешното положение\", обясни Дъскарев. Според него руснаците ще продължат да отричат енергично, че имат нещо общо със случая \"Скрипал\", а Англия и САЩ ще настояват за обратното.", "date": "2018.08.10", "title": "Нови световни коалиции заради санкциите на Тръмп по адрес на Техеран"}
{"url": "https://www.bgonair.bg/world/2018-08-10/sblasatsi-raneni-i-arestuvani-pri-mnogohilyadni-protesti-v-rumaniya", "text": "\r\n Масови антиправителствени протести в Румъния. В Букурещ, където протестът е най-мащабен - от около 20 000 души, се стигна и до сблъсъци с полицията. Най-малко 36 души бяха ранени, има и арестувани.  Демонстрации се провеждат в още няколко града. Исканията са за оставка на лявото правителство и предсрочни избори. Центърът на Букурещ се изпълни от хора, недоволни от управляващите. Протестиращите развяват знамена с лозунга \"Справедливост, а не корупция\".  Те са недоволни от данъчната система, пенсионната реформа, системата за социални помощи, развитието на икономиката. Повече от 1000 полицаи са мобилизирани. Участници в протеста блокираха движението на транспорта и се опитаха да пробият загражденията пред сградата на правителството. Полицията отговори със сълзотворен газ и водни оръдия. В антиправителствените протести се включиха и десетки хиляди румънци, живеещи в чужбина. Протестът няма официални организатори, а е иницииран от различни асоциации и граждански платформи в подкрепа на правовата държава. Основното послание - \"Между румънците в страната и в чужбина не бива да се прави никаква разлика\". ", "date": "2018.08.10", "title": "Сблъсъци, ранени и арестувани при многохилядни протести в Румъния"}
{"url": "https://www.bgonair.bg/world/2018-08-10/priznat-gryah-zaev-se-izvini-za-ilindensko-preobrazhenskoto-vastanie", "text": "\r\n Македонският премиер Зоран Заев се извини за това, че в интервю за местна телевизия нарече Илинденско-Преображенското въстание македонско.  В обръщение във Facebook към \"братята и приятели\" българи Заев признава, че е направил грешка и подчертава - сътрудничеството и отношенията между България и Македония са искрени.  Извинението на Заев идва само ден, след като премиерът Борисов заяви, че каквото и да е казал Заев - \"е за негова сметка\" и \"когато Македония се нуждае от одобрението на България за Европейския съюз, ще си спомним за тези неща\".", "date": "2018.08.10", "title": "Признат грях: Заев се извини за Илинденско-Преображенското въстание"}
{"url": "https://www.bgonair.bg/world/2018-08-10/bezpretsedentni-nadovneniya-i-pozhari-vav-frantsiya-ispaniya-i-sasht", "text": "\r\n Поройни дъждове причиниха огромни наводнения в Южна Франция. Заради придошлите води спасителни екипи с хеликоптери евакуираха 1600 души, включително много деца и туристи, от три къмпинга в южната част на страната.  70-годишен германец е в неизвестност, след като караваната му била отнесена от калните води на преляла река на около 60 километра от Авиньон. Тече операция по издирването му. Местните власти съобщиха, че няколко души са получили леки наранявания. Издадено е предупреждение за опасност от наводнения в няколко департамента в централната и югоизточната част на Франция.  Заради огромен пожар, бушуващ в непосредствена близост до испанския град Валенсия, властите наложиха превантивна евакуцията на жителите на района. 2500 души вече са напуснали домовете. Пламъците избухнаха в понеделник, разгаряни от горещините и сушата. А огнената стихия в Калифорния взе десета жертва. Загиналият е пожарникар, изпратен да помага с гасенето на пожара \"Кар\" в северната част на щата. На територията на Калифорния бушуват 8 пожара, които са извън контрол.  На много места е издадено нареждане за задължителна евакуация, тъй като пламъците се приближават към жилищни райони. Остава в сила извънредното положение, обявено от губернатора Джери Браун. Властите заявиха, че голяма част от пожарите са запалени умишлено. ", "date": "2018.08.10", "title": "Безпрецедентни надовнения и пожари във Франция, Испания и САЩ"}
{"url": "https://www.bgonair.bg/denqt-on-air/2018-08-10/rushat-li-doverieto-v-partiite-i-institutsiite-kazusi-ot-tipa-benchev-ochite", "text": ". Това подчерта журналистът Евгени Петров, визирайки общинския съветник от БСП Бенчо Бенчев, който бе обвинен в укривателство на несебърския бос Димитър Желязков. Бенчев бе сред арестуваните българи при акцията по задържането на Митьо Очите в Истанбул през изминалия уикенд. Сънародниците ни бяха заловени в хотел, а някои от стаите им били резервирани на името на Бенчев. \"Специално на Бенчо Бенчев за много неща не мога да повярвам\", отбеляза Петров, според когото версията на Бенчев за контакта му с Митьо Очите е съшита с бели конци.  \"Давал ли е пари Бенчев на БСП или не е давал? Той казва, че е давал. Централното бюро на БСП обаче казва, че не е давал. Може да е давал, но да не са отчетени. Драмата е, че всички в БСП не стават председатели на групата, а става Бенчев, който не е член на БСП. Големият въпрос е срещу какво?!\", коментира журналистът в предаването \"Денят ON AIR\". Политологът Христо Панчугов е на мнение, че няма как да очакваме различна ситуация \"в държава, в която системно се инвестира в разрушаване на институционалността\". Според него системно бива инвестирано в това гражданското общество да може да бъде разделено.  Пред Bulgaria ON AIR политологът посочи, че държавата на места е отгледала различни феодали. Панчугов очаква прокуратурата да бъде следена много внимателно по казуса \"Бенчев - Очите\". \" \", коментира политологът.", "date": "2018.08.10", "title": "Рушат ли доверието в партиите и институциите казуси от типа \"Бенчев - Очите\"?"}
{"url": "https://www.bgonair.bg/bulgaria/2018-08-10/fondat-za-lechenie-na-detsa-v-chuzhbina-shte-ima-nov-direktor", "text": "\r\n Поредна рокада във Фонда за лечение на деца в чужбина. Д-р Мариета Райкова напуска поста на директор на фонда поради лични причини. На горещия стол сяда д-р Георги Деянов, който е работил като главен експерт в институцията.  Историята на Фонда за лечение на деца в чужбина е изпълнена с множество скандали. В рамките на две години неговото ръководство беше сменено общо 5 пъти. За последната рокада стана ясно късно снощи. Д-р Мариета Райкова зае поста на директор на фонда миналият септември. След по-малко от година, тя напуска поради лични причини. Проблемите в институцията изплуваха на повърхността преди 2 години след спецакция на ГДБОП. Минути преди началото на обществения съвет на Фонда беше арестуван тогавашният му директор Павел Александров, заедно с още експерти.  На негово място седна проф. Владимир Пилософ. Той обаче подаде оставка след редица разкрити нарушения по време на управлението му и беше заменен от д-р Тинка Троева, която пък беше уволнена заради системно нарушаване на нормативната уредба. Д-р Троева беше сменена от д-р Мариета Райкова, която беше в управата на болница \"Иван Рилски\" заедно с настоящия управител на здравноосигурителната каса д-р Дечо Дечев. Тя отрича решението и да е свързано с плановете на министерство на здравеопазването Фондът за лечение на деца да премине към здравната каса. Д-р Райкова остава на поста до 20 август. След това на горещия стол сяда д-р Георги Деянов, който до май миналата година е работил като главен експерт в Фонда за лечение на деца.", "date": "2018.08.10", "title": "Фондът за лечение на деца в чужбина ще има нов директор"}
{"url": "https://www.bgonair.bg/bulgaria/2018-08-10/mlada-zhena-nameri-chanta-v-shumen-i-ya-varna-v-politsiyata", "text": "25-годишна жена от Шумен е намерила чанта с пари и лични документи и я е предала в полицията, съобщиха от МВР. На 9 август преди обяд Дана Богданова била на улица „Изворна“ в квартал „Дивдядово“ в Шумен и е забелязала зелена дамска чанта на тротоара. След като не видяла никого наоколо, проверила и разбрала, че в чантата има лични документи и парична сума. Веднага след това тя я предала в полицията. \"Отворих да проверя какво има вътре в нея. Изглеждаше, че е забравена, не изхвърлена. Видях, че има пари и лични документи на две жени. Нито за секунда не съм си и помисляла да задържа парите за себе си. Представяте ли си тези 160 лева да са единствените средства на някой до края на месеца?\", обяснила пред полицейския служите 25-годишната жена. В чантата имало лични документи на майка и дъщеря, 160 лева, рецептурна книжка и дебитна карта. Двете жени са издирени и поканени в полицията да им бъде върната загубената вещ. Оказало се, че живеят в трудности, и за тях парите са били жизнено важни до следващата пенсия на 63-годишната жена.", "date": "2018.08.10", "title": "Млада жена намери чанта в Шумен и я предаде в полицията"}
{"url": "https://www.bgonair.bg/bulgaria/2018-08-10/remontite-v-sofiya-hvanaha-v-kapan-shofyori-i-avtomobili", "text": "Ударните ремонти в София се оказваха и неочакван капан за шофьорите. Строителните дейности по булевард \"Христофор Колумб\", близо до летището, доведоха до вдигането на десетки автомобили, паркирани от двете му страни. Само няколко коли ще се спасят от съдбата на другите, защото няма как да бъдат преместени. Те са били избутани встрани от пътя и малко по-късно ще бъдат извадени с помощта на специални рампи. \n Уличките около двата терминала на аерогарата се използват често от много шофьори за паркиране. Ремонтът на булевард \"Христофор Колумб\" включва изграждането на тротоари от двете му страни, което в бъдеще ще затрудни паркирането по него.", "date": "2018.08.10", "title": "Ремонтите в София хванаха в капан шофьори и автомобили"}
{"url": "https://www.bgonair.bg/denqt-on-air/2018-08-10/visoki-dohodi-kogato-zapochnem-da-rabotim-smyata-krasimir-dachev", "text": "Според социалния министър Бисер Петков договарянето на минималните осигурителни доходи може да отпадне от догодина и да бъде заменено от минимални заплати по браншове. Предприемачът Красимир Дачев смята, че това е реалистично само ако има пари. По думите му обаче у нас не се изкарват достатъчно. Бизнесменът беше категоричен, че държавата трябва да разпределя парите на правилните места. \"Нашата работа е малко - справедливо да разпределяме. Има едно несправедливо равенство, всички бягат от справедливото неравенство\", каза Красимир Дачев в студиото на  . Той констатира, че това се случва благодарение на липсата на целенасоченост и линия на дългосрочна държавна политика. \"Ние само приказваме. По-високи доходи, когато започнем да работим. Дотогава само ще си говорят политически разговори\", категоричен беше Дачев пред  . Предприемачът коментира още, че на България ѝ е нужен по-голям брутен вътрешен продукт, за да има повече пари в икономиката, тоест трудът на хората да произвежда повече, за да има съответно и по-големи доходи. Дачев обаче наблегна и на това, че при всеки опит за промени, които не са популярни у нас, хората започват да недоволстват, въпреки че подобни реформи са необходими. \"Ние искаме да минем от социализъм към капитализъм, но всички да са сити и щастливи. Не става\", категоричен е Красимир Дачев. Той коментира също и темата с многото университети у нас, които обаче не произвеждат кадрите, необходими за бизнеса. Именно заради това и самият Дачев обясни пред  , че ще внася работна ръка, защото не може да намери квалифицирани заварчици у нас, за които предлага по 2000-3000 лева заплата.", "date": "2018.08.10", "title": "Високи доходи - когато започнем да работим, смята Красимир Дачев"}
{"url": "https://www.bgonair.bg/bulgaria/2018-08-10/balgariya-e-stranata-s-nay-barzo-topyashto-se-naselenie-v-sveta", "text": "\r\n Страната ни отново попада в световната негативна статистика. България е страната с най-бързо топящо се население в света. Това твърди Американското издание \"Бизнес инсайдър\".  Населението в България може да намалее до стойности, отчитани след края на Втората световна война, се посочва в изследване на изданието, според което през 2050 г. българите ще са едва 5,4 млн. души. Според \"Бизнес инсайдър\" демографската криза в страната ни се дължи основно на ниската раждаемост и емиграцията.  Само за десетилетие населението на България е намаляло с над 400 000 души. Според изданието десетте държави с най-бързо изчезващо население в света се намират в Европа, като повечето са членки на ЕС.  В тази негативна класация след България се нареждат Латвия, Украйна и Хърватия. Повече за причините за намаляването на население у нас - разказ от Благоевградско, където десетки семействата са избрали да живеят и работят в чужбина, за да се издържат.", "date": "2018.08.10", "title": "България е страната с най-бързо топящо се население в света!"}
{"url": "https://www.bgonair.bg/bulgaria/2018-08-10/mazutni-petna-stresnaha-letovnitsite-v-kamping-gradina", "text": "Мазутни петна се появиха на плажа на къмпинг \"Градина\", сигнализираха летовници. Само преди два дни имаше подобни сигнали за поява на катранени топчета на централния плаж в Созопол и плаж Смокиня.  Директорът на екоинспекцията в Бургас Тонка Атанасова съобщи за Новините ON AIR, че е направена проверка на плажа и е установено, че самият пясък е чист. Замърсяването е в самото море, а катранени топчета били утаени по морското дъно.  Голямото вълнение през последните дни ги е изкарало отново на повърхността. От Регионалната инспекция по околната среда и водите в Бургас вече са уведомили Морска администрация, за да се установи нарушителя и да се наложат санкции.  По всяка вероятност замърсяването на морето е от танкери, които превозват нефт. Вероятната причина е старо замърсяване извън териториални води на България.", "date": "2018.08.10", "title": "Мазутни петна стреснаха летовниците в къмпинг \"Градина\""}
{"url": "https://www.bgonair.bg/bulgaria/2018-08-10/bez-chadar-havliya-i-dzhapanki-varhu-dyunite-po-moreto", "text": "\r\n Държавата обмисля солени глоби за поставянето на палатки, хавлии, чадъри и джапанки върху дюните по морето. Това предвиждат промени в Закона за устройство на черноморското крайбрежие, които са предложени за обществено обсъждане и са подготвени от Министерството на туризма.  Ако новите правила и промени влязат в сила ще бъде забранено поставянето на хавлии и чадъри върху дюните. Ако направите това ви грозят глоби от 3 до 5 000 лв. При повторно нарушение глобата скача до 7000 лв., а имуществената санкция става от 5000 лв. до 25 000 лв. Според екоинспекцията в Бургас обаче не всички дюни са обозначени.  От Асоциация \"Българско Черноморие\" от години водят битки срещу незаконното къмпингуване и унищоването на последните диви плажове. Според тях обаче промените са закъснели. Обсъждането на промените ще продължи до 7 септември. Според еколозите обаче големият проблем е бетона на плажа, а не палатките и чадърите.", "date": "2018.08.10", "title": "Без чадър, хавлия и джапанки върху дюните по морето"}
{"url": "https://www.bgonair.bg/world/2018-08-10/yuzhna-frantsiya-e-pod-voda-spasiteli-evakuiraha-1600-dushi", "text": "Поройни дъждове причиниха огромни наводнения в Южна Франция. Заради придошлите води спасителни екипи с хеликоптери евакуираха 1600 души, включително много деца и туристи, от три къмпинга в района на Гар, Ардеш и Дром. 70-годишен германец е в неизвестност, след като караваната му била отнесена от калните води на прелялата река Ардеш край Сен-Жулиен, на около 60 километра северно от Авиньон. Тече операция по издирването му. Местните власти съобщиха, че няколко души са получили леки наранявания. Издадено е предупреждение за опасност от наводнения в няколко департамента в централната и югоизточната част на Франция.", "date": "2018.08.10", "title": "Южна Франция е под вода: Спасители евакуираха 1600 души"}
{"url": "https://www.bgonair.bg/reportazhi/2018-08-10/ucheni-otkriha-dreven-rimski-korab-na-danoto-na-cherno-more", "text": "\r\n В красивия морски град Севастопол, на входа на живописния залив Балаклава, в дълбините на Черно море, учени откриват хилядолетно историческо съкровище – потънал кораб от флотилията на Римската империя.  Плавателният съд датира от втори или трети век и в продължение на стотици години е бил скрит от очите на развиващата се цивилизация. До този момент.  Потъналият кораб се намира на 85 метра дълбочина, а достигането до него е затруднено от морските течения в района. Въпреки това, експедицията се надява да събере достатъчно средства, за да продължи проучванията и дори да успее да извади останките от водата.  На борда на потъналия кораб до момента не е намерено съкровище. Според експерти, които проучват структурата на плавателния съд и неговата котва, той е бил използван най-вече за пренасянето на значителни количества товар, а не е бил военен. Местоположението му също не е изненадващо – в древни времена, Крим е бил римска колония.", "date": "2018.08.10", "title": "Учени откриха древен римски кораб на дъното на Черно море"}
{"url": "https://www.bgonair.bg/bulgaria/2018-08-10/boyko-borisov-s-pohvali-za-korneliya-ninova", "text": "\r\n В разгара на скандала с ареста на Митьо Очите в комапнията на Бенчо Бенчев и Несрин Узун, премиерът Бойко Борисов отправи похвала към лидера на опозицията Корнелия Нинова. Според него тя е направила добре, като е отстранила заместник-председателя на Общинския съвет в Бургас Бенчо Бенчев и поела отговорност. Корнелия Нинова отвърна на похвалите на премиера. Тя призна в публикация във Facebook, че би искала да му върне комплимента с добри думи, но не успявала да ги намери. Общинският съветник беше обвинен за лично укривателство на Димитър Желязков – Митьо Очите. Бенчев беше един от арестуваните българи при акцията по задържането на Желязков в Истанбул.   ", "date": "2018.08.10", "title": "Борисов похвали Нинова за отстраняването на Бенчев"}
{"url": "https://www.bgonair.bg/world/2018-08-10/patnicheski-samolet-i-layner-se-sblaskaha-v-istanbul", "text": "Инцидент на международното летище \"Ататюрк\" в Истанбул. Пътнически самолет на мароканската авиокомпания \"Роял еър Марок\" се е сблъскал с лайнер на авиокомпанията \"Търкиш еърлайнс\".  При рулиране, за да излети за Казабланка, мароканският самолет закачил опашката на турската машина, която приемала пътници за Джеда, Саудитска Арабия.  Няма пострадали при удара между двата пътнически лайнера. По случая е започнало разследване.", "date": "2018.08.10", "title": "Пътнически самолет и лайнер се сблъскаха в Истанбул"}
{"url": "https://www.bgonair.bg/world/2018-08-10/ogromen-pozhar-vav-valensiya-nad-2500-evakuirani", "text": "Над 2500 души бяха евакуирани превантивно във Валенсия заради огромен пожар. Пламъците избухнаха в понеделник, разгаряни от горещините и сушата.  Промяна в посоката на вятъра през изминалото денонощие усложни обстановката и пожарът застраши популярното сред туристите крайбрежно градче Гандия.  Със стихията се борят над 600 пожарникари и 25 самолета цистерни. До момента пламъците са изпепелили над 2700 хектара гори и горски насаждения.  Според властите пожарът е бил подпален от светкавица.", "date": "2018.08.10", "title": "Огромен пожар във Валенсия, над 2500 - евакуирани"}
{"url": "https://www.bgonair.bg/bulgaria/2018-08-10/kato-vav-film-na-uzhasite-infektsioznoto-v-pernik-tane-v-mizeriya", "text": "\r\n Инфекциозно отделение заприлича на декор от филм на ужасите. Наш екип се натъкна на потресаваща гледка, която кара много от пациентите от пернишката болница \"Рахила Ангелова\" буквално да избягат.  Отделение е покрито с мухъл, паяжини и всякакви болнични отпадъци. Заради всичко това от Районната здравна инспекция се сезираха по случая. Проверката на РЗИ в пернишката болница е извършена преди 2 дни и им е издадено предписание да вземат спешни мерки, за да не е във вида, в който е в момента.  Европейските стандарти при входа на инфекциозния сектор изглеждат така - мухъл, прах, в добавка с падаща мазилка, паяжини и изпражнения. Достъпът в самите стаи е строго забранен... заради стерилната среда. Огромна табела пък напомня, че зад вратата на сектора се влиза само с чисти калцуни. ", "date": "2018.08.10", "title": "Като от филм на ужасите: Инфекциозното в Перник тъне в мизерия"}
{"url": "https://www.bgonair.bg/world/2018-08-10/ryanair-otmenya-400-poleta-pilotite-v-pet-darzhavi-izlizat-na-stachka", "text": "\r\n Пилотите на Ryanair в пет европейски държави излизат на 24-часова стачка, което ще се отрази на около една шеста от полетите на нискотарифната авиокомпания в разгара на туристическия сезон. Късно снощи авиопревозвачът предупреди, че заради протеста на персонала си в Германия, Швеция, Ирландия, Белгия и Холандия ще отмени 400 полета, което ще засегне около 50 хиляди пътници в Европа. Днешната стачка е най-масовата от серията протести за по-високи заплати и по-добри условия на труд на пилотите на Ryanair.", "date": "2018.08.10", "title": "Ryanair отменя 400 полета: Пилотите в пет държави излизат на стачка"}
{"url": "https://www.bgonair.bg/bulgaria/2018-08-10/stopanite-v-strandzha-nastoyavat-za-otmyana-na-zabranata-za-prodazhba-na-meso-i-mlyako", "text": "\r\n Отново напрежение в Странджа, заради откритата чума по животните. Стопани излязоха на протест и блокираха пътя Елхово - Шарково.  Те искат Агенцията по храните да отмени забраната за продажба на месо и мляко заради големите загуби, които търпят. Фермерите настояват за допълнителни обезщетения.  Искат и вдигане на карантината в района. Животновъдите продължават да твърдят, че животните им са избити напразно и чума по животните няма. ", "date": "2018.08.10", "title": "Стопаните в Странджа настояват за отмяна на забраната за продажба на месо и мляко"}
{"url": "https://www.bgonair.bg/sutreshen-blok/2018-08-10/helikopter-nevidimi-patruli-i-nemarkirani-avtomobili-shte-sledyat-za-dvizhenieto-kam-moreto", "text": "\r\n В пика на туристическия сезон полицията предприема мерки за контрол по пътищата във връзка с очаквания засилен трафик, поради прибирането на гастарбайтерите и пътуващите туристи за и от морето. Днес МВР провежда акция срещу агресивните водачи, движещите се на близка дистанция и с превишена скорост, в която ще се включи хеликоптер на гранична полиция, по пътищата в страната ще има също невидими патрули и немаркирани автомобили, които ще следят за поведението на водачите и ще подават сигнали за нарушения към своите колеги. За контрол ще бъдат ползвани и традиционните технически средства. Това обяви главен инспектор Росен Рапчев, началник на сектор \"Пътен контрол\" в Пътна полиция. \"Смятам, че тези операции ще имат много сериозен превантивен ефект и гражданите да могат да се движат нормално към дестинациите, към които са се отправили\", обясни гл. инспектор Рапчев. Той допълни още, че ще се проверяват документи, за употреба на алкохол и за наличие на оръжие. По думите му днешната акция на полицията е част от серия операции, които са различни по тип. \"Всеки ден в различните територии на областните дирекции ще се правят операции в зависимост от анализа на всяка една дирекция кой проблем е най-належащ да се контролира\", обясни още гл. инспектор Росен Рапчев от Пътна полиция.", "date": "2018.08.10", "title": "Хеликоптер, невидими патрули и немаркирани автомобили ще следят за движението към морето"}
{"url": "https://www.bgonair.bg/sutreshen-blok/2018-08-10/ochi-benchovtsi-i-politicheski-chadari-kakvo-znae-darzhavata", "text": "\r\n Връзката между политиците и организираната престъпност е невидима само за децата под 5 години. Никоя уважаваща себе си престъпна групировка не може да съществува без политически чадър. Това е факт навсякъде. Напоследък на престъпниците им писна да плащат и започват сами да влизат в политиката. Така коментира казуса с Митьо Очите, Златко Баретата, бургаската охранителна фирма \"Аркус\", Бенчо Бенчев и Несрин Узун разследващият журналист Анна Заркова.  \"Поздравявам прокуратурата, че покрай ареста на Митьо Очите, тя арестува и двама корумпирани политици. Ще я поздравя още, ако продължава да арестува корумпирани държавници. Акцията се превръща в комедия – навсякъде мафията е съжителството между власт и престъпност\", обобщи още тя.  Според експертът по сигурност полковник Николай Марков казусът около Митьо Очите представлява симптоматика, но не диагноза.  \"Той не е най-големият престъпник в България. Това са само етикети. Някой може ли да каже какво е съдържанието на споразумението, чрез което Митьо Очите бе освободен? Ако видите как се прилага нормативната база в системата за сигурност, ще видите, че 90% от заповедите са устни. Вече не става въпрос за натрупване на капитали. Става въпрос за управление на финансови потоци. Става въпрос за мафия, която се регулира от естествения триъгълник Москва – Анкара – Брюксел\", подчерта той. Анна Заркова уточни в \"България сутрин\", че във фирма \"Аркус\" много добре знаят кой е истинският шеф и кой носи парите. \"Разпитан ли е шефът на охранителната фирма \"Аркус\"? Не. Защото неговите колеги знаят много добре, че в \"Аркус\" служителите наричат с \"шефе\" Митьо Очите и Златко Баретата. Те знаят, че те двамата носят големите клиенти и благодарение на тях се печелят държавни поръчки. Ако не го знаят, то това са най-незнаещите хора в Бургас. Ако го знаят, защо не го разплетат?\", попита журналистът.  \r\nПред Bulgaria ON AIR полк. Марков отбеляза, че нито думичка, нито дело, нито случка няма, която да не е регистрирана от държавната власт.  \"Всичко се знае. Политическата класа в България умело използва криминалния контингент. Държавата и прилагането на правната норма в нея е единствената гаранция за демократизацията на страната. В момента всички граждани живеят с огромен страх\", категоричен бе експертът.   За финал на разговора Заркова посочи, че Митьо Очите много скоро ще се върне в България и ще каже това, което адвокатът му е казал. \"Логично е той да предпочита български затвор пред турски. Той не се страхува от българската решетка\", заключи тя.", "date": "2018.08.10", "title": "Очи, Бенчовци и политически чадъри... Какво знае държавата?"}
{"url": "https://www.bgonair.bg/bulgaria/2018-08-10/rabotnata-grupa-gotveshta-zakonoproekta-za-horata-s-uvrezhdaniya-na-zasedanie", "text": "Заседава работната група, която изготвя законопроекта за хората с увреждания. В заседанието ще участва и омбудсманът Мая Манолова.  Министерството на труда и социалната политика обеща в най-кратки срокове да представи проект на Закон за хората с увреждания, в който ще бъдат отразени бележките на родителите и организациите на хората с увреждания.  Проектът ще бъде публикуван за обществено обсъждане най-късно до края на август, за да може да бъде разгледан от Министерския съвет и до края на септември да бъде внесен в Народното събрание.", "date": "2018.08.10", "title": "Работната група, готвеща законопроекта за хората с увреждания, на заседание"}
{"url": "https://www.bgonair.bg/bulgaria/2018-08-10/kzk-shte-proveryava-toplofikatsiya-sofiya-za-zloupotreba-s-polozhenie", "text": "Комисията за защита на конкуренцията започва проверка на \"Топлофикация София\" за извършено нарушение - злоупотреба с господстващо положение на пазара на пренос на топлинна енергия. По-конкретно злоупотребата включва дейността по присъединяване на клиенти на топлинна енергия за битови нужди към топлопреносната мрежа в София, което чрез нелоялни търговски практики може да предотврати, ограничи или наруши конкуренцията и да засегне интересите на потребителите посредством налагане на нелоялни търговски условия. Това става ясно от обявено на официалния сайт на комисията решение.", "date": "2018.08.10", "title": "КЗК ще проверява \"Топлофикация София\" за злоупотреба с положение"}
{"url": "https://www.bgonair.bg/bulgaria/2018-08-10/troleybusna-liniya-nomer-5-shte-stiga-do-stolichniya-kvartal-mladost-2", "text": "В сезона на ремонтите и затворените улици добра новини за столичани: мина първото изпитание на тролейбусна линия номер 5, която вече стига до столичния квартал \"Младост 2\". Тролейбусната линия ще удължи своя маршрут с още една спирка и ще стига до кв. \"Младост 2\" от следващата седмица. \"Това трасе бе построено в последните 20 дни и е първото ново тролейбусно трасе от 17 години насам. От следващата седмица започва и изграждането на тролейбусно трасе по столичния бул. \"Арсеналски\", което ще замени досегашното трамвайно трасе\", каза зам.-кмета по транспорта Евгени Крусев.", "date": "2018.08.10", "title": "Тролейбусна линия номер 5 ще стига до столичния квартал \"Младост 2\""}
{"url": "https://www.bgonair.bg/reportazhi/2018-08-10/ruse-obgazen-otnovo-iztochnikat-ne-e-ustanoven", "text": "\r\n Русе - отново обгазен. Заради задушливата миризма десетки сигнали са били подадени на телефон 112. Засега източникът на обгазяването не е установен.  Кметът на града свика спешно заседание. Неприятните миризми в града се усещат от няколко дни, но снощният случай е безпрецедентен, оплакаха се русенци.  Хората са били принудени да затворят прозорците си, въпреки жегата, тъй като е било невъзможно да се диша.  Миризмата е усетена в целия град. Заради многобройните сигнали тази сутрин кметът на Русе свика спешно съвещание, макар това да е в правомощията на областния управител.  Данните от проверките ще бъдат оповестени публично, а ако замърсителят не бъде установен, ще бъде извикана мобилна лаборатория от екоминистерството.", "date": "2018.08.10", "title": "Русе - обгазен отново, източникът не е установен!"}
{"url": "https://www.bgonair.bg/sutreshen-blok/2018-08-10/adv-markovski-prokuraturata-barza-za-da-ne-se-otmetne-dyulgerov-ot-pokazaniyata-si", "text": "\r\n \"Прокуратурата бърза, защото Дюлгеров може да се отметне от показанията си. Той е главния свидетел по делото. Държат го  в  ареста, а той е с болни очи. Те бързат да го изкарат на процес, за да запазят обясненията, които злепоставят Иванчева и нейната заместничка\", заяви защитникът на обвиняемата бивша кметица на \"Младост\" Десислава Иванчева в \"България сутрин\" адв. Марин Марковски.  Марковски добави, че Иванчева има правото на лична защита и това, че иска да чете материалите и да слуша СРС-тата е нейно законно право.  \"Това дело показа една болест на системата - това е бавенето на следствията. Едно следствие трае по 9 месеца. За по-малко от 4 месеца приключи следствието на Иванчева. При една добра организация следствието може да бъде по-кратко. Влачат, за да изтощят обвиняемия. Дюлгеров дава различни обяснения за това къде Иванчева му е казала, че иска 500 000 евро. Но от нея нищо не зависи, тезата е абсурдна\", бе категоричен Марковски.  Той заяви още, че с приказките си Дюлгеров става съучастник и сам си повдига обвинение.  По темата за транспортирането на Десислава Иванчева до болницата от последните дни - оковите паднаха, макар и временно, вследствие на което правилата за конвоиране на задържаните се промениха. Скандално видео, разпространено в социалните мрежи от поддръжници на бившата кметица на \"Младост\" показа начина, по който тя бе окована на ръцете и краката докато бе транспортирана за изследвания в УМБАЛ \"Александровска\". \"Когато имаме задачата да защитаваме интересите на гражданите го правим не като спортно състезание, а с оглед на това, че правата трябва да се защитават законно. Имаме член на Конституцията, в който се казва, че държавата се грижи за живота и достойнството на българските граждани. Унижението е противоконституционно\", каза още защитникът за Bulgaria ON AIR.  Той обясни, че в Закона за изпълн на наказанията е записано какви могат да бъдат помощните средства и в разпоредбите няма кожени колани и вериги. \"Това не е промяна на реда, а възстановяване на законността, инструкцията е противозаконна. Всички заведени дела от България в Страсбург за нечовешко третиране са спечелени\", отсече Марковски.", "date": "2018.08.10", "title": "Адв. Марковски: Прокуратурата бърза, за да не се отметне Дюлгеров от показанията си"}
{"url": "https://www.bgonair.bg/bulgaria/2018-08-10/poreden-tezhak-paten-intsident-s-turski-tir", "text": "\r\n Тежък инцидент на международния път Русе - Свиленград, край Гълъбово - рано сутринта турски ТИР се блъсна в бетонните подпори на ТЕЦ \"Брикел\".  По чудо няма пострадали. Удареното съоръжение, по което се транспортират въглища, ще бъде разрушено. Централата продължава работа. Шофьорът най-вероятно е заспал , има наранявания, но е без опасност за живота.", "date": "2018.08.10", "title": "Пореден тежък пътен инцидент с турски ТИР"}
{"url": "https://www.bgonair.bg/bulgaria/2018-08-10/politseyska-aktsiya-po-patishtata-debnat-za-agresivni-vodachi", "text": "\r\n В разгара на лятото, когато катастрофите са повече, започна поредната полицейска акция за контрол на високата скорост по пътя.  За първи път хеликоптер ще следи трафика, а полицаи патрулират в необозначени коли. Всеки ден операцията на полицаите ще бъде на различни места.  Днес патрулните отряди проверяват по основните пътища за морето. Следят за агресивни водачи, шофьори, които не спазват дистанция, както и каращите с превишена скорост, или в аварийната лента.  Към края на деня от Главна дирекция \"Национална полиция\" обявиха, че са проверили близо 140 превозни средства, а установените нарушения са над 300. Най-голяма част от тях са за превишена скорост - 256. Полицаите са издали 30 фиша, 15 акта, 5 заповеди за принудителни административни мерки, 10 електронни фиша, а на един водач е отнета книжката, защото е натрупал неплатени глоби. По време на операцията днес са установени и 12 криминално проявени лица.  Полицейските проверки продължават и в следващите дни, а униформените ще са на различни места. Днешната акция приключва около 20:00 часа, защото се очаква засилен трафик към и от граничните ни пунктове заради гастарбайтерите, които преминават транзитно през страната ни.  Затова на всички пунктове се раздават информативни материали на три езика- немски английски и турски, които ще предупреждават гостите в държавата ни за пътните правила в България.", "date": "2018.08.10", "title": "Полицейска акция по пътищата - дебнат за агресивни шофьори"}
