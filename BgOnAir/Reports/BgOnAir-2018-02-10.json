{"url": "https://www.bgonair.bg/world/2018-02-10/naprezhenie-v-blizkiya-iztok-siriya-svali-izraelski-iztrebitel", "text": "Израелски боен F-16 се разби в Северен Израел сред съобщения за масивен зенитен огън от сирийска страна. Това се случва вследствие на напрежението между Иран и Израел, което ескалира, след като ирански дрон е навлязъл във въздушното пространство на Израел. Той бил прихванат от щурмовия въртолет, който в последствие го унищожил. В ход е била организирана операция срещу обект в Сирия, за който Тел Авив смята, че се е използвал Техеран за контрол над разузнавателните безпилотни апарати. Сирийският огън е свалил израелския изтребител. Пилотите са успели да катапултират и са в безопасност.  Междувременно нови удари от страна на Израел са унищожили цели на сирийска територия.    ", "date": "2018.02.10", "title": "Напрежение в Близкия Изток: Сирия свали израелски изтребител"}
{"url": "https://www.bgonair.bg/world/2018-02-10/protivnitsi-na-novata-germanska-koalitsiya-se-zakanvat-da-blokirat-proekti", "text": "Бизнес крилото от консервативната партия на канцлера на Германия Ангела Меркел обеща да блокира някои проекти, включени в коалиционното споразумение със социалдемократите, предава Ройтерс. Кристиан фон Щетен от Християндемократическия съюз на Меркел посочва, че депутатите в парламента, а не коалиционните преговарящи, имат последната дума за политиките, още повече, че коалиционните партньори имат много крехко мнозинство. \"Коалиционното споразумение не е Библията\", казва фон Щетен пред германския вестник Augsburger Allgemeine. \"Като парламентарна група, която отговаря за средния бизнес, трябва да можем да се уверим, че онези неща, които са били добронамерени, но не са внимателно обмислени, могат да бъдат отстранени и коригирани“, допълва той. Мнозинството от консерваторите в парламента принадлежат към групата, която се застъпва за малките и средни предприятия. Фон Щетен разкритикува Меркел, че е отстъпила ключовото финансово министерство на социалдемократите. Цялата статия прочетете в", "date": "2018.02.10", "title": "Противници на новата германска коалиция се заканват да блокират проекти "}
{"url": "https://www.bgonair.bg/world/2018-02-10/istorichesko-prezidentat-na-yuzhna-koreya-prie-sestrata-na-kim-chen-un", "text": "Историческа среща! Президентът на Южна Корея прие сестрата на севернокорейския лидер Ким Чен-ун в президентския дворец в Сеул. Младата Ким Йо-чен пристигна за Зимните олимпийски игри в Пьонгчанг. Тя е първият представител на династията Ким, който посещава Южна Корея, откакто полуостровът беше разделен преди 65 години. Дамата е приела поканата на южнокорейския президент от името на брат си Ким Чен-ун за посещение в Пхенян. Ако визитата се осъществи, това ще е първата среща на корейските лидери от 2007 г. насам. Преди срещата делегатите от Пхенян изгледаха церемонията по откриването на Игрите в една ложа с южнокорейския президент.", "date": "2018.02.10", "title": "Историческо: Президентът на Южна Корея прие сестрата на Ким Чен-ун "}
{"url": "https://www.bgonair.bg/bulgaria/2018-02-10/hilyadi-pristigat-v-apriltsi-za-praznika-na-slaninata-i-greyanata-rakiya", "text": "За 8 поредна година в Априлци се провежда Празникът на сланината и греяната ракия. Още от сутринта хиляди хора от цялата страна се стичат, за да опитат традиционните продукти. \"Най-хубавата сланина се получава при нас, защото храним прасетата си с чиста храна - коприва, тикви, картофи. Освен това ние си мелим брашното от царевица и жито\", разказа за Bulgaria ON AIR местният производител Цонка Михайлова. Тя изтъкна още, че когато пиете ракия със сланина за мезе няма как да се напиете. Освен това Михайлова подчерта, че животинския продукт е подходящ да се консумира с всяка гозба. Ако искате да опитате всички варианти на приготвена сланина - заповядайте в Априлци!  ", "date": "2018.02.10", "title": "Хиляди пристигат в Априлци за Празника на сланината и греяната ракия"}
{"url": "https://www.bgonair.bg/oporni-hora/2018-02-10/za-pirin-pravitelstvoto-da-pregovarya-s-istinskiya-investitor", "text": "\r\n Янаки Стоилов смята, че партиите и от двете страни не поставят важните въпроси за корупцията, защото в някакъв момент много хора от тях ще се окажат уязвими! Затова не се отваря завесата докрай. Никой не пита: Защо се монополизира българската икономика? Ролята на БСП тук се свежда само да участва в дебат, дали трябва да има една, или две кабинки...но не и да поставя болезнените теми. Правителството трябва да води преговорите с истинския инвеститор, когато става въпрос за Пирин. Страх очевидно има у всички политически партии! Освен в борбата с корупцията, БСП е необходимо да се бори и за социалните права на българина, каза Стоилов. Според него КС вероятно ще се произнесе, че няма нарушение на Конституцията по отношение на Истанбулската конвенция. Този казус, няма как да бъде разрешен в КС! Идеята за социалния пол ме притеснява в конвенцията. Нито ПЕС, нито БСП имат интерес този конфликт да се задълбочи между тях. Имаше момент, в който Нинова и Станишев взаимно се рекламираха, защото им беше удобно. В политиката трябва да има устоичиви позиции. България деградира! У нас всичко е ТВ формат. Сдружението между Слави Трифонов и Божидар Димитров ще послужи за следваща патерица на ГЕРБ, на мястото на Патриотите.", "date": "2018.02.10", "title": "Сдружението между Слави Трифонов и Божидар Димитров ще послужи за следваща патерица на ГЕРБ"}
{"url": "https://www.bgonair.bg/bulgaria/2018-02-10/tezhka-katastrofa-kray-ruse-byala-otne-zhivota-na-57-godishen-mazh", "text": "\r\n Тежка на катастрофа на пътя Русе-Бяла взе жертва. Ударили са се турски ТИР и лек автомобил. 57-годишният шофьор на колата е загинал на място. Инцидентът е станал малко преди 8.30 сутринта на втория разклон за град Две могили. ТИР-ът е пътувал от Турция към Дунав мост за Беларус. Леката кола е излизала от разклона, за да се качи на главния път, но шофьорът не е изчакал ТИР-а, който е с предимство и камионът го блъснал. Ударът е бил толкова силен, че двете превозни средства са излетели в крайпътните храсти.  ", "date": "2018.02.10", "title": "Тежка катастрофа край Русе - Бяла отне живота на 57-годишен мъж"}
{"url": "https://www.bgonair.bg/world/2018-02-10/vtora-ostavka-v-beliya-dom-zaradi-obvineniya-v-domashno-nasilie", "text": "Втора оставка в Белия дом заради обвинения в домашно насилие. Дейвид Соренсън, който е работил в отдела по изготвяне на речи, е обвинен от бившата си съпруга във физически тормоз. Соренсън отрича някога през живота си да е посягал на жена и изтъква, че той самият е ставал жертва на подобно издевателство. Това е вторият служител от екипа на Белия дом за последната седмица, който напуска поста си след оставката на съветника на Доналд Тръмп Роб Портър, обвинен от двете си бивши съпруги в насилие.  ", "date": "2018.02.10", "title": "Втора оставка в Белия дом заради обвинения в домашно насилие "}
{"url": "https://www.bgonair.bg/world/2018-02-10/kiberataka-na-olimpiadata-nalozhi-izklyuchvane-na-sarvarite", "text": "Кибератака по време на Церемонията по откриването на Зимната Олимпиада в Пьончан принуди организаторите да изключат сървърите. Това доведе до хаос в главния пресцентър на Игрите, предава  Домакините съобщиха, че неидентифицирани хакери са проникнали в системата, която е изключена от съобщения за сигурност. В следствие на това и официалният интернет сайт на Олимпиадата беше спрян временно, но в събота беше възстановен и работи нормално.  ", "date": "2018.02.10", "title": "Кибератака на Олимпиадата наложи изключване на сървърите"}
{"url": "https://www.bgonair.bg/bulgaria/2018-02-10/analiz-sochi-byudzhetniyat-izlishak-prikrival-prerazhodite-na-vlastta", "text": "За втора поредна година консолидираната фискална програма приключва с излишък при очаквания за дефицит. Прогнозираният недостиг през 2017 г. беше 1,3 млрд. лв., а преизпълнението на приходите над разходите е в размер на около 850 млн. лв. На пръв поглед това изпълнение изглежда като фискална консолидация, но разбивката на приходите и разходите разказва друга история, пише в анализ на икономиста Калоян Стайков от екипа на Института за пазарна икономика. Бюджетното изпълнение през изминалата година показва своеобразно развързване на кесията, тъй като увеличението на разходите в сравнение с нивата им от 2016 г. е в размер на близо 2 млрд. лв., докато увеличението на приходите  е около 1,4 млрд. лв. По-високите разходи са донякъде очаквани предвид постепенното ускоряване на разплащанията по европейски проекти, където има увеличение с около 600 млн. лв. Те обаче формират едва една трета от по-високите бюджетни разходи през 2017 г. Останалите две трети се дължат на преизпълнение на разходи по националния бюджет, които са насочени към увеличение на доходите. Така например през 2017 г. са предвидени 273 млн. лв. повече за пенсионни плащания във връзка с промяна в параметрите на пенсионната политика и по-конкретно - формулата за изчисляване на дължимата пенсия. Изпълнението на това перо показва увеличение на тези разходи с 635 млн. лв., което е двойно повече от предвидените, и се дължи на популисткото увеличение на минималните пенсии след парламентарните избори. Това решение беше условие за сформиране на настоящата управленска коалиция. Целия анализ прочетете в ", "date": "2018.02.10", "title": "Анализ сочи - бюджетният излишък прикривал преразходите на властта "}
{"url": "https://www.bgonair.bg/bulgaria/2018-02-10/rumen-radev-otiva-na-poseshtenie-v-makedoniya", "text": "Българският президент Румен Радев ще посети Скопие следващия петък, предава \"Фокус\".  Това ще е първата визита на държавния ни глава в Македония откакто зае поста си преди малко повече от година. Радев ще се срещне с македонския си колега Георге Иванов, с премиера Зоран Заев и председателя на парламента. Възможно е Румен Радев да проведе разговори и с лидерите на ВМРО-ДПМНЕ, както и с Демократичния съюз за интеграция - Християн Мицковски и Али Ахмети.  ", "date": "2018.02.10", "title": "Румен Радев отива на посещение в Скопие"}
{"url": "https://www.bgonair.bg/bulgaria/2018-02-10/api-preduprezhdava-karayte-vnimatelno-vremeto-se-vloshava", "text": "АПИ отправи предупреждение към шофьорите да тръгват на път подготвени и да карат внимателно заради очакваното влошаване на времето. Очакват се силни ветрове в Западна и Североизточна България. Прогнозата на метеоролозите е, че в нощта на събота срещу неделя в тези части от страната и във високопланинските райони дъждът ще преминава в сняг. Възможни са виелици и снегонавявания от бурен североизточен вятър, съобщиха от Пътната агенция, предава  Затова те предупреждават шофьорите, на които им предстои пътуване, че е необходимо да тръгват на път с автомобили подготвени за зимни условия, да карат със съобразена скорост и повишено внимание, спазвайки указанията на \"Пътна полиция\". Блокирането на движението от автомобили, които не са с подходящи гуми, затруднява работата на снегопочистващата техника и възпрепятства пътуването на всички останали шофьори. Областните пътни управления и снегопочистващите фирми работят на 24-часов режим. В готовност за поддържане на републиканските пътища са около 3000 машини. Всички граждани и транспортни фирми могат да получават информация за актуалната пътна обстановка от безплатното мобилно приложение LIMA, lima.api.bg, интернет страницата на АПИ – www.api.bg, и по всяко време от денонощието на тел. 0700 130 20 в АПИ. В агенцията целогодишно работи Ситуационен център, който събира и обобщава данните за състоянието на републиканските пътища.", "date": "2018.02.10", "title": "АПИ предупреждава: Карайте внимателно, времето се влошава!"}
{"url": "https://www.bgonair.bg/bulgaria/2018-02-10/grazhdani-blokiraha-e-79-iskat-magistrala-vidin-sofiya", "text": "\r\n На трети пореден протест излязоха жителите на Видинско. Недоволството им е заради лошите пътища в района, натоварения трафик и честите катастрофи. Поредната демонстрация на Главния път Е-79 в района на Видин затрудни движението към града и Дунав мост 2. Хората се възмущават от бездействието на полиция и жандармерия. Протестиращите \"пробиха\" полицейския кордон и тръгнаха на поход извън града. Там ги очакваха още протестиращи от други населени места.", "date": "2018.02.10", "title": "Граждани блокираха Е-79, искат магистрала Видин - София"}
{"url": "https://www.bgonair.bg/bulgaria/2018-02-10/burgazlii-protestirat-sreshtu-nasilieto-nad-detsa", "text": "\r\n Родители от Бургас излязоха на протест срещу насилието в детските градини и училищата. Той се провежда пред сградата на общината. Поводът е поредният случай на брутално отношение към деца в ДГ \"Брезичка\" в морския град, за който се разбра миналата седмица. Протестиращите настояват за мандатност на директорите, монтиране на камери в градините и провеждане на психотестове на детските възпитатели всяка година. Те се обявиха и за дисциплинарни наказания за провинилите се учители. ", "date": "2018.02.10", "title": "Бургазлии протестират срещу насилието над деца"}
{"url": "https://www.bgonair.bg/bulgaria/2018-02-10/parlamentat-otvori-vratite-si-za-posetiteli", "text": "\r\n \n Народното събрание организира Ден на отворените врати днес. Поводът е 139-тата годишнина от Учредителното събрание. Всички, които желаят да разгледат отвътре сградата, в която депутатите гласуват и приемат закони, а и често се карат, имат възможност да го направят. Първите посетители бяха посрещнати от заместник-председателя на парламента Емил Христов. А това бяха учениците от столичното училище \"Антим I\".  Вратите на Народното събрание ще останат отворени до 16 часа днес. Снимка: Олег Попов, Bulgaria ON AIR. ", "date": "2018.02.10", "title": "Парламентът отвори вратите си за посетители"}
{"url": "https://www.bgonair.bg/oporni-hora/2018-02-10/strah-v-deputatite-spiral-zakona-za-gorivata", "text": "\r\n Според депутата Емил Димитров 6 години не може да се случи законът за администрирането на горивата, защото депутатите ги е страх! Ще се засегнат големи интереси и много пари. Тук става въпрос за един милиард, изчисли той. Митниците трябва да бъдат инструмент на държавата, не на мафията! Не казвам, че са на мафията, но по този начин трябва да мисли всеки, който е на власт БСП иска анкетна комисия за БАЦИС, защото пропусна шанса си да зададе важните въпроси при дебата за вота на недоверие. Никой не попита: кой ги позволи тези грешки? За колко изгубени пари става въпрос? А ако ДАНС не бяха установили нарушенията през 2016-та? Дали щеше да ги има и сега? Имало ли е хакерски атаки? Според Димитров БАЦИС е добра. И няма съмнение, че такива нарушения вече няма. Но разбира се, притесненията и при мен остават. Фактът е , че тя все пак генерира приходи. Акцията за скъпите коли цели хората да внимават. И аз си задавам въпрос: Как може 20 годишен да кара скъпа кола, без декларирани доходи? Според него не трябва Валери Симеонов и Красимир Каракачанов да си говорят през медиите.", "date": "2018.02.10", "title": "Страх в депутатите спирал закона за горивата"}
{"url": "https://www.bgonair.bg/bulgaria/2018-02-10/oblatsi-i-dazhd-ni-ochakvat-dnes-na-mesta-i-snyag", "text": "Разваляне на времето прогнозират за днес синоптиците.  Ще бъде облачно, а около обяд от югозапад ще започнат валежи, които до края на деня ще обхванат по-голямата част от страната. Ще се появи слаб източен вятър, който до вечерта ще се ориентира от изток-североизток, ще се усили и с него ще започне да нахлува студен въздух. Максимални температури между 5° и 10°, в София около 5°, прогнозират синоптиците от НИМХ при БАН, цитирани от  Привечер и през нощта валежите ще продължат, като дъждът в Северна България и високите полета на Западна ще премине в сняг. Над Черноморието ще бъде предимно облачно. Вечерта ще завали по южното крайбрежие. Ще духа до умерен североизточен вятър, който вечерта ще започне да се усилва. Максималните температури ще са 7-8°. Температурата на морската вода е 6-7°. Вълнението на морето ще бъде 2-3 бала. Над планините ще бъде облачно с валежи от сняг, които постепенно ще се усилват. Ще духа умерен до силен югоизточен вятър. Максималната температура на височина 1200 метра ще е около 0°, на 2000 метра – около минус 5°.", "date": "2018.02.10", "title": "Облаци и дъжд ни очакват днес, на места и сняг "}
{"url": "https://www.bgonair.bg/bulgaria/2018-02-10/zadushnitsa-e-spomnyame-si-pochinalite-si-blizkii", "text": "Днес е първата голяма задушница за годината - Месопустна (Месни заговезни). В съботния ден срещу Неделя месопустна, всички българи извършат помен в чест на мъртвите - преди Великия пост, който започва на 19 февруари. За него се приготвя варено жито, а българската традиция включва и хляб, и вино, предаде \"Фокус\".  Поменът се прави на гроба на починалия, в църква или у дома.  Задушниците винаги са в събота, защото в седмичния празничен цикъл църквата е определила съботата за ден на покойните. На тези дни близките на починалите посещават гроба, поливат го с вино, прекадяват го с тамян и след това раздават на присъстващите вино и храна. На Месни заговезни в неделя с Евангелско четене се припомня картината на Страшния съд. Великият пост започва от понеделник след Сиропустна неделя - Сирни заговезни. Във всички храмове на Българската православна църква и гробищните паркове се отслужват помени за покойниците. На днешния ден се яде месо, откъдето идва името на празника. През 2018 г. Задушниците са три - Задушница преди Неделя месопустна (10 февруари), Черешова задушница (26 май) и Архангелова задушница.    ", "date": "2018.02.10", "title": "Задушница е, спомняме си починалите си близки"}
