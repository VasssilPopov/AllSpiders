{"url": "https://www.bgonair.bg/world/2019-01-02/napadatelyat-ot-garata-v-manchestar-bil-psihichno-bolen", "text": "Мъжът, извършил нападението с нож на гарата в британския град Манчестър може би страда от психично заболяване. Това показват данните от извършения медицински преглед на 25-годишния нападател, който беше задържан от полицията, след като намушка трима души на 31 декември. Властите обискираха дома на нападателя. Полицията разглежда инцидента като терористичен акт, а към момента няма данни да са замесени и други лица.", "date": "2019.01.02", "title": "Нападателят от гарата в Манчестър бил психично болен"}
{"url": "https://www.bgonair.bg/world/2019-01-02/zhelezopatna-katastrofa-v-daniya-vze-shest-zhertvi", "text": "Тежък транспортен инцидент в Дания взе шест жертви. Най-малко 19 са ранени след железопътна катастрофа на мост, който свързва островите Зийланд и Фюн. От българското консулство в Дания съобщават, че за момента няма информация за пострадали български граждани. \r\nСлед инцидента той беше затворен, а хората евакуирани. Причината за катастрофата все още не е ясна. Смята се, че пътническият влак, който пътува до Копенхаген се е ударил в товарен при силен вятър. Заради бурята спасителните екипи са затруднени да стигнат до мястото на инцидента. Десетки хиляди превозни средства преминават по моста всеки ден.", "date": "2019.01.02", "title": "Железопътна катастрофа в Дания взе шест жертви"}
{"url": "https://www.bgonair.bg/world/2019-01-02/migranti-v-matratsi-poreden-opit-za-presichane-na-granitsa", "text": "В отчаян опит да стигнат до Европа, двама африкански мигранти пресякоха испанската граница, скрити в матраци.  Видеото се радва на голяма популярност в социалните мрежи. На него се вижда как гражданската гвардия на Испания разрязва двата матрака и от тях излизат двама млади мъже.  Те разказали на полицията, че платили по 4 хиляди и 500 евро на трафиканти, които да ги превозят през границата. Мъжете са отведени в център за задържане на мигранти. ", "date": "2019.01.02", "title": "Мигранти в матраци - пореден опит за пресичане на граница"}
{"url": "https://www.bgonair.bg/world/2019-01-02/15-zaginali-i-pone-20-izcheznali-sled-svlachishtata-v-indoneziya", "text": "Подновиха спасителните операции в индонезийската провинция Западна Ява, където проливни дъждове причиниха огромни свлачища, затрупали цяло село в понеделник.  Лошото време затрудни търсенето на затрупани под огромното количество земна маса. Към момента броят на потвърдените жертви на бедствието е 15 души. Издирват се още най-малко 20.  Свлеклите се земни маси засегнаха 30 жилища, в които са се намирали общо 101 души. Преди ден бяха спасени 63-ма бедстващи, трима от които са с леки наранявания.", "date": "2019.01.02", "title": "15 загинали и поне 20 изчезнали след свлачищата в Индонезия"}
{"url": "https://www.bgonair.bg/world/2019-01-02/zhair-bolsonaru-se-zakle-i-veche-e-prezident-na-braziliya", "text": "\r\n Жаир Болсонару официално встъпи в длъжност като президент на Бразилия, след като положи клетва в Националния конгрес. На път за церемонията той премина заедно със съпругата си Мишел през центъра на столицата с \"Ролс Ройс\" кабриолет. Привържениците му приветстваха кортежа със скандирания \"Бразилия над всичко, Бог над всичко\". Това беше слоганът на предизборната кампания на Болсонару, който е известен с дяснопопулистките си възгледи. След като положи клетва Болсонаро призова бразилските депутати да \"освободят окончателно\" страната от \"корупцията и престъпността\" и се закле да укрепва бразилската демокрация. Той се зарече да бъде възстановен реда в страната и каза, че корупцията и привилегиите трябва да спрат, а страната му трябва да се изправи и срещу голямото предизвикателство на икономическата криза и рекордната безработица.", "date": "2019.01.02", "title": "Жаир Болсонару се закле и вече е президент на Бразилия"}
{"url": "https://www.bgonair.bg/world/2019-01-02/loshoto-vreme-zavze-balkanite-silni-vetrove-v-harvatiya-snegovalezh-v-atina", "text": "Лошо време се очаква на Балканите. Червен код за опасно време е издаден за по-голямата част от Хърватия. Предупреждението важи за цялото крайбрежие. На места силните ветрове са достигнали до 120 километра в час.  Гърция също се подготвят за студ и снеговалеж. Училищата в югоизточните райони на страната са затворени. Метеоролозите предупреждават за заледявания и опасност от лавини в някои райони.  В Турция синоптиците също прогнозират рязко застудяване, а в столицата Анкара пък интензивни снеговалежи. Бялата пелена затрудни движението в града.", "date": "2019.01.02", "title": "Лошото време завзе Балканите: Силни ветрове в Хърватия, снеговалеж в Атина"}
{"url": "https://www.bgonair.bg/world/2019-01-02/broyat-na-zaginalite-v-ruhnaliya-blok-v-magnitogorsk-prodalzhava-da-raste", "text": "Броят на загиналите след експлозията в Магнитогорск достигна 21 души, съобщи ТАСС. Сред тях и дете. Спасителните операции продължават, но са затруднени заради опасност от нови срутвания. Трагедията най-вероятно е резултат от експлозия на битов газ. Днес в Челябинска област беше обявен ден на траур. Иначе 11-месечното момченце Иван, извадено живо след близо 35-часов престой под отломките на срутената сграда, пристигна за лечение в Москва. Руското министерство на здравеопазването изпрати специален самолет, с който детето да бъде превозено в столицата. Състоянието на бебето е критично, но стабилно, съобщиха медицински източници. Според тях момченцето е оцеляло при температура от минус 25 градуса, защото е било добре завито.", "date": "2019.01.02", "title": "Броят на загиналите в рухналия блок в Магнитогорск продължава да расте"}
{"url": "https://www.bgonair.bg/world/2019-01-02/iran-spira-dostapa-do-sotsialnata-mrezha-instagram", "text": "Иранските власти се подготвят да забранят достъпа до социалната платформа за споделяне на снимки Instagram, разширявайки обхвата на своята забрана над социалните медии и върху единствената голяма платформа, която е все още активна, пише  . Националният съвет за киберпространството одобри мерките за блокиране на платформата, с което Instagram ще се присъедини към Twitter, Facebook, YouTube и Telegram, до които потребителите в Иран вече нямат достъп. Тези мерки са предприети с цел защита на националната сигурност, съобщават още иранските власти. Въпреки ограниченията иранците, в това число върховният лидер Али Хаменей, президентът Хасан Рухани и външният министър Мохамед Джавад Зариф продължават да използват въпросните платформи чрез прокси сървъри. Профилът на Рухани разполага с над 800 хил. последователи. \r\nСнимка: Pixabay", "date": "2019.01.02", "title": "Иран спира достъпа до социалната мрежа  Instagram"}
{"url": "https://www.bgonair.bg/economy/2019-01-02/balgariya-e-ot-poslednite-v-es-v-analiz-za-broya-na-novi-koli-na-glava-ot-naselenieto", "text": "България заема предпоследното място от общо 32 държави от Европа и последно в ЕС в анализ за броя на нови автомобили на глава от населението. Показателят за 11-те месеца на 2018 г. е 4 нови коли на 1000 човека. Непосредствено пред страната ни е Румъния с 6/1000, а зад нас е Украйна с 2/1000. Анализът е подготвен от руската агенция за проучвания на автомобилните пазари Autostat, която публикува резултати от свое изследване за 11 месеца (януари-ноември) на 2018 г, съобщава . Безспорен лидер по показателя е Люксембург, където живеят 602 00 души. При тях резултатът е 86 нови автомобила на 1000 човека население. Зад Великото Херцогство се нарежда друга държава с малко население – Исландия. Там жителите са дори по-малко – 335 000, като на 1000 души се падат 52 нови коли. На трето място е Белгия с 46 автомобила на 1000 човека, като кралството има далеч повече жители – над 11 млн.", "date": "2019.01.02", "title": "България е от последните в ЕС в анализ за броя на нови коли на глава от населението"}
{"url": "https://www.bgonair.bg/direktno/2019-01-02/iskaniyata-za-po-visoki-zaplati-sa-osnovatelni", "text": "Според финаниста Емил Хърсев w исканията за по-високи заплати има основание. Васил Велев от АИКБ обаче допълни, че тези пари трябва да бъдат заработени. По думите му сливането на почивки не е изгодно за бизнеса. Въпреки това, много фирми спряха да работят от Коледа до след Нова Година. Емил Хърсев е на мнение, че по-малко произведеното оказва влияние ня икономиката. Задава се криза на пазара на труда за кадри в редица сектори, допълни той. ", "date": "2019.01.02", "title": "Исканията за по-високи заплати са основaтелни"}
{"url": "https://www.bgonair.bg/bulgaria/2019-01-02/kzk-otnovo-spira-hoda-na-sdelkata-za-prodazhbata-na-chez", "text": "Комисията за защита на конкуренцията отново спира хода на евентуалната сделка между българското дружество \"Инерком“ и ЧЕЗ за продажбите на българските активи на чешката енергийна компания. Комисията е взела решение, че окончателното ѝ становище зависи от делото във Върховния административен съд, като неговото разглеждане е насрочено за май. През декември ЧЕЗ реши да започне преговори и с класирания втори кандидат India Power.", "date": "2019.01.02", "title": "КЗК отново спира хода на сделката за продажбата на ЧЕЗ"}
{"url": "https://www.bgonair.bg/bulgaria/2019-01-02/novogodishni-nevoli-balgari-platili-za-ekskurziya-s-noshtuvki-ostanaha-bez-hotel-i-vecherya", "text": "\r\n Прокуратурата започва проверка на случая с български туристи в Охрид, чийто новогодишният празник беше провален. Министерството на туризма прави проверка по случая и дейността на водачката на групата. \r\nНовогодишният празник на около 60 наши сънародници беше провален заради некоректно организирана екскурзия. Българската група платила пътуване и нощувки с празнична вечеря в четиризвезден хотел в Охрид.  Когато пристигнали се оказало, че няма достатъчно стаи, затова за част от групата се наложило по спешност да се търсят места за нощувка в съседни хотели. Намерили, но на около два километра от този, за който били платили. Още по-голяма се оказала изненадата, когато разбрали, че празничната им вечеря не е платена.  Eкскурзоводката – Елизабет Мечкарска заявила пред тях, че е изгубила парите, които носила на ръка.  Екскурзията до Охрид не е първото провалено пътуване организирано от Елизабет Мечкарска. През 2011 година на нея се доверяват детските танцови състави на Костинброд и Сливница. Разчитат, че тя ще организира ходенето им до Истанбул, където да участват във фолклорен фестивал. Оказало се обаче, че тя е платила друго пътуване с техните пари.  И така, вместо тридневен престой в Истанбул, групата от Костинброд и Сливница били там само за една нощувка. Пропаднало и участието им във фолклорния фестивал.  Последвали жалби до всички инстанции. Включително Софийски градски съд осъдил Мечкарска да възстанови около 10 хиляди лева, които е взела за проваленото пътуване. Тя обаче върнала само 700 лева, а когато 5-годишният давностен срок изтекъл, поискала да се прекрати производството срещу нея и да се вдигне запорът от сметките ѝ.", "date": "2019.01.02", "title": "Българи, платили за екскурзия с нощувки, останаха без хотел и вечеря"}
{"url": "https://www.bgonair.bg/denqt-on-air/2019-01-02/vinetkata-po-severnata-tangenta-chinovnicheska-nekompetentnost-smyata-ekspert", "text": "\r\n Без винетка ще се пътува и в бъдеще по Северната тангента на София. Това обяви премиерът Бойко Борисов в Министерския съвет след заседанието на кабинета. Положението няма да бъде променено, тъй като в хазната са влезли достатъчно средства, обясни Борисов. Според председателя на Българско обединение на шофьорите Христо Радков за пореден път се налага премиерът да се намесва, за да се реши много лек спор между АПИ и Столична община, които явно не могат да комуникират помежду си. Според него идеята за винетка в този район е сериозна чиновническа некомпетентност. \" \", обясни в \" \" Радков. Христо Радков коментира и проблемите с терминалите за електронни винетки, тъй като се оказа, че много от тях не работят правилно. \" \", коментира експертът пред  . Той е на мнение, че софтуера на е-винетките е трябвало да дава възможност стикери да бъдат купувани за определен период - от дата до дата, а не за ден, уикенд или месец.  \" \", категоричен беше експертът относно войната по пътищата.  ", "date": "2019.01.02", "title": "Винетката по Северната тангента - чиновническа некомпетентност, смята експерт"}
{"url": "https://www.bgonair.bg/economy/2019-01-02/razreshiha-na-google-da-izpolzva-nov-vid-radarni-ustroystva-v-sasht", "text": "Интернет гигантът Google получи одобрение от американските регулатори за използване на радарно устройство за разпознаване на движение, известно като Project Soli, пише  Федералната комисия по комуникациите (FCC) в САЩ заяви, че ще предостави на Google разрешение да ползва сензорите при по-високи честоти, отколкото понастоящем е позволено. FCC посочва, че сензорите могат да се ползват и на борда на самолети. По думите на комисията решението ще служи в обществен интерес като предоставя иновативен контрол върху функциите на устройства, използвайки технология за разпознаване на жестове без докосване. FCC твърди, че Soli сензорите засичат движение в 3D пространството, използвайки радар, за да позволят контрола на функции или опции, които помагат на потребителите с проблеми в говора и мобилността. Google коментира, че виртуалните инструменти могат да направят по-прецизни движенията на човешката ръка, а сензорът може да бъде вграден в носими устройства, телефони, компютри и превозни средства. След няколко разговора Google и Facebook заедно обявиха пред FCC през септември, че са стигнали до споразумение, че сензорите могат да оперират на по-високи честоти от сегашните, но на по-ниски от предварително обявените от Google. Снимка: Pixabay", "date": "2019.01.02", "title": "Разрешиха на Google да използва нов вид радарни устройства в САЩ"}
{"url": "https://www.bgonair.bg/world/2019-01-02/rusiya-otselyaloto-po-chudo-bebe-veche-e-v-moskva-za-lechenie", "text": "Единайсет месечното момченце Иван, извадено живо след близо 35-часов престой под отломките на срутената сграда в Магнитогорск, пристигна за лечение в Москва. Руското министерство на здравеопазването изпрати специален самолет, с който детето да бъде превозено в столицата около осем часа след откриването му. Състоянието на бебето е \"критично, но стабилно\", съобщиха медицински източници. Според тях момченцето е оцеляло при температура от минус 25 градуса, защото е било добре завито. Най-малко девет са вече жертвите на трагедията. 32-ма души все още се издирват. Спасителните операции продължават, но са затруднени заради опасност от нови срутвания. Трагедията най-вероятно е резултат от експлозия на битов газ. Днес в Магнитогорск беше обявен ден на траур.", "date": "2019.01.02", "title": "Русия: Оцелялото по чудо бебе вече е в Москва за лечение"}
{"url": "https://www.bgonair.bg/sutreshen-blok/2019-01-02/kato-pozdrav-na-novata-godina-vodata-i-tokat-poskapvat", "text": "\r\n В последните дни на годината Комисията за енергийно и водно регулиране определи новите цени. От вчера поскъпнаха природният газ и водата. Цената на сивото гориво се увеличи с почти 4%. Ако това почти няма да се усети от потребителите, то със сигурност поскъпването на водата тази година ще се отрази на джоба ни.  На някои места то ще достигне до 10%. Като Бургас, където цената за кубик вода ще бъде с 27 ст. повече и ще достигне 3 лева.  Според икономиста от КНСБ Георги Вулджев поскъпването в Бургас се дължи на повечето пречиствателни станции.  \"Повечето разходи водят до поскъпването на водата. В Бургас поскъпването е оправдано. Поскъпването в момента не е толкова рязко, че да предизвика публично недоволство. Не сме в цялостна криза като 2013 година. Поизхаби се енергията за протести\", отбеляза той в \"България сутрин\".   \"Няма да споря за поскъпването, но е важно то в какъв контекст се случва. Гоним европейски стандарти, но заплатите ни не са европейски. Хлябът и зърнените храни са поскъпнали с 11%, битовата газ с 13%, топлоенергията с 12%. Увеличението трябва да е равномерно. Бизнесът алармира за поскъпването на топлоенергията. ВиК услугите също поскъпват – във Видин с 20%. Всички искаме да има механизъм за определяне на минималната работна заплата. Как ще ги догоним европейците? Франция вдигна минималната работна заплата със 100 евро, ние с 50 лева. Покачването на осигуровките само би помогнало на работещите и работодателите\", подчерта икономистът Любослав Костов пред Bulgaria ON AIR. \r\n  ", "date": "2019.01.02", "title": "Като поздрав на новата година: Водата и токът поскъпват"}
{"url": "https://www.bgonair.bg/world/2019-01-02/raul-kastro-poritsa-sasht-zaradi-vrazhdebna-politika-spryamo-kuba", "text": "Куба отбеляза 60-ата годишнина от революцията. В Сантяго де Куба беше организирано празненство, като на площада, на който Фидел Кастро обявява победата, беше издигнат огромен кубински флаг.  В реч пред събралото се множество първият секретар на Кубинската комунистическа партия Раул Кастро порица завръщането на Съединените щати към враждебна политика спрямо Острова на свободата. В края на 2015 година Вашингтон и Хавана започнаха исторически процес на сближаване, възстановявайки дипломатическите си отношения след десетилетия на враждебност.  След като Доналд Тръмп встъпи в длъжност като президент на Съединените американски щати в началото на 2017 година, помирението приключи. Новият американски държавен глава запази наложеното през 1962 година ембарго и обвини Куба, че заедно с Венецуела и Никарагуа е част от \"тройката на тиранията\".", "date": "2019.01.02", "title": "Раул Кастро порица САЩ заради враждебна политика спрямо Куба"}
{"url": "https://www.bgonair.bg/bulgaria/2019-01-02/resheno-bez-vinetka-po-severnata-tangenta-na-sofiya", "text": "\r\n Без винетка ще се пътува и в бъдеще по Северната тангента на София. Това обяви премиерът Бойко Борисов в Министерския съвет след заседанието на кабинета. Положението няма да бъде променено, тъй като в хазната са влезли достатъчно средства, обясни Борисов. Можем да си го позволим заради по-добрите приходи, надявам се да не се спекулира повече по темата.  Северната тангента е в рамките на града и е правена да им е по-удобно на хората. Разпоредил съм да си преправят плановете,  коментира Борисов.  На срещата в Министерския съвет присъстваха председателят на АПИ инж. Светослав Глосов, регионалният министър Петя Аврамова, вътрешният министър Младен Маринов и финансовият министър Владислав Горанов. Има разлика да бъде поддържан двулентов път и магистрала, каза още премиерът Борисов, като по този начин отправи критика към общините в страната. Друга новина от заседанието на кабинета е, че има рекордни приходи, които ще бъдат вложени в образование, иновации и здравеопазване. Създаден е и план-график за съкращаване на държавната администрация и всички ресорни министри ще трябва да се съобразят с този график.", "date": "2019.01.02", "title": "Решено: Без винетка по Северната тангента на София"}
{"url": "https://www.bgonair.bg/denqt-on-air/2019-01-02/mihail-mihov-tryabvat-novi-stadioni-i-zali-za-da-varnem-detsata-kam-sporta", "text": "\r\n За тези 30 години доста неща се промениха, но пропуснахме основния стратегически момент - трябва строителство на зали, стадиони и салони. Така ще пратим децата на правилното място - в спорта. Този момент го пропуснахме, но вече от две-три години започна да се наваксва. Министър Красен Кралев задвижи нещата. Стигна се и до обединение на 4 балкански държави за домакинство за Европейско по футбол. Това каза в \"Денят ON AIR\" спортната легенда Валентин Михов по повод състоянието на спорта в България. По думите му нещата в страната ни се развиват доста добре, но все пак той смята, че българите са заедно само при големи радости или скърби, а в другите случаи са разделени. \"Спортът все още е един оазис в България. Радвам се на всеки спортен успех. Моите уважения към всички спортисти. Обединение и стратегия трябват. Тези, които имат стратегия, постигат успех. Най-добре спортисти трябва да са на терена - титуляри\", сигурен е Михов. Според него финансовите трудности в България не са само в спорта и във футбола, а и в други сфери. \"Кой клуб в момента реално е в добро финансово състояние. При едни неуспешни трансфери, когато си очаквал нещо да вземеш, да продадеш футболист или да се развиеш по-добре, то няма как да не останеш на минус. Ако излезеш на по-горно ниво, например европейски турнир, то тогава може да оправдаеш разходите си\", сподели гостът пред Bulgaria ON AIR. Спортната легенда е категоричен, че в България хората не са свикнали да се учат от по-добрите в своята област и това е грешка. \"Как може да привлечем хората към стадионите при такава агресия. Все пак започнахме да взимаме пример от Великобритания и Германия. Трябва да има допълвания, трябва да има различни мнения. Но не навсякъде в Европа положението е розово. Например в Италия също има размирици. Когато обаче на нашите стадиони има спокойствие, тогава хората ще си доведат семействата\", допълни Михов.", "date": "2019.01.02", "title": "Валентин Михов: Трябват нови стадиони и зали, за да върнем децата към спорта"}
{"url": "https://www.bgonair.bg/denqt-on-air/2019-01-02/evroizbori-politicheski-predizvikatelstva-reformi-kakvo-shte-ni-donese-2019-g", "text": "\r\n Какво ще донесе новата 2019 година в политически аспект? Очертават ли се важни промени и реформи? Европейският съюз ще има нов парламент и нов председател на Европейската комисия. Това ще стане след изборите за Европарламент, които ще се проведат между 23 и 26 май.  Повече от 500 милиона европейци ще избират депутати за 705 места. А преди това Великобритания трябва да напусне ЕС. \"Много е трудно да се прогнозира каква ще бъде новата година, защото във вътрешнополитически план сме подчинени на процесите в държавата и на предстоящите избори. Безспорно виждаме възможността за продължаване на яростните битки в парламента\", коментира в студиото на   политическият психолог проф. Антоанета Христова. Изборите у нас за евродепутати ще бъдат на 26 май.  Изтича мандатът на сегашната местна власт и в края на октомври ще бъдат двата тура за избор на кметове. \"Изборната кампания е започнала доста отдавна. И за съжаление не се характеризира с добър вкус. Защото когато излезеш извън страната и погледнеш България, разбираш, че ни трябва толкова малко, за да имаме обединено надпартийно мислене за значими национални приоритети. То обаче не може да се постигне на практика\", посочи още проф. Христова.", "date": "2019.01.02", "title": "Евроизбори, политически предизвикателства, реформи... Какво ще ни донесе 2019 г.?"}
{"url": "https://www.bgonair.bg/bulgaria/2019-01-02/plovdiv-parvoto-bebe-za-2019-godina-se-e-rodilo-40-sekundi-sled-polunosht", "text": "\r\n Първото бебе в Пловдив за 2019 година се е родило 40 секунди след полунощ. Раждането на малката Диана е станало в пловдивската Университетска АГ болница. Малката красавица е с перфектни мерки - 51 сантиметра и с тегло 3 килограма 510 грама. Това е първото раждане за майката, която е на 29 години. Последното бебе за 2018 година в Пловдив също е момиченце и се ражда в 16:43 часа. Според статистиката за изминалата година близо 65% от ражданията се извършват чрез операция, а останалите по естествен път.", "date": "2019.01.02", "title": "Пловдив: Първото бебе за 2019 година се е родило 40 секунди след полунощ"}
{"url": "https://www.bgonair.bg/bulgaria/2019-01-02/180-mln-leva-za-sistema-za-elektronni-vinetki-okazva-se-obache-che-ne-raboti", "text": "\r\n Проблем със закупуването на електронните винетки от някои терминали в страната - шофьори се оплакаха, че не могат да направят плащане, защото устройствата не работят. В Перник има общо 8 терминала за самотаксуване за продажба на електронни винетки. Областният управител Ирена Соколова съобщи, че 5 от устройствата не работят.  \"Не съм доволен, но няма на кого да се оплачеш. А защо не купите винетка он-лайн? Няма никакъв документ не се издава. Няма как лаптопа ми да ми издаде документ, че съм закупил нещо, а при тези сривове на системата да не се окаже после, че съм превел парите, а нямам нищо – нито винетка, нито нищо. Това е нещото, което ме притеснява и исках да е от машина, за да ми издаде някакъв документ\", сподели пред Bulgaria ON AIR Ивайло Новков, който е един от неуспелите да си закупят винетка. Освен в различни бензиностанции, проблеми има и във верига магазини за мобилни услуги. Освен неработещи терминали, има и сигнали за продажба на две винетки за един автомобил, както и липса на потвърждение за конвертиране на хартиения стикер.  От Агенция \"Пътна инфраструктура“ коментираха, че може да има локални казуси, но не можело да се говори за срив в цялата система. Тя ни струваше 180 милиона лева. До момента са продадени 280 хиляди винетки, а от тях са събрани един и половина милиона лева.", "date": "2019.01.02", "title": "180 млн. лева за система за електронни винетки. Оказва се обаче, че не работи"}
{"url": "https://www.bgonair.bg/bulgaria/2019-01-02/evrostat-namalili-sme-razhodite-si-za-alkohol-za-poslednite-10-godini", "text": "1.7% от разходите на българските домакинства са за алкохол, сочат данни на европейската статистическа служба Евростат. Това нарежда страната ни на 15-то място сред всички в Европейския съюз, информира  . Според най-новото проучване на Евростат разходите на европейските домакинства за спиртни напитки са както у нас - средно по 1.6 на сто. Това е близо 130 милиарда евро годишно. Най-много за алкохол харчат домакинствата в Естония, Латвия и Литва – съответно 5.2, 4.9 и 4% от общите си разходи. Веднага след балтийските държави се нарежда Полша с 3.5 на сто. На другия полюс са Испания, Гърция и Италия, сочат данните на Европейската статистическа агенция, където това перо в бюджета е под 1 %. От 2007 до 2017 разходите на българските домакинства за спиртни напитки са намалели значително – от 3 на 1.7 %. Разходите за алкохол на европейските домакинства през този 10-годишен период остават стабилни, а най-голямо нарастване е регистрирано в Румъния – от 2.3 % през 2007 до 2.7 през 2017 година.", "date": "2019.01.02", "title": "Евростат: Намалили сме разходите си за алкохол за последните 10 години"}
{"url": "https://www.bgonair.bg/bulgaria/2019-01-02/po-200-koli-dnevno-vdigat-stolichnite-payatsi", "text": "Средно по 200 коли на ден вдигат паяците в София, става ясно от данни на Центъра за градска мобилност. През почивните дни бройката на прибраните коли в наказателните паркинги спада с четири пъти. За да си вземе шофьор колата, освен че трябва да заплати глоба за вдигането с паяк на стойност 60 лв., дължат и по 2 лв. на всеки час, в който колата им е прекарала на паркинга. До средата на миналата година от изоставени коли на наказателните паркинги натрупаните задължения към ЦГМ достигат 6 963 038 лв. От дружеството трудно успяват да открият стопаните на колите, а повечето от тях вече са забравили и за съществуването им. Ветеран на един от наказателните паркинги се оказва \"Рено\", което вече 10 години чака собственика си да го прибере, пише в. \"Монитор\", цитирано от  Автомобилът е натрупал задължение за разходи по принудително преместване и такса за отговорно пазене в размер на 68 230 лв. За да се справи с проблема с неправилното паркиране, от общината закупиха през изминалата година още 10 нови паяци. Специализираните автомобили за преместване на неправилно паркирали коли струваха 2,5 млн. лв. и бяха взети на лизинг за 5 години. Средства се отделиха и за автомобилите на екипите, които слагат скоби. С новите паяци в града се движат общо 18 репатраци на ЦГМ. През 2018 г. Столичният общински съвет (СОС) гласува и разкриване на 5500 места зелена зона в четири района. С решението на общинарите платените места за паркиране в \"Оборище\", \"Лозенец\", \"Възраждане\" и \"Красно село\" заработиха от ноември. Обособяването им струва над 2,3 млн. лв., а очакваните приходи от ЦГМ от тях възлизат над 4,2 млн. лв. годишно.  ", "date": "2019.01.02", "title": "По 200 коли дневно вдигат столичните паяци"}
{"url": "https://www.bgonair.bg/bulgaria/2019-01-02/izharchili-sme-poveche-tok-po-novogodishnite-praznitsi", "text": "Изхарчили сме повече ток по новогодишните празници. Това сочат данни на EVN България и \"Енерго-Про\".  Все още от ЧЕЗ не са пбликували данните си. В периода между 29 декември 2018 г. и 1 януари 2019 г. клиентите на EVN са консумирали над 111 хиляди мегаватчаса електроенергия.  Това е повече спрямо същия период na миналата година, когато стойностите са били малко над 109 хиляди мегаватчаса.  От своя страна от \"Енерго-Про\" отчитат над 57 хиляди мегаватчаса потребление на електроенергия за периода 30 декември 2018 - 1 януари 2019 г., което е повишение с над 9%.  Както и през минали години клиентите на EVN и \"Енерго-Про\" са консумирали най-много електроенергия в последния ден от годината.", "date": "2019.01.02", "title": "Изхарчили сме повече ток по новогодишните празници"}
{"url": "https://www.bgonair.bg/bulgaria/2019-01-02/spad-na-zaginalite-pri-katastrofi-u-nas-prez-2018-g", "text": "609 души са загинали тази година при катастрофи до полунощ на 1 януари. Това показва статистиката на МВР.  Убитите по пътищата са със 73-ма по-малко отколкото през цялата 2017 г. Тогава жертвите са били 682.  Ранените също са по-малко. 8445 души при 8680 за 2017.  Катастрофите намаляват с 214. През 2018 г. са 6674, а през 2017 - 6888.  Данните обаче не са окончателни.  Причината е, че има ранени с опасност за живота. Ако някой от тях почине сега, те влизат в статистиката за 2018 година.", "date": "2019.01.02", "title": "Спад на загиналите в катастрофи у нас през 2018 г."}
{"url": "https://www.bgonair.bg/bulgaria/2019-01-02/am-hemus-tryabva-da-e-gotova-do-2024-g-struma-do-2023-g", "text": "\r\n 2024 г. е срокът за изграждане на АМ \"Хемус\", а 2023 г. е срокът за завършване на АМ \"Струма\", включително и участъкът през Кресненското дефиле, съобщават от АПИ. Председателят на Агенцията Инж. Светослав Глосов посочи, че през 2021 г. по договор трябва да завърши лот 3.1 в участъка от Благоевград до Симитли, на който се работи много усилено по основното трасе. \"Предстои и изграждането на тунела при Железница, но в момента процедурата се обжалва. В зависимост от съдебното решение и класирането ще бъде определен изпълнителя. Ако класираният на първо място участник се откаже, тогава изпълнител ще бъде следващият в класирането. До този момент определеният на първо место участник в процедурата \"Джи Пи Груп\" не са направили официален отказ от изпълнение на проекта\", съобщи инж. Глосов, цитиран от  \"До 2024 г. е срокът за изграждане на АМ \"Хемус\" и правителството е поело ангажимент автомагистралата да бъде завършена, каза инж. Глосов. По повод осигурените целеви средства от бюджета за финансирането на проекта той подчерта, че не трябва да има съмнения относно прозрачността при усвояването им.  ", "date": "2019.01.02", "title": "AM \"Хемус\" трябва да е готова до 2024 г., \"Струма\" до 2023 г."}
