{"url": "https://www.bgonair.bg/world/2018-11-05/vvs-na-sasht-alarmiraha-za-opasna-manevra-na-ruski-samolet", "text": "Военновъздушните сили на САЩ съобщиха за опасна маневра на руски СУ-27 над Черно море.  Според американския флот маневрата е изложила на риск пилотите и екипажа. Цялото преминаване е продължило приблизително 25 минути.  Според Вашингтон маневрите са повишили риска от сблъсък във въздуха. Снимка: Pixabay", "date": "2018.11.05", "title": "ВВС на САЩ алармираха за опасна маневра на руски самолет"}
{"url": "https://www.bgonair.bg/world/2018-11-05/stari-sgradi-ruhnaha-v-marisiliya-ima-raneni-i-zatrupani", "text": "Двама души пострадаха леко при срутване на две стари сгради във френския град Марсилия. Смята се, че поне 9 от апартаментите са били обитавани.  Според информация на местни медии още една сграда е напът да се срути. Десетки пожарникари пристигнаха на мястото на инцидента, недалеч от прочутото Старо пристанище на Марсилия.  Предполага се, че под развалините са затрупани хора. Започнала е издирвателна операция.", "date": "2018.11.05", "title": "Стари сгради рухнаха в Марисилия, има ранени и затрупани"}
{"url": "https://www.bgonair.bg/world/2018-11-05/vaorazhen-s-nov-vze-zalozhnitsi-v-poshtenski-klon-v-italiya", "text": "Заложническа криза в Северна Италия. Мъж, въоръжен с нож, нахлу в пощенска служба в град Реджо Емилия и взе четирима души за заложници. Заподозреният е 55-годишен с криминално минало.  Той е осъден на 19 години затвор за връзки с мафията миналата сряда. Заподозреният влязъл в службата с викове \"Ще убия всички\". Малко по-късно освободил всички клиенти на пощата, както и един от служителите.  Вътре обаче останали 4 жени от персонала. Мъжът е настоял да разговаря с италианския министър на отбраната и вътрешния министър.", "date": "2018.11.05", "title": "Въоръжен с нож взе заложници в пощенски клон в Италия"}
{"url": "https://www.bgonair.bg/world/2018-11-05/s-200-kmch-ot-uestuud-do-tsentara-na-los-andzhelis-noviyat-tunel-na-mask", "text": "Милиардерът Илон Мъск демонстрира високоскоростния тунел, построен от компанията му, близо до Лос Анджелис. Това стана в специално видео, публикувано в Twitter акаунта на Мъск.  Целта на съоръжението, което ще бъде официално открито на 10 декември, е да позволи на автомобилите да се движат със скорост около 200 километра в час, докато се намират на специална електрическа платформа.  В резултат на това, пътят от Уестууд до центъра на Лос Анджелис ще отнеме само пет минути и ще се избегнат огромните задръствания.", "date": "2018.11.05", "title": "С 200 км/ч от Уестууд до центъра на Лос Анджелис: Новият тунел на Мъск"}
{"url": "https://www.bgonair.bg/bulgaria/2018-11-05/izpisvat-bebeto-koeto-se-rodi-v-speshnata-pomosht-v-peshtera", "text": "\r\n Момченцето, което се роди в Спешната помощ в Пещера, предстои да бъде изписано от болницата в Пазарджик.  Малкият Ахмед и майка му Сибел вече са добре и нямат търпение да се приберат при близките си в Нова махала.  Раждането на малкото момченце ще остане незабравим спомен за две лекарки - д-р Гергана Папазова от Спешната помощ в Пещера и д-р Елисавета Генчева от пазарджишка частна болница. Вижте повече за историята на малкия Ахмед и майка му Сибел във видеото.", "date": "2018.11.05", "title": "Изписват бебето, което се роди в Спешната помощ в Пещера"}
{"url": "https://www.bgonair.bg/science/2018-11-05/bezpilotnite-koli-na-tesla-shte-sa-gotovi-do-6-sedmitsi", "text": "Функцията \"повикване” на Tesla Motors ще бъде напълно готова до 6 седмици, благодарение на което всички транспортни средства на марката ще могат самостоятелно да се придвижват, да търсят свободно място и дори да разпознават знаците за паркиране.  Това съобщи в Twitter основателят и генерален директор на американския производител на електромобили Илон Мъск. Той уточни, че обновената функция ще бъде достъпна за всички модели на Tesla, произведени през последните 2 години. \"Автомобилът ще може да достигне до мястото, на което се намирате, като се ориентира по телефона и така ще ви следва като предано домашно животно. Единственото, което ще трябва да направите, е да активиране приложението Tesla в смартфона си”, написа Мъск. Обновената услуга ще позволи на собствениците на електромобили да ги управляват от разстояние, като отчитат радиуса на превозното средство. В момента Tesla Model S разполага с функция за паркиране на труднодостъпни места, а също така може да се премества дистанционно от разстояние. Повече новини четете на  .", "date": "2018.11.05", "title": "Безпилотните коли на Tesla ще са готови до 6 седмици"}
{"url": "https://www.bgonair.bg/reportazhi/2018-11-05/umryala-riba-kray-pomorie-vdigna-institutsiite-na-krak", "text": "\r\n Умряла риба във водоем до Поморие вдигна институциите на крак. От Басейнова дирекция днес взеха проби от водата. Според експертите рибата е умряла от липсата на кислород, а не от замърсяване с химикали. От общината в Поморие уточниха, че водоемът с измрялата риба не е част от защитеното Поморийско езеро. В срок до 24 часа общината трябва да изчисти умрялата риба от водоема.  От Басейнова дирекция ще вземат и втора проба. Вижте още в репортажа на Стиляна Георгиева.", "date": "2018.11.05", "title": "Мъртва риба край Поморие вдигна институциите на крак"}
{"url": "https://www.bgonair.bg/denqt-on-air/2018-11-05/biznesat-nastoyava-za-oryazvane-na-maychinstvoto-ima-li-osnovanie", "text": "\r\n Намаляване на майчинството с два месеца и половина през първата година, а не изцяло отпадане на втората година. За това последно настоява бизнесът. Налага ли се обаче тази промяна?  \"Това предложение го лансираме почти всяка година, когато даваме становище по държавния бюджет. Винаги казваме, че сме против трите дни болнични, които са за сметка на работодателя и дългото майчинство\", посочи изпълнителният директор на Асоциацията на индустриалния капитал в България (АИКБ) Добрин Иванов. И подчерта, че отпускът по майчинство у нас е 58 седмиците, което е рекорд в Европейския съюз. По думите му в голяма част от страните в ЕС майчинството е от 14 до 30 седмици.  \"В България е най-дългото по продължителност майчинство и не изпълнява целите, с които е въведено. Ражданията намаляват между 2 и 6% всяка година\", заяви той в предаването \"Денят ON AIR\". Финансистът от КТ \"Подкрепа\" Мика Зайкова не се съгласи с Добрин Иванов и отбеляза, че най-дългото майчинство е в Португалия. Тя даде пример и с Литва, където по думите ѝ 12 месеца се плащат 100% и майките имат право да останат вкъщи две години, като за втората година се плащат 70% от работната заплата. \"Да, наистина в България има дълго майчинство, но това е продиктувано и от качеството на живот. Другите страни успяха да си вдигнат стандарта на живот, но ние сме на дъното. Как това ще стане през 2020 или 2021 година?\", коментира Зайкова пред Bulgaria ON AIR. \"Това ще стане само с повече работа и производителност. Само със социални помощи няма да станем по-богати\", отговори ѝ Добрин Иванов и добави, че само за 2017 г. НОИ е изплатил 372 млн. лева за обезщетения на майките. Изпълнителният директор на АИКБ посочи още, че адаптацията след дълго майчинство е трудна, а според него майките се деквалифицират и десоциализират.  Мика Зайкова на свой ред настоя, че най-важно е детето, а по думите ѝ в яслите за 25 деца се грижат едва две жени. \"На работодателите им трябват кадри, само че дефицитът на кадри не може да бъде изваден от най-важното нещо - детето. Понеже няма кадри, айде сега майките\", отвърна тя.", "date": "2018.11.05", "title": "Бизнесът настоява за орязване на майчинството. Има ли основание?"}
{"url": "https://www.bgonair.bg/economy/2018-11-05/81-ot-balgarite-iskat-ostavkata-na-valeri-simeonov-sochi-galap", "text": "81% от анкетираните в сондаж на \"Галъп интернешънъл\" смятат, че вицепремиерът Валери Симеонов трябва да подаде оставка във връзка с изказването си за майките на деца с увреждания. 15% са на обратното мнение, а останалите не могат да преценят. Колкото до правителството, мнозинство от 56% са против оставката му, а 34% са „за“, докато останалите не могат да отговорят. 64% смятат, че и Бойко Борисов е отговорен в ситуацията около Валери Симеонов, а 31% са на противоположната позиция. Останалите се затрудняват да отговорят. Практически всички демографски групи предпочитат оставката на Симеонов, посочват социолозите. Изключение донякъде правят привържениците на Обединените патриоти, където близо 60% са против оставка, а близо 40% са \"за\". Обратната е картината при симпатизантите на ГЕРБ – над 50% „за“ и около 40% - „против“. Социолозите уточняват, че в тази позиция се отразява не само оценката за конкретния скандал, а и генералното отношение на попитаните за участието на Симеонов в политиката.  Въпросът за оставката на правителството обаче предизвиква повече нюанси в мненията, отчита се в сондажа. Повечето обществени групи са „против“. Електоратът на БСП е по-скоро \"за\". Онези, които не биха гласували и които биха гласували с \"не подкрепям никого\", т.е. дистанцираните от политиката хора са разделени в мненията си. Практически всички слоеве на обществото намират, че премиерът Борисов е отговорен за ситуацията около Валери Симеонов. Единствено привържениците на ГЕРБ са на обратното мнение, а привържениците на Обединените патриоти са разделени по тази тема. От \"Галъп\" посочват, че обществото очевидно трудно ще приеме пасивност от страна на премиера и търси от него отговорност като ръководител на правителството. Българите явно очакват уволнение и забавянето носи щети за Борисов. Данните са от независим телефонен сондаж по панелна методика, която осигурява максимална представителност на данните, проведен от 27 октомври до 2 ноември сред 800 души в цялата страна. Възможното отклонение е ±3.7 при 50% дялове. 1% от извадката е равен на около 55 хил. души. Сондажът започна преди акциите в Държавната агенция за българите в чужбина.", "date": "2018.11.05", "title": "81% от българите искат оставката на Валери Симеонов, сочи \"Галъп\""}
{"url": "https://www.bgonair.bg/denqt-on-air/2018-11-05/vreme-za-ravnosmetka-amerikantsite-glasuvat-za-kongres-i-gubernatori", "text": "\r\n Време за равносметка в американската политика. Утре американците ще гласуват за Конгрес и губернатори. Междинните избори са тест за двете години управление на Тръмп, който има рекордно ниско одобрение – едва 41%. \"Те наистина са много важни. От една страна ще определят какъв ще бъде финалът на управлението на Тръмп и това дали той ще се кандидатира повторно за президент на САЩ. От друга страна стои усещането на демократите, че могат да получат реванш, след което и простор, за да активизират кампанията си за бламиране на сегашния държавен глава, както и да се стигне до активизиране на един сложен елемент, а иманно механизмът на импийчмънта\", коментира в студиото на   експерът по международна сигурност Димитър Гърдев. Има признаци, че често обсъжданата \"синя вълна\" може да помогне на Демократическата партия да си върне контрола над поне една камара на Конгреса.  В момента републиканците държат изпълнителната и законодателната власт. Възможно е обаче утре това да се промени. Избирателите ще гласуват за всичките 435 членове на Камарата на представителите и за 35, или една трета от стоте сенатори. Също така ще бъдат избрани губернатори, кметове, съдии и шерифи.", "date": "2018.11.05", "title": "Време за равносметка: Американците гласуват за Конгрес и губернатори"}
{"url": "https://www.bgonair.bg/world/2018-11-05/dnes-vlizat-v-sila-strogite-sanktsii-na-sasht-sreshtu-iran", "text": "Днес официално влизат в сила новите санкции на САЩ срещу Иран. Така на практика всеки, който търгува с Техеран, рискува да загуби пълен достъп до американския пазар и финансов сектор. По-строгите мерки временно няма да важат за 8 държави, сред които Япония, Индия, и Южна Корея. Страните, които няма да се съобразяват със санкциите са традиционни партньори на Вашингтон и имат силна зависимост от пазарите на Техеран, която ще трябва да намалят. Целта на новите санкции е да не се позволи на Иран да развива ядрения си потенциал, който според американския президент Доналд Тръмп е основа заплаха за световния мир.  Според държавния глава, Вашингтон разполага с неопровержими доказателства, че Техеран лъже и продължава разработките си с обогатен уран, макар да отрича, че целта е създаването на ядрен арсенал.", "date": "2018.11.05", "title": "Днес влизат в сила строгите санкции на САЩ срещу Иран"}
{"url": "https://www.bgonair.bg/world/2018-11-05/el-chapo-se-izpravya-pred-sada-v-nyu-york-pri-zasileni-merki-za-sigurnost", "text": "Засилени мерки за сигурност в Ню Йорк само часове преди началото на процеса срещу един от най-известните наркобарони в света - Хоакин \"Ел Чапо\" Гусман. Лидерът на мексиканският наркокартел \"Синалоа\" ще застане пред съда по обвинения в наркотрафик и убийства. Тежковъоръжени полицаи и специално обучени кучета вече патрулират около сградата на федералния съд в Бруклин, където през следващите четири месеца ще се провежда делото. Допълнителните мерки за сигурност, включващи и метални детектори на входа на съдебната зала, трябва да гарантират, че Гусман няма да избяга. Ел Чапо беше екстрадиран в САЩ през 2017 година, след като бе заловен след второто си бягство от строго охранявания мексикански затвор Алтиплано.", "date": "2018.11.05", "title": "\"Ел Чапо\" се изправя пред съда в Ню Йорк при засилени мерки за сигурност"}
{"url": "https://www.bgonair.bg/world/2018-11-05/indoneziya-prodalzhava-da-izdirva-zhertvi-ot-samoletnata-katastrofa", "text": "Индонезийските власти удължиха с три дни - до сряда включително, издирването на тела на жертви и втората черна кутия със записите от пилотската кабина на катастрофиралия миналия самолет на \"Лайън Ер”.  Машината изчезна от радарите 13 минути след излитането си от летището в Джакарта и се разби със 189 души на борда. Издирвателните екипи са загубили слабия сигнал от устройството, който бе засечен в събота.  До момента от морето са извадени 105 тела на жертви, като само 14 от тях са идентифицирани. Разследващите успяха да свалят данните от черната кутия с техническите параметри на злополучния полет, като анализа на информацията трябва да покаже каква е причината довела до катастрофата.", "date": "2018.11.05", "title": "Индонезия продължава да издирва жертви от самолетната катастрофа"}
{"url": "https://www.bgonair.bg/denqt-on-air/2018-11-05/karlos-kontrera-mvr-tryabva-da-vleze-sas-sila-v-getata", "text": "\r\n В събота 12 роми от ботевградското село Врачеш бяха задържани след сблъсък с полицаи. Напрежението дошло, след като екип на жандармерията се отзовал на сигнал за силна музика в селото. Един от обитателите на махалата отказал да си даде личната карта за проверка, след което блъснал един от униформените. Когато се опитали да го задържат, 30 души заобиколили полицаите и се опитали по всякакъв начин да осуетят задържането. За да се избегнат сблъсъци, един от полицаите произвел предупредителен изстрел във въздуха, а освен това бил използван лютив спрей за разпръскване. \"За пореден път в рамките на няколко дни ескалира напрежението между цигани и полицаи, имаме си работа с примитивни хора. Те упражняват насилие по всеки един случаи. При всеки скандал те изкарват брадвите\", коментира общинският съветник от ВМРО Карлос Контрера в \"Денят ON AIR\". Според него в циганските гета е израснало едно поколение, което е скъсало връзката си с държавата. Освен това Контрера е сигурен, че ромите са загубили усета, че живеят в общество и в правова държава. \"Проблемът е в грешката, която се допусна с културното многообразие. В началото на 90-те години циганите разбраха, че имат само права, а забравиха за своите задължения. Те се вклениха в социалната система. Този либерализъм създаде парадоксът - вместо еволюция, получава се регресия\", категоричен е общинският съветник от ВМРО пред Bulgaria ON AIR.  По думите му положението може да бъде овладяно само със сила, защото циганските тълпи нямат морални задръжки.  \"Ако полицаите не са стреляли, може и да се е стигнало до фатален случай. Ако българското общество се озлоби много, може да се стигне до страшни картини. Работата на МВР е да влезе със сила и да наложи ред в гетата\", завърши Контрера.", "date": "2018.11.05", "title": "Карлос Контрера: МВР трябва да влезе със сила в гетата!"}
{"url": "https://www.bgonair.bg/world/2018-11-05/sinovete-na-hashogi-poiskaha-riyad-da-varne-tyaloto-na-bashta-im", "text": "Синовете на убития саудитски журналист Джамал Хашоги поискаха Рияд да им върне тялото на баща им, за да могат да го погребат.  Емоционалният призив на Абдула и Салах Хашоги бе отправен в ексклузивно интервю за \"Си Ен Ен\". Двамата говориха за пръв път след като баща им беше убит в саудитското консулство в Истанбул преди месец. Властите в Турция все още търсят тленните останки на журналиста. Без тялото семейството не е в състояние да скърби, категорични са двамата братя. \"Всичко, което искаме в момента, е да го погребем в гробището \"Ал Баки\" в Медина, където почиват други членове от семейството ни\", каза Салах Хашоги. Той е получил уверения от властите в Саудитска Арабия, че убийците на баща му ще бъдат изправени пред съда. Това е станало в края на октомври при срещата му в Рияд с крал Салман и с престолонаследника, които са изказали съболезнования на него и на семейството му.", "date": "2018.11.05", "title": "Синовете на Хашоги поискаха Рияд да върне тялото на баща им"}
{"url": "https://www.bgonair.bg/bulgaria/2018-11-05/globyavat-maykata-zasnela-kak-13-godishniyat-sin-shofira", "text": "\r\n Майката, която се похвали как 13-годишният ѝ син управлява семейния автомобил, ще бъде глобена.  Наложени са две наказания - за преотстъпване на автомобила на неправоспособен водач и за липса на задължителна застраховка \"Гражданска отговорност\".  32-годишната жена засне и качи в социалните мрежи клип как малолетният ѝ син управлява кола в района на родопското село Фотиново.  Органите на реда ще дерегистрират колата, както изискват промените в Закона за движение по пътищата.  А от Детска педагогическа стая са разговаряли с 13-годишния шофьор.", "date": "2018.11.05", "title": "Глобяват майката, заснела как 13-годишният ѝ син шофира"}
{"url": "https://www.bgonair.bg/bulgaria/2018-11-05/nso-razkri-ohranyava-dogan-zaradi-zaplaha-ot-chuzhda-darzhava", "text": "Има заплаха за живота на почетния председател на ДПС Ахмед Доган от чужда държава. Това става ясно от отговор на НСО до вицепремиера Валери Симеонов на въпрос защо службата пази Доган. Според НСО специална комисия е установила категорично, че има заплахи за живота на Ахмед Доган, както от страната, така и от чужда държава. Почетният председател на ДПС ползва държавна охрана от 2009 година.  Вицепремиерът Симеонов е попитал и колко струва охраната на Доган, но не е получил точен отговор. От обяснението става ясно, че според Симеонов сумата месечно е по-малка от заплатата на един телевизионен водещ.  Симеонов обяснява, че ще продължи да следи случая и ще поиска сваляне на охраната на Доган веднага щом се установи, че вече няма заплаха.", "date": "2018.11.05", "title": "НСО разкри: Охранява Доган заради заплаха от чужда държава"}
{"url": "https://www.bgonair.bg/bulgaria/2018-11-05/svaliha-haralampiev-ot-predsedatelskiya-post-na-dabch", "text": "Петър Харалампиев вече не е председател на Държавната агенция за българите в чужбина (ДАБЧ). Той беше освободен от поста си с решение на правителството.  Длъжността временно ще бъде изпълнявана от заместник-председателя на агенцията – Димитър Владимиров.  В момента Харалампивв е в ареста с обвинение, че ръководел престъпна група за продажба на удостоверения за български произход.", "date": "2018.11.05", "title": "Свалиха Харалампиев от председателския пост на ДАБЧ"}
{"url": "https://www.bgonair.bg/direktno/2018-11-05/sasha-bezuhanova-vse-oshte-robuvame-na-nyakoi-stereotipi", "text": "\r\n За съжаление, в България все още обществото робува на стеретипипо отношение разделението между мъже и жени, но за сметка у нас жените в IT се ктора са най-много в сравнение с вскчи страни в Европа, каза Саша Безуханова. Този проблем, с възпитаването на и образованието сред най-малките трябва дас е решава в училище и в семейството, допълни тя. За съжаление у нас все още има разлика в заплащането между мъже и жени, макара те да рабоят на еднакви позиции.", "date": "2018.11.05", "title": "Саша Безуханова: Все още робуваме на някои стереотипи"}
{"url": "https://www.bgonair.bg/bulgaria/2018-11-05/svetiyat-sinod-obsazhda-svikvaneto-na-vsepravoslaven-sabor", "text": "Светият синод на Българската православна църква ще обсъди на извънредно заседание въпроса за свикване на Всеправославен събор по въпроса за предоставяне автокефалия на украинската църква.  Миналият месец цариградският патриарх Вартоломей I се съгласи да признае независимостта на украинската православна църква от Московската патриаршия - ход, който беше приветстван с радост от Киев, но осъден като \"катастрофален\" в Москва.", "date": "2018.11.05", "title": "Светият синод обсъжда свикването на Всеправославен събор"}
{"url": "https://www.bgonair.bg/bulgaria/2018-11-05/mazh-i-dve-detsa-zaginaha-pri-katastrofa-v-plevensko", "text": "38-годишен мъж и деца на 12 и 14 години загинаха при катастрофа тази нощ на пътя между селата Староселци и Горна Митрополия.  Колата беше открита тази сутрин, тъй като е била излязла извън пътя.  Установено е, че водачът е бил неправоспособен.  По първоначална информация колата е излязла от пътното платно заради намалена видимост от гъста мъгла и се е ударила в дърво.  Пожарникари рязаха ламарини, за да извадят пострадалите.", "date": "2018.11.05", "title": "Мъж и две деца загинаха при катастрофа в Плевенско"}
{"url": "https://www.bgonair.bg/bulgaria/2018-11-05/za-15-ta-poredna-vecher-maykite-izlizat-na-protest-tozi-pat-na-koli-i-kolela", "text": "Трета седмица родителите на деца с увреждания протестират с искане за оставката на вицепремиера Валери Симеонов. За 15-та поредна вечер майките се събират пред Министерския съвет. Припомняме, че в телевизионен ефир той ги нарече \"кресливи жени\" а техните деца - \"уж болни\". Това предизвика обществено недоволство. Тази вечер техният протест ще мине под мотото на автошествие. \"Събираме се пред Министерския съвет в 17:30 както всяка вечер. После към 18:20 тръгваме от бившия мавзолей по ул. \"Раковска\", след това НДК и ще затворим и други булеварди. Тук сме вече 2 седмици, вече не сме много интересни на хората. За да ни видят повече хора, ще минем по софийските улици, искаме да предизвикаме хората да ни подкрепят\", отбеляза пред Bulgaria ON AIR една от майките на протеста.  Тя допълни, че тази вечер всички участници в протеста ще се движат с коли и колела.", "date": "2018.11.05", "title": "За 15-та поредна вечер майките излизат на протест, този път на коли и колела"}
{"url": "https://www.bgonair.bg/direktno/2018-11-05/nov-vid-krediti-v-polza-na-biznesa", "text": "\r\n Бързоразвиващият се бизнес иска повече гъвкавост. Все по-често се търси бързо кредитиране на успешни решения, каза Мирослав Каменов - изпълнителен директор нa \"Prospect Capital\". До момента сме подкрепили финансово редица разнородни решения.Финансирането се отпуска за срок от 2 до 12 месеца. Ние съзнаваме, че времето е най-ценният ни ресурс и се стремим да отговорим клиентите в срок до 1 ден, посочи още Каменов.", "date": "2018.11.05", "title": "Нов вид кредити в полза на бизнеса"}
{"url": "https://www.bgonair.bg/bulgaria/2018-11-05/ptitsevadi-sreshtu-babh-protest-i-dalgi-pregovori-no-konsensus-nyama", "text": "\r\n Десетки стопани на птицевъдни ферми излязоха на протест пред Българската агенция за безопасност на храните (БАБХ) в София. Недоволството е заради мерките, които Агенцията предприема за ограничаване на птичия грип у нас.  Част от протестиращите по-късно бяха поканени на разговори с представители на БАБХ. След часове преговори така и не се стигна до консенсус между двете страни, предаде репортер на Bulgaria ON AIR. От БАБХ предложиха до 1 юни птицевъдите в районите с повторяемост на заболяването птичи грип да преустановят зареждането. Става дума за Добрич, Пловдив, Стара Загора, Хасково и Ямбол. Птицевъдите не приеха добре предложението според тях това ще доведе до фалит. Протестиращите обвиниха БАБХ в манипулиране на пробите, а от Агенцията обещаха да направят процедурите така, че занапред да няма конфликти относно истинността на взетите от птиците проби. Утре от БАБХ ще излязат с решение дали това предложение ще бъде прието, а също така и с решение какво ще се случи с патетата в птицекомбината в Хасково. По време на брифинга бе съобщено, че е регистриран нов случай на птичи грип в патешка ферма в района на Димитровград.", "date": "2018.11.05", "title": "Птицевъди срещу БАБХ: Протест и дълги преговори, но консенсус няма"}
{"url": "https://www.bgonair.bg/operatsiya-istoriya/2018-11-05/koy-finansira-oktomvriyskata-revolyutsiya", "text": "\r\n Версията, че Германия е платила на болшевиките ,да извършат революция и да извадят Русия от Първата световна война е стара. В нея има доза истина. Действително без подкрепата на германците е нямало как Ленин и ръководството на болшевиките да премине с влак от Швейцария през воюващата Германия за да стигне до Финландия и от там до Санкт Петербург, но за пряко финасиране няма открити документи. Много по –голямо от германската подкрепа е американкото финасиране на революционните промените в Русия, срещу тези пари по време на \"Новата икономическа политика\" съветската власт дават много концесии на американски компании. Дори и по времето на Сталин индустриализацията на СССР се извършва с помощта на хиляди американски специалисти. По време на Великата депресия огромно число американци работят в СССР за да се построи съветската индустрия- разказа в   по   специалистът по руска история доц. Александър Сивилов. В българската история някой неща по странен начин се премълчават. Някак си се пропуска факта че Св.Иван Рилски ,който е покровител на нашия народ е бил и покровител и на Средец, днешна София. Може би защото върху храмът, където са били положени неговите мощи дълго време, днес се издига Баня баши джамия, точно срещу Халите. \"Можеше поне една плоча да се сложи, да се знае че там е бил манастирът на Св.Иван Рилски. Днес неговите мощи са в Рилския манастир, но нищо не пречи да се почита и в София, той е \"средецки светец\". Според някой изследователи е възможно Св. Иван Рилски да е бил син или брат на цар Симеон Велики - разказа проф.дин. Лизбет Любенова. Кометирайки други теми, тя посочи че Солунското примирие от 1918 година ,с което Царство България излиза от Първата световна война е предателство на елита спрямо неговия народ и армия.От военно стратегическа гледна точка нищо не го е налагало. То оставя в плен 110 хиляди българи заедно с оръжието им, мнозина от тях загиват като работници във френски и английски мини в Африка.Това предателство не е било безплатно. Голяма част от политическия елит е \"търгувала\" своето влияние като с Антантата, така и с Централните сили. Генерал Рачо Петров например изнася 26 тона маково семе за Великите сили. Що се отнася за периодично повдиганите теми за жестокостта на българската армия по време на войните за национално обединение, това е чисто просто пропаганда на някой наши съседи. Българската армия навлиза изключително в територии населени с българи и няма как да унищожава собствения си народ. Сега етническия състав на тези области ,например като Източна Тракия е друг, но тогава той е е бил почти изцяло български. При навлизането на нашата войска в Одрин целият град работи нормално, работят кафенета, дюкяните, а предприемчиви гърци дори изработват български национални знамена с които да се посрещнат българските военни части.", "date": "2018.11.05", "title": "Кой финансира Октомврийската революция"}
{"url": "https://www.bgonair.bg/bulgaria/2018-11-05/protest-sreshtu-chadara-targovishte-skochi-sreshtu-piyaniya-blasnal-dve-detsa-i-izbyagal", "text": "\r\n Напрежение на протест в Търговище срещу войната на пътя. Десетки се събраха пред Съдебната палата, след като пиян шофьор блъсна младежи на мотор и избяга. Няколко души се опитаха да нахлуят със сила в сградата. По време на протеста недоволните хора се опитаха да нахлуят в Съдебната палата. Мъж счупи стъкло на вратата на сградата, докато протестиращите хвърляха монети и скандираха \"мафия\". Обявиха, че със събраните стотинки искат да покрият щетите от тежката катастрофа. Родителите на пострадалите младежи обаче се разграничиха от напрежението и вандалската проява.  В петък следобед пиян шофьор предизвика катастрофа, при която пострадаха двама младежи. При непозволен обратен завой, мъжът блъснал с лекия си автомобил мотор, с който се движели момиче и момче - на 18 и 16 години. След удара шофьорът избягал.  В протеста в Търговище днес се включиха и членове на мотоклуба в града. Гражданското недоволство е провокирано от опасението на близките, че нарушителят може да се укрие или да не получи несправедливо наказание, защото е брат на бивш директор в МВР-Търговище, а освен това обвиняемият  Валентин Парашкевов  е съдебен охранител. Участниците в протеста демонстративно оставиха чадърите си пред Съдебната палата.  Според Драгомир Сяров - окръжен прокурор на Търговище, няма основание да се говори за \"чадър\", защото действията са извършени своевременно след събиране на необходимите доказателства, които по преценка на наблюдаващия прокурор са достатъчни за повдигане на обвинение. След инцидента в болницата в Търговище е настанено 18-годишното момиче, което се е возило на мотоциклета. Тя е с фрактура по краката и ръцете и контузия на гръдния кош. Няма опасност за живота ѝ. Водачът на мотоциклета е настанен в отделение на болницата с контузни рани, също без опасност за живота.  На задържания Валентин Парашкевов е взета проба за алкохолен тест, която е отчела концентрация от 0,71 промила алкохол в кръвта. Междувременно стана ясно, че съдебният охранител е уволнен заради деянието си.", "date": "2018.11.05", "title": "Протест срещу \"чадъра\": Търговище скочи срещу пияния, блъснал две деца и избягал"}
