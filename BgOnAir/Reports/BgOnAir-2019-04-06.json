{"url": "https://www.bgonair.bg/world/2019-04-06/snimka-na-obama-i-merkel-vzrivi-sotsialnite-mrezhi", "text": "Барак Обама и германският канцлер Ангела Меркел за пореден път засвидетелстваха близки отношентия. Снимка на двамата лидери се превърна в хит в социалните мрежи.  Фотосът е заснет в началото на посещението на Обама в Германия и вече е коментиран от стотици потребители. Президентът пристигна в Берлин в петък, за да се присъедини към серия от официални събития. Той беше посрещнат от германския канцлер, след което двата проведоха среща на четири очи. Това е второто посещение на Обама в страната, откаткто не е президент на Съединените щати.  ", "date": "2019.04.06", "title": "Снимка на Обама и Меркел взриви социалните мрежи"}
{"url": "https://www.bgonair.bg/world/2019-04-06/navodneniya-na-ostrov-krit-zaradi-obilni-dazhdove", "text": "Водна стихия връхлетя гръцкия остров Крит. Причина за бедствието са обилните валежи и силните бури, които се разразиха в близост до него. Местните медии съобщават за множесто свлачища и повредени пътища. Пожарни екипи са спасили пътници от два автобуса, които са се оказали в капана на придошлите води. Провежда се и операция за спасяването на четирима души, които са блокирани на тераса в дома си. А близо 100-годишен мост в селището Миртос е заплашен от срутване.  ", "date": "2019.04.06", "title": "Наводнения на остров Крит заради обилни дъждове"}
{"url": "https://www.bgonair.bg/world/2019-04-06/snezhna-burya-prichini-tezhka-katastrofa-v-ispaniya", "text": "Снежна буря причини верижна катастрофа в Испания. Най-малко 35 души са ранени. В катастрофата са участвали над 50 автомобила.  Инцидентът е възникнал на магистрала в планинския проход Сомосиера. Заради лошото време и катастрофата пътят е бил затворен за 5 часа.  ", "date": "2019.04.06", "title": "Снежна буря причини тежка катастрофа в Испания"}
{"url": "https://www.bgonair.bg/world/2019-04-06/naprezhenie-v-gartsiya-zaradi-palatkov-lager-na-emigranti-do-solun", "text": "Сериозно напрежение има в Гърция. По информация на Bulgaria ON AIR над 1000 мигранти остават в импровизирания палатков лагер край Солун. Те отказват да се върнат в бежанския център \"Диавата\". Според местни медии бежанците са решени да стигнат до границата със Северна Македония и чакат тя да бъде отворена. Засилено е полицейското присъствие. Преди време емигрантите напуснаха бежанския лагер в опит да се отправят към границата. Те бяха спрени от силите на реда, които използваха сълзотворен газ. До напрежението се стигна, заради фалшиви новини разпространени в социалните мрежи.  Тогава мигрантите са били подлъгани от публикации, че може да достигнат свободно до границата на Гърция с Албания и Северна Македония, а след това да продължат пътя си към Централна Европа. \"Постоянно ни казват да чакаме! Направихме го и накрая решихме да отидем до границата, да спим там и после да заминем за друга страна. По-добра държава, по-добър живот\", призна иракски емигрант.  ", "date": "2019.04.06", "title": "Напрежение в Гърция заради палатков лагер на емигранти до Солун"}
{"url": "https://www.bgonair.bg/world/2019-04-06/spirat-redovnite-poleti-na-letishte-atatyurk", "text": "От днес всички редовни полети на международното летище \"Ататюрк\" се прекратяват. Те ще бъдат изпълнявани от летище \"Истанбул\".  Изграждането на новата аерогара струваше 8 милиарда долара. Тя е смятана за един от строителните мегапроекти на президента Ердоган. Летище \"Истанбул\" се намира в европейската част на Турция, като е много по-близо до нашата граница от старата аерогара. Поради тази причина се предвижда самолетите да се издигат и снишават над българското въздушно пространство.  Очаква се страната ни да се превърне в стратегически разпределителен център от Близкия изток към Европа. Прогнозите са въздушния трафик над България да се увеличили с 20 процента.  ", "date": "2019.04.06", "title": "Спират редовните полети на летище \"Ататюрк\""}
{"url": "https://www.bgonair.bg/ekrani/2019-04-06/boing-namalyava-proizvodstvoto-na-737-maks-8", "text": "\"Боинг\" намалява производството на самолетите тип \"737 Макс 8\". Решението на компанията идва след двете фатални катастрофи с този тип самолет в Етиопия и Индонезия. От средата на април производството ще се свие от 52 машини месечно на 42. \"Боинг 737 Макс 8\" беше най-продаваният самолет на компанията.  След двата трагични инцидетнта американският авиационен гигант отчетен сериозен спад в поръчките на модела. А в световен мащаб почти всичи машини от този тип бяха приземени заради съмнения, че е възможно някои от системите за контрол върху самолета да са причината за двете катастрофи. В предварителния доклад за причините за катастрофата в Етиопия, при която загинаха 157 души, се посочва, че пилотите многократно са опитали да изключат система за стабилизиране, която предизвиква насочване носа на машината надолу.  ", "date": "2019.04.06", "title": "\"Боинг\" намалява производството на \"737 Макс 8\""}
{"url": "https://www.bgonair.bg/world/2019-04-06/zhaltite-zhiletki-otnovo-blokiraha-frantsiya", "text": "\r\n Жълтите жилетки отново в влязоха в действие. За 21-ва поредна събота движението излезе по улиците на Франция, за да изрази недоволството си от управлението на президента Еманюел Макрон.  Протестиращи имаше и в Париж, въпреки че властите забраниха провеждането на шествия в столицата. Причината са бунтовете и размириците при предишните протести, които доведоха до грандиозни щети в Париж.  ", "date": "2019.04.06", "title": "Жълтите жилетки отново блокираха Франция"}
{"url": "https://www.bgonair.bg/ekrani/2019-04-06/tereza-mey-ima-gotovnost-za-dopalnitelni-razgovori-za-brexit", "text": "В търсене на изход преговорите по сделката за Brexit продължават и през почивните дни. Говорителят на Тереза Мей съобщи, че премиерът има готовност за допълнителни разговори с опозиционната лейбъристка партия.  Това се случва на фона на поредната молба на Тереза Мей за отлагане на Brexit. Вчера британският премиер изпрати писмо до Европейския съюз с искане за удължаване на дадата за развода до 30-ти юни. Междувременно медиите на Острова съобщиха, че Великобритания вече е започнала издаването международни паспорти без надпис \"Европейски съюз\".  ", "date": "2019.04.06", "title": "Тереза Мей има готовност за допълнителни разговори за Brexit"}
{"url": "https://www.bgonair.bg/bulgaria/2019-04-06/balgarinat-zapodozryan-v-ubiystvo-na-gratski-biznesmen-tvardi-che-e-nevinen", "text": "Българинът, заподозрян за убийството на гръцкия бизнесмен Янис Макрис, твърди, че е невинен. Това стана ясно от изявление на адвоката му.  31-годишният Серафим Райчев беше арестуван в южната ни съседка по подозрение, че е извършил показния разстрел през 2018-та година в предградие на Атина, при който беше екзекутиран Макрис. Серафим е български гражданин от турски произход. В момента властите издирват и неговия брат, който е заподозрян в съучастие в престъплението.  ", "date": "2019.04.06", "title": "Българинът, заподозрян в убийство на гръцки бизнесмен твърди, че е невинен"}
{"url": "https://www.bgonair.bg/bulgaria/2019-04-06/arteks-sprya-stroitelstvoto-na-nebostargacha-zlaten-vek", "text": "„Артекс” преустановява строителството на „Златен век”. Това съобщиха от строителната компания. Те заявиха, че ще се съобразят с разпореждането на министър-предедателя Бойко Борисов изграждането на обекта да бъде спряно.  От „Артекс“ заявиха, че проектът „Златен век“ е законен, притежава действащо разрешително за строеж и всички законни строителни книжа. От дружеството разкриха, че ще съдействат на всички институции за извършване на проверки и ще обезопасят сградата от падащи строителни материали.  От компанията уточниха, че изпълняват задълженията си от 25 години и никога не са участвали в приватизационни сделки, обществени поръчки и не са усвоявали средства по европейските фондове.  ", "date": "2019.04.06", "title": "\"Артекс\" спря строителството на небостъргача \"Златен век\""}
{"url": "https://www.bgonair.bg/bulgaria/2019-04-06/demontirat-vodnata-stena-ot-ploshtad-garibaldi-v-sofiya", "text": "\r\n Демонтират Водната стена от площад \"Гарибалди\". От рано сутринта тежка техника е на място.  Кран вдига Водната стена, която придоби популярност сред гражданите като \"Надгробна плоча\". В социалните мрежи вече се появиха коментари като \"Ремонт на ремонта\" и \"Една епоха си отива\".  ", "date": "2019.04.06", "title": "Демонтират Водната стена от площад \"Гарибалди\" в София"}
{"url": "https://www.bgonair.bg/economy/2019-04-06/ministerstvoto-na-turizma-sas-speshni-merki-za-spravyane-s-otliva-na-hora-po-moreto", "text": "\r\n Mинистерството на туризма въвежда спешни мерки за справяне с очаквания отлив на туристи по българското Черноморие. Една от тях е кампанията \"Неочаквана ваканция\". Целта на инициативата е всеки, който иска да плати две нощувки в България, да получи третата безплатно. Някои хотелиери са изчислили обаче, че безплатната трета нощувка за тях означава, че ще работят с над 30% отстъпка от цената. Според тях мерките са закъснели.  \r\n\"Очакванията на бизнеса са Министерството на туризма да беше се справило преди сезона. Тоест ние трябваше да сме много по-активни по отношение на реклама на пазарите\", заяви Живко Табаков от \"Бургаски черноморски туристически район\"  Идеята на министерството е, ако кампанията се окаже успешна, в така наречените „крила на сезона“ април и май, промоциите за българите да продължат и в активния туристически сезон.   ", "date": "2019.04.06", "title": "Министерството на туризма със спешни мерки за справяне с отлива на хора по морето"}
{"url": "https://www.bgonair.bg/ekrani/2019-04-06/stotitsi-otkriha-motosezona-vav-varna", "text": "\r\n Мотористи от цялата страна се включиха в откриването на мотосезона във Варна. Събитието събра не само стотици любители на моторните спортове, но и много варненци. За около два часа движението по централните улици в града беше блокирано.  Рекордният брой мотористи се събраха рано сутринта пред Катедралния храм \"Св. Успение Богородично\". В мероприятието участваха клубове в цялата страна. Въпреки хладното време към събитието се присъединиха не само любителите на високи скорости и моторни спортове, но и стотици варненци. След старта на шествието колоната от мотори се изтегляше повече от 10 минути, за да премине по централните булеварди в града. След традиционното шествие из града мотористите се отправиха към курортния комплекс Камчия, където се провеждат концерти с участия на различни групи, състезания и игри. Мотосезонът продължава около 7 месеца.", "date": "2019.04.06", "title": "Стотици откриха мотосезона във Варна"}
{"url": "https://www.bgonair.bg/bulgaria/2019-04-06/bagata-i-ivet-goranova-gostuvat-na-boecbg", "text": "\r\n Единственият българин, който се състезава в  най-престижната верига за смесени бойни изкуства в света – UFC, Благой Иванов е  специален гост в студиото на  . Багата, който е световен шампион по самбо и ММА говори за най-актуалните теми около него. Освен него олимпийската ни надежда Ивет Горанова – между матурите и борбата за квоти и медали в каратето. Рекорден брой кикбосьори пък ще участват на Пролетен турнир в София. Гледайте предаването   по   тази неделя от 19:00 часа.", "date": "2019.04.06", "title": "Багата и Ивет Горанова гостуват на Boec.bg"}
{"url": "https://www.bgonair.bg/bulgaria/2019-04-06/balgariya-shte-sezira-evropeyskiya-sad-zaradi-sporniya-paket-mobilnost", "text": "\r\n След като през седмицата Европейският парламент прие на първо гласуване спорните текстове по пакета \"Мобилност\", най-вероятно България ще сезира Съда на Европейския съюз заради непропорционалните мерки, които са заложени в него.  Пример за такава мярка е връщането на камиона в страната, в която е регистрирана фирмата.  \"Да върнеш един камион от Белгия до Франция е едно, но да го върнеш от Белгия до България – съвсем друго,\" обясни за предавнето \"Брюксел 1\" евродепутатът Андрей Новаков.  Какво предстои обаче преди тази стъпка? Гледайте в предаването \"Брюксел 1\" от 17:30 ч. по Bulgaria ON AIR. Харесайте страницата ни във Facebook ", "date": "2019.04.06", "title": "България ще сезира Европейския съд заради спорния пакет \"Мобилност\""}
{"url": "https://www.bgonair.bg/economy/2019-04-06/nek-e-poiskala-uvelichenie-na-toka-za-bita-s-20", "text": "\r\n Националната електрическа компания е поискала близо 20% увеличение на тока за бита и малките фирми от първи юли, съобщава специализираният сайт 3е-news.net, който се позовава на доклада на НЕК.  В него е записано, че прогнозната средна покупна цена на тока за бита и регулирания пазар от първи юли е 151 лева за мегават, което е с близо 20% повече от утвърдената цена за текущия период. Засега това е най-високото заявление, внесено в Комисията за енергийно и водно регулиране.  В края на март предложение за новите цени на тока внесоха и от трите електроразпределителни дружества. Най-голямо увеличение са поискали от ЧЕЗ - с близо 9%. От EVN предлагат токът да поскъпне с 4 на сто, а от \"Енерго-Про\" –  с 1,7%.  Енергийният регулатор ще вземе окончателно решение за цените на тока в края на юни. Харесайте страницата ни във Facebook ", "date": "2019.04.06", "title": "НЕК е поискала увеличение на тока за бита с 20%"}
{"url": "https://www.bgonair.bg/bulgaria/2019-04-06/zapochna-turnir-po-figurno-parzalyane-v-pamet-na-zaginalite-v-severna-makedoniya", "text": "Турнир по фигурно пързаляне, в памет на трагично загиналото българско семейство в авиокатастрофата Северна Македония, стартира днес в \"Зимния дворец\" в София. Двете момичета на семейството са тренирали фигурно пързаляне и техните приятели решиха да организират надпреварата в тяхна чест. Треньорската на двете момичета Цветелина Янкова заяви пред  , че всички са шокирани от трагичната смърт на семейството. Тя допълни, че бащата на децата Георги е спонсорирал част от мероприятията, в които е участвал техният отбор. \r\n\"В състезанието ще вземат участие голям брой участници. Всички ние сме много натъжени от този трагичен инцидент. Затова и решихме да посветим този турнир на тях. Надпреварата е в памет не само на Деяна и Гергана, но и на Георги и Калина. Те бяха част от нашия клуб от дълги години. Георги е участвал в спонсорирането на наши участия по други състезания. Той беше изключително благороден човек. Потресени сме от случилото се\", заяви треньорката на двете момичета.  ", "date": "2019.04.06", "title": "Започна турнир по фигурно пързаляне в памет на загиналите в Северна Македония"}
{"url": "https://www.bgonair.bg/ekrani/2019-04-06/prostrelyalata-se-kursantka-vse-oshte-e-s-opasnost-za-zhivota", "text": "Няма промяна в състоянието на курсантката, която се простреля, докато почиства автомат \"Калашников\". Все още има опасност за живота й, съобщиха от Военно-медицинска академия, където тя е настанена.  Курсантката е постъпила вчера в стабилно, но тежко състояние. Лекарите допускат, че може да настъпят усложнения. Медиците обясниха, че се касае за тежко нараняване. В гръдния кош на 20-годишното момиче е попаднал не само проектилът на патрона, но и взривните газове, които допълнително са увредили тъканите.  Инцидентът стана в четвъртък вечерта. Докато второ-курсничката почиствала автомата си, се простреляла в областта на гърдите. Пострадалото момиче бе транспортирано във велитърновската болница, а вчера със самолет \"Спартан\" във ВМА. Военната прокуратура започна разследване.  ", "date": "2019.04.06", "title": "Прострелялата се курсантка все още е с опасност за живота"}
{"url": "https://www.bgonair.bg/bulgaria/2019-04-06/predimno-oblachno-no-toplo-vreme-ni-ochakva-dnes", "text": "Събота ще е предимно облачно, с по-съществени разкъсвания на облачността в Северна България.  Сутринта на места в източните райони и Горнотракийската низина видимостта ще е намалена. След обяд в югозападните райони ще превали слаб краткотраен дъжд. Вятърът ще е доумерен и ще е изток-югоизток. Максималните температури ще са предимно между 16° и 21°, по-ниски по Черноморието, прогнозират синоптиците от НИМХ. Над Черноморието ще е предимно облачно, на места в сутрешните часове с намалена видимост. Валежи се малко вероятни. Временни разкъсвания на облачността ще има главно над северните райони. Вятърът ще е до умерен от изток-североизток. Максималните температури ще са 11°-14°. Температурата на морската вода е 9-11°. Вълнението на морето ще е 3 бала. Над планините ще е предимно облачно. Слаби валежи от дъжд, над около 2000 метра - от сняг ще има главно в Рило-Родопската област. Ще духа умерен до силен вятър от юг. Максималната температура на височина 1200 метра ще е около 9°, на 2000 метра - около 2°. Снимка: pixabay.com  ", "date": "2019.04.06", "title": "Предимно облачно, но топло време ни очаква днес"}
{"url": "https://www.bgonair.bg/science/2019-04-06/evropeyskata-komisiya-s-novi-obvineniya-kam-bmw-daimler-i-vw", "text": "Eвропейската комисия излезе с предварително заключение, според което трите германски концерна - BMW, Daimler и VW, се обвиняват в сключване на сговор за ограничаване на конкуренция помежду им в сферата на екологичните технологии. Това съобщи  . Според официалната позиция на ЕК, трите производителя умишлено са преустановили разработката и внедряването на средства, позволяващи намаляването на вредните емисии при съвременните автомобили. Предполага се, че договорката между концерните е била в сила за 8 години - от 2006 до 2014 г. \"Еврокомисията е изпратила на BMW, Daimler и VW предварителното си заключение, според което през периода 2006-2014 г. те са си сътрудничи в ограничаването на конкуренцията в развитието на технологиите за намаляване на вредните емисии на бензиновите и дизеловите двигатели\", се казва в официалния документ. ОТ ЕК допълват, че компаниите имат право да си сътрудничат, но само с цел подобряване на тяхната продукция. Новите европейски стандарти и закони забраняват на всяка компания да се договаря за прекратяване на подобряването на стоките, тъй като по този начин се пречи на конкуренцията между тях. Снимка: pixabay.com  ", "date": "2019.04.06", "title": "Европейската комисия с нови обвинения към BMW, Daimler и VW"}
{"url": "https://www.bgonair.bg/bulgaria/2019-04-06/ot-dnes-startira-kampaniyata-velikden-za-vseki", "text": "От днес стартира инициативата \"Купи и сподели\", която е част от кампанията на обмудсмана Мая Манолова \"Великден за всеки\". Всеки желаещ да се включи в нея може да купи храна, която да остави в специални пунктове и цяла София. След това продуктите ще бъдат раздадени на пенсионери и нуждаещи се хора. В кампанията се включиха и доброволци от Софийския университет. Кампанията стартира днес в 35 магазина на големи търговски вериги, които са разположени в цяла България. След нейното приключване около Великден продуктите ще бъдат разпределени в пакети, които ще бъдат раздадени на нуждаещите се. \r\n\"В количките всеки желаещ да се включи може да оставя трайни продукти, като ориз, брашно, консерви, олио - всичко, което може да бъде съхранено във времето. Точно по Великден, три седмици, след като стартира кампанията по магазините, тези продукти ще бъдат събрани в пакети, които ще бъдат раздадени на възрастни хора. Днес от 11:00 до 14:00 часа стартираме кампанията в 12 града в 35 магазина от големите вериги. Помагат ни студенти, младежки организации, скаути\", каза един от организаторите на инициативата.  ", "date": "2019.04.06", "title": "От днес стартира кампанията \"Великден за всеки\""}
{"url": "https://www.bgonair.bg/bulgaria/2019-04-06/dobrovoltsi-sadyat-nova-gora-kray-suhodol", "text": "\r\n Доброволци залесяват гора край Суходол. Това е един от най-мащабните проекти, който Столичната община реализира за трета година. Той е насочен към трансформация на пустеещ общински терен край града. Общината осигурява фиданките, уредите за засаждане и ръкавиците, а за самото засаждане се разчита единствено на доброволци. Десетки ентусиазирани доброволци се събраха да посадят новата гора на София. Идеята е да бъдат засадени 225 декара с широколистни дървета от видовете липа и акация. Целта е след около 15-20 години там да има 125 хиляди броя ароматни дървета. За трите залесителни сезона са засадени 30 хиляди дръвчета и са учасвали над 5 000 доброволци. Един декар широколистна гора може да пречисти около 7 тона прах.  За улеснение на всички, които желаят да засадят дръвчета в Новата гора, има временна автобусна линия. Началната спирка е метростанция „Вардар“, а последната - Новата гора на София. Засажданията този сезон ще се провеждат всяка събота и неделя от 10:00 часа до 16:00 и ще продължат, докато времето позволява.  ", "date": "2019.04.06", "title": "Доброволци садят нова гора край Суходол"}
{"url": "https://www.bgonair.bg/ekrani/2019-04-06/slanchev-bryag-otnovo-e-destinatsiya-1-za-britantsite", "text": "За шеста поредна година Слънчев бряг оглавява класацията на най-привлекателните в ценово отношение дестинации за лятна ваканция в Европа за британците, съобщават медии на Острова.  Барометърът на \"Post Office Travel Money\", който сравнява цените в 20 летни курорта в Европа, показва, че в Слънчев бряг те са намалели въпреки волатилността на паунда. Сред другите изгодни дестинации за британските туристи са Алгарве в Португалия и турският курорт Мармарис, допълва .   Изследването установило, че кошница от девет туристически стоки и услуги, сред които обяд и вечеря, напитки, слънцезащитен крем и препарат против насекоми в Слънчев бряг излиза 38,86 паунда (88,38 лв.), което е с 10,7% по-малко спрямо миналата година. Вечеря за двама с вино струва около 22 паунда (50 лв.), а обяд за двама – малко над 8 паунда (18 лв.). Чаша кафе излиза 70 пенса.  Спад на цените е отчетен и в Алгарве с 16,2%, но разходите за ваканцията са с 48% повече, отколкото в България – 57,45 паунда. Цените в португалския курорт обаче са най-ниски в сравнение с морските курорти от еврозоната и са наполовина на най-скъпия курорт в проучването - Соренто.  ", "date": "2019.04.06", "title": "Слънчев бряг отново е дестинация №1 за британците"}
