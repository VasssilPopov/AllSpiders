{"url": "https://www.bgonair.bg/denqt-on-air/2018-04-27/vizitite-na-makron-i-merkel-v-sasht-s-mnogo-nisak-uspeh", "text": "С тридневната си визита в САЩ френският президент Еманюел Макрон бе първият чуждестранен лидер, на когото американският президент Доналд Тръмп оказва всички почести на държавно посещение.  \"Много сериозно посрещане на много сериозно ниво. То ще контрастира с посещението на Меркел. Тръмп не обича да комуникира с Меркел, тъй като тя носи със себе си осанката на Обама. Тръмп даде до 1 май отсрочка на високите тарифи за алуминий от Европа за САЩ.  \r\nВтората отсрочка е до 12 май, когато трябва да се преразгледа споразумението с Иран. До момента на външнополитическата тема Тръмп се оказа непробиваем\", отбеляза бившият зам.-министър на външните работи Милен Керемедчиев.  Според госта в \"Денят ON AIR\" и двете посещения са изправени пред много малък успех.  \"Тръмп иска да замени войските си в Сирия с египетски и саудитски войски, но те не са съгласни. От 2012 г. САЩ не присъстват трайно в Близкия изток, като този вакуум бе запълнен от Русия, Иран, Турция. Реалният конфликт е Израел-Иран.  \r\nВече се видя, че Асад няма да може да бъде премахнат. Режимът му ще продължи, колкото прецени Русия. САЩ нямат много позитивни ходове, освен да наказват режима на Асад от време на време\", коментира той пред Bulgaria ON AIR.", "date": "2018.04.27", "title": "Визитите на Макрон и Меркел в САЩ – с много нисък успех!"}
{"url": "https://www.bgonair.bg/bulgaria/2018-04-27/kuriozno-izbyagalite-zatvornitsi-ot-tssz-sa-vse-oshte-na-svoboda", "text": "Близо месец след бягството на двамата престъпници от Централния софийски затвор(ЦСЗ), все още се получават сигнали за тяхното евентуално местоположение. Това коментира министърът на вътрешните работи Валентин Радев. Той е оптимистично настроен и твърди, че е все още е възможно да бъдат заловени.  Получават се най-различни сигнали за адреси, на които двама се укривали и всички те се проверяват. Освен това, полицията действа и по други методи, увери министърът.", "date": "2018.04.27", "title": "Куриозно избягалите затворници от ЦСЗ са все още на свобода!"}
{"url": "https://www.bgonair.bg/bulgaria/2018-04-27/imanyari-se-zadushiha-v-peshtera-polzvali-benzinov-agregat", "text": "Иманяри от Пловдив се задушиха в пещера. Инцидентът е станал в местност над село Храбрино.  Баща и син на съответно 73 и 49 години са откарани по спешност в пловдивската токсикология. Те са в тежко състояние.  От първоначалния оглед е станало ясно, че иманярите са вкарали бензинов агрегат в пещерата. Те обаче не са си дали сметка за газовете, които се отделят от двигателя и са загубили съзнание, потвърдиха от полицията в Пловдив.  На място са извикани и екип катерачи, които да проверят дали в пещерата няма и трети човек.", "date": "2018.04.27", "title": "Иманяри се задушиха в пещера - ползвали бензинов агрегат"}
{"url": "https://www.bgonair.bg/bulgaria/2018-04-27/dva-leki-i-tri-tovarni-avtomobila-katastrofiraha-kray-plovdiv", "text": "Два леки и три товарни автомобила катастрофираха на Околовръстния път край Пловдив при село Скутаре. От полицията съобщиха, че сигналът за инцидента е подаден на тел. 112 около 17.00 часа. По първоначални данни леко са пострадали жена и две деца.   ", "date": "2018.04.27", "title": "Два леки и три товарни автомобила катастрофираха край Пловдив"}
{"url": "https://www.bgonair.bg/world/2018-04-27/karvava-drama-v-kitay-mazh-namushka-do-smart-7-detsa-v-uchilishte", "text": "Кървава драма в Китай. Мъж намушка до смърт 7 деца в училище в централната провинция Шънси. Нападателят е ранил с нож и други 12 деца, на които е оказана медицинска помощ. Той е атакувал учениците на излизане от сградата след края на учебните часове. Възрастта на жертвите все още не е потвърдена, но според свидетели те са между 12 и 15-годишни. Нападателят е задържан, засега мотивите му не се съобщават. Снимка: Pixabay  ", "date": "2018.04.27", "title": "Кървава драма в Китай: Мъж намушка до смърт 7 деца в училище "}
{"url": "https://www.bgonair.bg/world/2018-04-27/klyuchova-sreshta-otvad-okeana-merkel-na-rabotno-poseshtenie-vav-vashington", "text": "\r\n Ключова дипломатическа среща отвъд Океана. Германският канцлер на еднодневно работно посещение във Вашингтон в опит да постигне това, което френският президент не успя - да убеди стопанина на Белия дом да освободи Европейския съюз от търговски санкции и да запази стратегическото споразумение за иранската ядрена програма. Американският президент се кани да скъса споразумението и вероятно ще го направи на 12 май. Първата среща на Меркел с Тръмп в Овалния кабинет беше през март миналата година. Тогава канцлерката любезно попита дали няма да се ръкуват. Домакинът ѝ обаче не реагира и демонстративно гледаше в обратната посока. По-късно американският президент заяви, че изобщо не бил чул въпроса.  ", "date": "2018.04.27", "title": "Ключова среща отвъд Океана: Меркел на работно посещение във Вашингтон"}
{"url": "https://www.bgonair.bg/science/2018-04-27/mtel-predstavi-umni-resheniya-za-gradskata-sreda-s-tehnologiyata-narrowbant-iot", "text": "\r\n През изминалата седмица Мтел представи умни решения за градска среда с помощта на Narrowbant IoT технология на събитие в град Монтана. Компанията демонстрира решение за контрол на въздуха, управление на отпадъци, интелигентно осветление и умно паркиране. Монтана е една от 132 общини у нас, с която Мтел си партнира успешно, като предлага пълно портфолио от телекомуникационни решения. От тази седмица Мтел пуска в продажба Nokia 7 Plus за 19,99./месец или 429,99 лв. в брой с план Мтел без граници 5XL.  Вторият модел е Nokia 6 (2018) за 11,99 лв./месец или 209,99 лв. в брой с план Мтел без граници 5XL. И двата смартфона се продават във всички магазини в страната и на онлайн магазина на компанията Време е за въпроса в месечната игра. Отговаряйте правилно с коментар във Facebook страницата на Мтел и можете да спечелите смартфона Huawei P9 lite mini. Въпросът в месечната игра е: Как се казва технологията за умно управление на градовете, която Мтел демонстрира в Монтана?", "date": "2018.04.27", "title": "Мтел представи умни решения за градската среда с технологията Narrowbant IoT"}
{"url": "https://www.bgonair.bg/world/2018-04-27/istorichesko-phenyan-spira-yadrenata-si-programa", "text": "\r\n Пхенян да прекрати ядрената си програма. Това бе основната тема на разговорите между лидерите на Северна и Южна Корея Ким Чен Ун и Мун Дже Ин. Двамата се здрависаха на демаркационната линия, разделяща полуострова, след което хванати за ръце символично преминаха границата. Ким Чен Ун е първият севернокорейски лидер от Корейската война през 1953 година насам, който стъпва на южнокорейска територия. Първата му крачка на юг от границата бе приветствана с бурни аплодисменти от членовете на присъстващите делегации.  След размяна на шеги доскорошните врагове седнаха на масата за преговори в Панминджон – селище в демилитаризираната зона, което носи и прозвището \"село на мира\". По време на разговорите севернокорейският лидер бе следван неотлъчно от сестра си Ким Йо Чен, която през февруари беше на церемонията по откриването на Зимната олимпиада в Пьонгчанг. д \"Започваме нова глава в нашите отношения – където ще има история за мир, просперитет и добри междусъседски отношения. Днес, вместо да създаваме отношения, които няма да можем да поддържаме както в миналото, трябва да създадем основи за честни разговори по настоящите проблеми – проблеми от общ интерес\", заяви Ким Чен Ун. Говорител на южнокорейския президент съобщи, че Ким Чен Ун е дал едно обещание - повече да не буди президента Мун Дже Ин с ракетни опити, които обикновено Пхенян извършваше рано сутрин. Следващата ключова стъпка по пътя на връщането на Северна Корея на международната сцена е очакваната среща между Доналд Тръмп и Ким Чен Ун в рамките на следващия месец.  ", "date": "2018.04.27", "title": "Историческо: Пхенян спира ядрената си програма!"}
{"url": "https://www.bgonair.bg/denqt-on-air/2018-04-27/otnosheniyata-mezhdu-radev-i-borisov-bili-dalech-ot-avtentichnoto-politichesko-naprezhenie", "text": "Този вид \"напрежение\", което регистрираме между премиера Борисов и президента Радев е далеч от автентичното политическо напрежение, което например по-рано днес видяхме, че съществува между президента и министър-председателя на Румъния. Държавният глава на страната Клаус Йоханис ясно заяви, че снема доверието от премиера Виорика Дънчила. Това заяви в студиото на   политологът Румяна Коларова. По думите ѝ българският президент отправя критики към правителството, но на практика не му се противопоставя радикално. \"Управляващите осъществяват политика, която определено е подкрепена от гражданите. Затова и президентът Румен Радев играе върху т.нар. \"дифузно неодобрение\" или с други думи - хората не са особено благосклонни към правителството, затова е хубаво да се кажат няколко лоши думи за него\", посочи Коларова. Пред   политологът Любомир Стефанов пък подчерта, че престрелки между институциите се наблюдават още от 2017 година, когато държавният глава заявил, че е президент на всички българи. \"Не мога да не се съглася, че Радев някак все не стига до края. Веднъж се опита да наименува злото, да хвърли светлина в бездната, задкулисието. В гражданите обаче не остава убеждението, че е готов да довърши нещата\", подчерта политическият анализатор в студиото на Ганиела Ангелова. И двамата експерти в студиото се обединиха около тезата, че държавният глава работи повече за популярност отколкото за политически проект. ", "date": "2018.04.27", "title": "Отношенията между Радев и Борисов били далеч от автентичното политическо напрежение"}
{"url": "https://www.bgonair.bg/bulgaria/2018-04-27/poredna-katastrofa-poredna-postradala-voynata-ne-stihva", "text": "\r\n Още един епизод от войната на пътя - жена е с опасност за живота, след като беше блъсната на пешеходна пътека в Бургас. Зад волана е бил 75-годишният Валентин Велков. Той твърди, че има златен талон и е карал бавно. Свидетели на инцидента твърдят, че от удара жената е излетяла на 20 метра. Съпругата на шофьора твърди, че жената не е пресичала на пешеходна пътека. От бургаската болница съобщиха, че жената е с черепно мозъчна травма и с опасност за живота. От полицията изясняват самоличността ѝ, тъй като е била без документи.  Пешеходката е на видима възраст около 50 години. Заради инцидентът пътният трафик беше пренасочен, предаде Стиляна Георгиева.", "date": "2018.04.27", "title": "Поредна катастрофа, поредна пострадала… Войната не стихва!"}
{"url": "https://www.bgonair.bg/world/2018-04-27/rumanskiyat-prezident-poiska-ostavkata-na-premiera-viorika-danchila", "text": "Румънският президент Клаус Йоханис поиска оставката на премиера Виорика Дънчила. Повод за политическия раздор стана таен меморандум за преместване на посолството на стараната в Израел (от Тел Авив в Ерусалим), без въпросът да бъде консултиран с държавния глава.  Президентът Йоханис не може да я отстарни, но може да провокира вот на недоверие в парламента.  Той обаче би бил неуспешен, предвид силното мнозинство на управляващата партия. Румъния би станала първата страна в Европейския съюз и една от малкото по света, преместили посолството си, след като американският президентът Доналд Тръмп призна Йерусалим за столица на Израел през декември.", "date": "2018.04.27", "title": "Румънският президент поиска оставката на премиера Виорика Дънчила"}
{"url": "https://www.bgonair.bg/world/2018-04-27/eksploziya-v-amerikanska-petrolna-rafineriya-rani-nad-10-dushi", "text": "Най-малко 11 души бяха ранени при експлозия и последвал пожар в петролната рафинерия \"Хъски енерджи\" в американския щат Уисконсин. Властите наредиха превантивната евакуация на хората от близкия град Сюпириър заради гъстите облаци задушлив дим от горящия петрол. Училища и обществени сгради в населеното място, в което живеят около 30 хиляди души, бяха затворени. Очаква се пожарът в рафинерията да продължи няколко дни. Причината за експлозията все още се изяснява.", "date": "2018.04.27", "title": "Експлозия в американска петролна рафинерия рани над 10 души"}
{"url": "https://www.bgonair.bg/world/2018-04-27/mnogohilyadni-protesti-v-madrid-zaradi-likite-prisadi-na-iznasilvachi", "text": "Стотици хиляди излязоха на протест пред сградата на правосъдното министерство в испанската столица Мадрид. Повод за масовото недоволство стана присъдата на петима мъже, обвинени в изнасилването на 18-годишно момиче по време традиционното надбягване с бикове в Памплона преди две години. Осъдените получиха по 9 години за сексуално посегателство. Според протестиращите, присъда е прекалено малка, с оглед на факта, че мъжете са записали изнасилването с мобилен телефон и са коментирали стореното в затворена група в социалните мрежи. Съдебното дело, което в продължение на пет месеца се гледаше при закрити врата, за да се предпази самоличността на жертвата, предизвика широк обществен отзвук в цяла Испания. Редица организации за защита правата на жените призоваха за промяна в закона, който в момента разграничава сексуалното посегателство от изнасилването.", "date": "2018.04.27", "title": "Многохилядни протести в Мадрид заради ликите присъди на изнасилвачи"}
{"url": "https://www.bgonair.bg/world/2018-04-27/poreden-razgrom-za-daesh-kray-na-propagandata-im", "text": "Международен координиран удар прекрати потока на терористична пропаганда на групировката \"Ислямска държава\"(ДАЕШ).  От отдел \"Киберпрестъпност\" към ГДБОП и партньорите им от Европа, Канада и Съединените щати, на българска територия е спрян достъпът до четири сървъра, използвани за разпространение на информация от новинарската агенция на \"Ислямска държава\" \"Amaq\".  Разследването започва в края на 2015 г., когато всички държави-членки на Евросъюза са информирани за възникването на агенцията.", "date": "2018.04.27", "title": "Пореден разгром за ДАЕШ - край на пропагандата им!"}
{"url": "https://www.bgonair.bg/denqt-on-air/2018-04-27/zadava-se-geyparad-patriot-tsennosten-sblasak-koyto-ne-reshava-nishto", "text": "\r\n Тази година парадът(прайдът) на хората с различна от традиционната сексуална ориентация ще бъде на 9 юни във София. Тази тема много често сръчква обществото ни, а коментарите по нея са не по-малко цветни от самото събитие. \"Гейпарадите не са лъжица за нашето общество, дори и да са приети в други държави. Столичната община заяви, че ще подкрепя събитието. Предполагам, че е имало много силен натиск над общината. Това е ценностен сблъсък. Не мисля, че този прайд решава каквито и да е проблеми. Хомосексуалистите не са дискриминирани в България. Те търсят начини да бъдат забелязани, защото с какво друго могат да ги забележат, ако не с ориентацията им?\", посочи общинският съветник от ВМРО Карлос Контрера.  По негови изчисления само охраната на парада ще струва на общината 180 000 лева. Активизираните полицаи ще бъдат дръпнати от няколко района оставяйки ги на практика неохраняеми, допълни още гостът в \"Денят ON AIR\".   \"Кой пречи на тези хора да бъдат такива? Защо трябва да се тръби? Хората, които защитават гейпарада, са с изключително тоталитарно мислене. Тези \"защитници\" изповядват философията, че само тяхната гледна точна е правилната, а всички други трябва да бъдат мачкани. Няма да спрем да се противопоставяме. Една от идеите на тези прайдове е да свикнем с гейбраковете и осиновяването на деца от гейдвойки\", изтъкна съветникът пред Bulgaria ON AIR. Карлос Контрера съзря двоен стандарт в случая с арестуваната кметица на столичния район \"Младост\" Десислава Иванчева по обвинения в тежка корупция.  \"Не може да блокираш административно един район, да притискаш граждани и фирми и да работиш по безочлив начин. Преди дни арестуваха няколко служители на ДАИ, но не виждам тълпи от протестиращи хора за тях. Обществото ни проявява двойни стандарти. Защитата се опитва да представи този процес като фарс, а говорим за много сериозна корупция. Не трябва да губим фокус от голямата тема\", подчерта той. ", "date": "2018.04.27", "title": "Задава се гейпарад. Патриот: Ценностен сблъсък, който не решава нищо!"}
{"url": "https://www.bgonair.bg/bulgaria/2018-04-27/zov-za-pomosht-balgari-bedstvat-v-braziliya-v-tezhka-bitka-s-raka", "text": "\r\n Трогващата история на една болна българка, която търси спасението си. Теодора избира алтернативно лечение в Бразилия, след като не получава надежда от българските лекари.  След като състоянието ѝ се влошава, тя не може да се върне в родината си. Нашият екип се свърза със съпруга ѝ, потърсихме съдействие и от българското Външно министерство. Преди две години Теодора чува тежката диагноза – рак на гърдата, а впоследствие и метастази в главата. След редица опити за лечение, семейството ѝ открива искрица надежда в Бразилия, при така наречения медиум-лечител Жоао де Деус.  Връзката с него прави Кармен – жена, която се изявява също като лечител и която помага на хора, които \"изпитват нуждата от осезателна духовна промяна в живота си и онези, които имат нужда от изцеление\".  И така, на 26 март българката пристига в град Абаджания в Бразилия с група наши сънародници, които също възнамерявали да се лекуват с алтернативни методи. \"За организацията, за престоя и т.н., Кармен е събирала на човек от групата между 2 и 3 хиляди лева. Има периоди, когато е по-евтино, и други периоди, когато е по-скъпо, но не мога да разбера защо. Като се отиде при този Жоао си плащаш за вода, за някакви сувенири, за някакви такива неща, уж заредени енергийно. Но всичко е като един магазин\", споделя половинката на Теодора - Александър Русанов. След 5 дни престой в Абаджиния, групата се отправя към Аквас де Линдоя. \"Там има друг медиум - Жозелинио, който всъщност се оказа някакъв адвокат, въобще не е никакъв медиум\", добави Русанов. Впоследствие състоянието на жената се влошава и е настанена в малка болница в града, но там никой не може да ѝ помогне. С помощта на българските ни представители в Бразилия, успяват да прехвърлят Теодора в частна болница.  Така от 6 април семейството още е там, след като от няколко авиокомпании отказват да превозят Теодора на легло. Други пък неофициално казват, че един такъв превоз би струвал между 30 и 50 хиляди евро. \"Нейното състояние е стабилно, тя може да изкара в това състояние и месеци, но тя не може да се събуди, заради притискането на метастазите в мозъка на определени места. Тя е в постоянно легнало положение, но не е в кома. Тя диша самостоятелно, не е на апарат\", обясни Александър.  В неделя Александър успя да пише и до Министерството на външните работи, от които ние от Bulgaria ON AIR днес получихме отговор. Междувременно, посланикът ни в Бразилия г-н Валери Йотов провежда спешна среща с министъра на здравеопазването на страната, а посланичката на Бразилия в София е извикана в дирекция \"Консулски отношения\" в МВнР.  Министерството проучва възможностите за транспортиране на българката до страната ни. За целта се водят разговори с различни авиокомпании и държавни ведомства, но ситуацията се усложнява заради голямото разстояние, необходимостта от специализирана медицинска техника и реанимационен екип за поддържането на жизнените показатели по време на полета, както и от състоянието на нашата сънародничка.  До момента няма категорично разрешение от лекуващите лекари тя да пътува на толкова дълъг полет.  Непрекъснато сме в контакт с болницата и с роднините на нашата сънародничка. По телефон успяхме да разговаряме и с Кармен Лазарова, която категорично отрече вината да е в нея, защото е можело лечението да се проведе и от разстояние, по снимка. \"Не знаех за състоянието на Теодора Маджарова, не бях осведомена и ако бях - тя нямаше да пътува, щях да поискам лечение от разстояние. На всички раково болни, особено такива с тумор в главата, им е абсолютно забранено да ходят. На мен ми беше казано, че всички от групата могат да пътуват. Само двама души от тази група дойдоха при мен, говориха с мен, сложих ги на кристалното легло. На съпруга на Маджарова изпратих писмо, в което ги каня на среща. Но тя не се появи\", разказа Кармен Лазарова.  Очакваме скоро време семейството на Теодора да получи отговор от Външното ни министерство и да се приберат в България, където им дават шанс Теодора все пак да се събуди. Съпругът на Теодора ни уведоми, че докторите от частната болница в Бразилия са издали документ, с който декларират, че тя е в по-добро състояние и няма нужда да лети с доктор.  Нужен ѝ е само парамедик, който да администрира течната храна и да подава кислород, ако това е нужно по време на полета.  Семейството смята, че това би дало по-голям шанс те да се приберат възможно най-скоро в България и Теодора да продължи лечението си. ", "date": "2018.04.27", "title": "Зов за помощ: Българи бедстват в Бразилия в тежка битка с рака!"}
{"url": "https://www.bgonair.bg/world/2018-04-27/demonstratsiya-na-mosht-moskva-se-gotvi-treskavo-za-denya-na-pobedata", "text": "\r\n Трескава подготовка в Москва за Деня на победата - 9 май.  По улиците на руската столица на първата нощна репетиция излязоха над 13 000 военни и близо 150 единици бойна техника.  Тази година Кремъл обеща парадът да е още по-пищен от миналогодишния, вероятно в опит да покаже военна мощ на фона на обтегнатите отношения със ЕС и НАТО, коментират анализатори", "date": "2018.04.27", "title": "Демонстрация на мощ: Москва се готви трескаво за Деня на победата"}
{"url": "https://www.bgonair.bg/bulgaria/2018-04-27/balgariya-shte-bade-sledvashtiyat-chlen-na-evrozonata-kategorichen-be-pier-moskovisi", "text": "\r\n \n Пореден глас в подкрепа на влизането на България в еврозоната и пореден отказ да се отговори на въпроса \"кога\". Този път изказването дойде от еврокомисаря по икономическите въпроси Пиер Московиси. Той участва в неформалната среща на финансовите министри на страните членки на еврозоната в София. , каза Московиси.", "date": "2018.04.27", "title": "Московиси: България ще бъде следващият член на еврозоната"}
{"url": "https://www.bgonair.bg/bulgaria/2018-04-27/44-ot-balgarite-smyatat-che-sluchayat-ivancheva-e-postanovka", "text": "Случаят с ареста на кмета на столичния район \"Младост\" Десислава Иванчева поляризира мненията и не оставя обществото с еднозначно впечатление. Това проличава от резултатите от най-новото изследване на \"Галъп интернешънъл\".  44% се съгласяват с твърдението, че акцията срещу нея по-скоро е постановка. 34% са на обратното мнение.  Цели 22% не знаят дали случаят с Иванчева е скалъпен или не. ", "date": "2018.04.27", "title": "44% от българите смятат, че случаят \"Иванчева\" е постановка"}
{"url": "https://www.bgonair.bg/world/2018-04-27/boyko-borisov-na-liderska-sreshta-v-skopie-zaradi-protsesa-bardo-brioni", "text": "Премиерът Бойко Борисов на посещение в Скопие. По покана на македонския президент Георге Иванов, Борисов ще е гост на лидерска среща по процеса \"Бърдо-Бриони“, който има за цел да помогне стабилизирането на региона. Снимка: Олег Попов, Bulgaria ON AIR", "date": "2018.04.27", "title": "Борисов на лидерска среща в Скопие заради процеса \"Бърдо-Бриони\""}
{"url": "https://www.bgonair.bg/bulgaria/2018-04-27/premier-i-vitse-kategorichni-razlichiya-ima-no-iskame-darzhavata-da-varvi-napred", "text": "\r\n Премиерът Бойко Борисов коментира в Търговище, че различия между коалиционните партньори има, но има и обща цел - държавата да върви напред.  Заедно с министъра на отбраната Красимир Каракачанов премиерът беше на посещение във военния завод \"ТЕРЕМ - Хан Крум\" в Търговище. \"Нито ВМРО ще стане ГЕРБ, нито ГЕРБ ще стане ВМРО. Имаме своите различия и те винаги ще останат. Имаме една обща цел. Трябва да си вършим работата\", добави още Борисов. Според Каракачанов диалог в коалицията има, но проблемът трябва да се търси в парламента, защото \"там скърцат колелцата\".", "date": "2018.04.27", "title": "Премиер и вице категорични: Различия има, но искаме държавата да върви напред"}
{"url": "https://www.bgonair.bg/world/2018-04-27/severna-i-yuzhna-koreya-provedoha-istoricheska-sreshta", "text": "Историческа среща между лидерите на Северна и Южна Корея. Ким Чен Ун и Мун Дже Ин си стиснаха ръцете на демаркационната линия, разделяща полуострова, а след това символично преминаха границата. Това се случи в 02:30 часа след полунощ българско време. Ким Чен Ун е първият севернокорейски лидер, стъпил на южнокорейска територия след Корейската война през 1953 година. Първата му крачка на юг от границата бе приветствана с бурни аплодисменти от членовете на присъстващите делегации.  Сред високопоставените официални лица бе и сестрата на Ким, която през февруари беше на церемонията по откриването на Зимната олимпиада в Пьонгчанг. Разговорите между двамата лидери ще се фокусират върху изявеното желание от страна на Пхенян да се откаже от ядрените тестове.  Друг акцент в срещата ще са и възможностите за мир на Корейския полуостров, както и икономическото и социално сътрудничество между двете държави.", "date": "2018.04.27", "title": "Северна и Южна Корея проведоха историческа среща"}
{"url": "https://www.bgonair.bg/reportazhi/2018-04-27/trevozhna-statistika-denonoshtnite-apteki-v-balgariya-sa-samo-32", "text": "\r\n България е на едно от челните места по брой аптеки на глава от населението в Европа, но на едно от последните по достъп до фармацевтични услуги. Тази тревожна тенденция сподели министърът на здравеопазването Кирил Ананиев на днешния парламентарен контрол. Остър е проблемът с денонощните аптеки. В големи региони на страната такива просто няма. По брой аптеки на глава от населението страната ни се нарежда сред първите в Европа с 1806 души обслужвани в една аптека срещу средноевропейския показател от 4450 души, отбеляза Ананиев.  В България има близо 4000 аптеки, но в същото време в 16 малки общини с общо население от 50 000 души няма аптека. Само 0,8 на сто от аптеките са с денонощен режим на работа.  Смолян е един от областните градове, където от години няма денонощна аптека. Според фармацевтите там обаче икономически не е изгодно да се поддържа денонощно гише.  Общините могат да субсидират дейността на аптеките в малките населени места, смята здравният министър. В момента се подготвял и пакет от стимули за откриване на аптеки там, където не достигат.", "date": "2018.04.27", "title": "Тревожна статистика: Денонощните аптеки в България са само 32"}
{"url": "https://www.bgonair.bg/bulgaria/2018-04-27/premierat-iska-boynata-ni-tehnika-da-se-remontira-u-nas", "text": "\"Амбицията ни е проектът за модернизиране на машините за Сухопътните войски да бъде реализиран в български предприятия и в процеса да бъдат ангажирани български учени, инженери, механици\". Това обяви министър-председателят Бойко Борисов при посещението си във военноремонтния завод \"ТЕРЕМ - Хан Крум\" в Търговище. По думите му това ще позволи отпуснатите средства от държавния бюджет да останат в България, да се развива научният потенциал и да се повиши жизненият стандарт. \"За съжаление, не така е било през последните години. Най-лесно е да се купува, да се харчат парите на данъкоплатците\", коментира вицепремиерът Томислав Дончев. Той посочи, че желанието на правителството е да бъде ангажиран целият индустриален и научен потенциал на страната. \"Ако този потенциал бъде развит, той ще може да намери и други клиенти\", посочи Дончев, цитиран от правителствената пресслужба. Министърът на отбраната Красимир Каракачанов пък посочи, че в момента тече междуведомственото съгласуване на проектите за инвестиционни разходи за придобиване на основна бойна техника за Сухопътните войски и на нов боен самолет. Очаква се те да бъдат внесени за разглеждане от Министерския съвет на заседанието на 9 май. Проектът за бойните машини е разработен за времеви интервал от 12 години и е на стойност 1,22 млрд. лв. без ДДС. Той предвижда придобиване на 150 броя бойна и специална техника за три батальонни бойни групи, на системи и допълнително оборудване, както и обучение на състава. Според втория инвестиционен проект ще бъдат закупени 16 самолета на два етапа. През първия етап, който е финансово осигурен с 1,5 млрд. лв. без ДДС, ще бъдат придобити не по-малко от осем самолета, ще се осигурят средства за наземно обслужване, обучение на състава, първоначална интегрирана логистична поддръжка (за период от 3 години) и въоръжението.", "date": "2018.04.27", "title": "Премиерът иска бойната ни техника да се ремонтира у нас"}
{"url": "https://www.bgonair.bg/reportazhi/2018-04-27/nova-stantsiya-shte-meri-zamarsenostta-na-vazduha-v-ruse", "text": "\r\n Министърът на околната среда и водите Нено Димов обнадежди русенци, че ще могат да дишат чист въздух. Той се срещна с представители на завода за автомобилни части, който се смята за основен замърсител на Русе. Хората са притеснени от задушливата миризма, която често се носи във въздуха в нощните часове. Настояват да има качествена апаратура, която да дава ясна картина за замърсяването на въздуха. Освен това искат информация от къде идва замърсяването на въздуха и да се предприемат мерки.  Част от тези мерки вече са факт, стана ясно днес след срещата на Димов с представители на завода, след която стана ясно, че фирмата е направила инвестиции от 7 милиона евро за подобряване на екологичната си система. От три дни има и собствена апаратура за замерване на вредните емисии, чиито данни ще се съпоставят с новата станция на екоинспекцията. Жителите на града обаче са скептично настроени към обещанията, въпреки набелязаните конкретни мерки срещу изпускането на вредни емисии.", "date": "2018.04.27", "title": "Нова станция ще мери замърсеността на въздуха в Русе"}
{"url": "https://www.bgonair.bg/bulgaria/2018-04-27/prokuraturata-pogna-oshte-13-bolnitsi-za-bezstopanstvenost", "text": "\r\n Прокуратурата е започнала разследване за безстопанственост в още 13 болници в страната.  Проверяват се четири болници в София, както и лечебни заведения във Видин, Разград, Стара Загора, Търговище, Хасково и Шумен.  В края на миналата година след протест на работещите в болницата във Враца главният прокурор Сотир Цацаров, министърът на вътрешните работи Валентин Радев и министърът на здравеопазването Кирил Ананиев обявиха, че започват проверка на стотици договори на болници в цялата страна за наличието на т. нар. модел \"болница в болница\" - държавно или общинско лечебно заведение допуска на своя територия частно, което е в нарушение на закона, като сключва договори за еднакви дейности, за отдаване на апаратура под наем или за съвместна дейност.", "date": "2018.04.27", "title": "Прокуратурата погна още 13 болници за безстопанственост"}
{"url": "https://www.bgonair.bg/bulgaria/2018-04-27/bsp-poiska-ostavkata-na-zam-shefa-na-parlamenta-emil-hristov", "text": "\r\n От БСП изпълниха заканата си и внесоха искане за оставката на заместник-председателя на парламента Емил Христов. Причината е недопускането на протестиращите майки на деца с увреждания в парламента. До отстраняването му обаче едва ли ще се стигне.", "date": "2018.04.27", "title": "БСП поиска оставката на зам.-шефа на парламента Емил Христов"}
{"url": "https://www.bgonair.bg/notifikatsii/2018-04-27/tezhka-katastrofa-kray-burgas-vze-zhertva", "text": "\r\n Тежък пътен инцидент на пътя Бургас-Малко Търново взе една жертва. Тази сутрин близо до село Маринка товарен автомобил на куриерска фирма е навлязъл с висока скорост в насрещното движение и буквално е разцепил на две лек автомобил, шофиран от 22–годишна жена.  На място е загинала 67-годишната ѝ майка, с която пътували за Истанбул.  При удара като по чудо е оцеляло бебе, което е било в колата. От бургаската болница съобщиха, че то е с натъртвания, но няма опасност за живота му.  Уточнява се състоянието и на шофьорката на лекия автомобил, както и на още една жена, която е пътувала с тях.  35-годишният шофьор на товарния автомобил също е пострадал и е настанен в болницата в Бургас.  ", "date": "2018.04.27", "title": "Тежка катастрофа край Бургас взе жертва"}
{"url": "https://www.bgonair.bg/bulgaria/2018-04-27/zemedeltsi-na-protest-zaradi-navodneni-zemi", "text": "Земеделски производители ще блокират пътя Русе - Силистра край село Нова Черна. Причината е, че търпят огромни загуби, заради наводнени хиляди декари земеделски земи.  Припомняме, че след две големи аварии, помпените станции край Ряхово и Нова Черна спряха да работят и това не позволява отводняването на залети от високите подпочвени води земеделски земи.  Въпреки многократните срещи в Напоителни системи, на които са участвали представители на областните администрации в Русе и Силистра, все още не са предприети мерки за отводняване.  Според производителите са залети над 50 хиляди декара земеделски земи на територията на общините Сливо поле и Тутракан.", "date": "2018.04.27", "title": "Земеделци на протест заради наводнени земи"}
{"url": "https://www.bgonair.bg/bulgaria/2018-04-27/raznoboy-mezhdu-angelkova-i-simeonov-zaradi-zabranata-za-pushene", "text": "Пореден разнобой между вицепремиера Валери Симеонов и министъра на туризма Николина Ангелкова. След като миналото лято влязоха в противоречие заради показните акции срещу шума на Симеонов, сега предложението му да отпадне забраната за пушене в заведенията не се хареса на Ангелкова. Според нея забраната за тютюнопушене не е изгонила туристите, напротив - имало ръст на посещенията на чужденци, пише  . А дали предложението на Симеонов да се разреши пушенето в обособени помещения в ресторантите и нощните заведения ще доведе още хора у нас, тя не се нае да прогнозира. \"Забраната за пушене не влияе на ръста на туристите и нещата трябва да останат така, но ако се стигне до такава законодателна инициатива, трябва да се направи широка обществена дискусия, да се чуят всички заинтересовани страни, да се направи оценка за въздействието\", коментира тя. Ангелкова призна, че е непушач и според нея, особено в ресторантите, не бива да се пуши. Снимка: Архив", "date": "2018.04.27", "title": "Разнобой между Ангелкова и Симеонов заради забраната за пушене"}
{"url": "https://www.bgonair.bg/sutreshen-blok/2018-04-27/zlataritsa-iska-izselvane-na-samonastanilite-se-romi-v-grada", "text": "\r\n Жителите на Златарица се събраха пред сградата на общината за втори пореден ден, за да настояват за сигурност за себе си. Причината за недоволството им е случаят с нападението над възрастна жена от града. Баба Мария била ограбена и пребита от самонастанил се ром в населеното място, който дори се е опитал да я изнасили. Жената вече е стабилизирана в болницата във Велико Търново и се очаква днес да бъде изписана.  Нападението е извършено от 36-годишен криминално проявен, който е обявен за издирване, а жителите на Златарица споделят, че се страхуват да спят и че редовно стават жертва на грабежи. \"И други са тормозили, други жени и семейства. Тормозят деца и кражби също има. Според мен трябва да се изолират тези хора, които са дошли\", сподели пред камерата на   жител на Златарица. Нападателят е част от ромска група, която в последно време се самонастанява в изоставени къщи в града и упражнява системен тормоз над местните жители. Според кмета на града Пенчо Чанев няма механизъм, с който общината да изсели самонастанилите се роми. \"Нещата са сбъркани. Полицаите установяват, че някой живее самонастанил се, няма адресна регистрация и им съставят актове. От друга страна те не знаят дали собственикът ги е пуснал с пари или да пазят имота му\", обясни Чанев в ефира на  . Кметът каза също, че въпросната група роми са от сливенския край и не искат да се интегрират. По думите му те не зачитат никакви норми и правила. Пенчо Чанев обеща по-засилено полицейско присъствие и други мерки, които ще се обсъждат на среща между институциите през следващата седмица. ", "date": "2018.04.27", "title": "След зверството: Златарица иска изселване на самонастанилите се роми"}
{"url": "https://www.bgonair.bg/sutreshen-blok/2018-04-27/podobni-niva-na-koruptsiya-v-balgariya-ne-sme-dostigali-nikoga-smyata-politolog", "text": "\r\n Така политологът доц. Мария Пиргова коментира в \" \" случая със задържаните заради огромна сума подкуп Десислава Иванчева, Биляна Петрова и Петко Дюлгеров. Доцентът коментира и \"престрелките\" между президента и правителството след свикания КСНС. \" \", уточни още тя. По думите ѝ Бойко Борисов няма шанс да стане президент, ако насреща му стои Румен Радев, който е със 70% рейтинг сред обществото. Мнението на журналиста Юлий Москов е, че всеки може да говори каквото си иска, но \"групата на Иванчева прекалява с простотиите\". \" \", категоричен е журналистът пред  . Според него държавният глава неправилно влиза в конфликт с управляващите и се бърка в неща, които не са негова работа. \" \", добави още Москов.", "date": "2018.04.27", "title": "Подобни нива на корупция в България не сме достигали никога, смята политолог"}
{"url": "https://www.bgonair.bg/sutreshen-blok/2018-04-27/slanchevoto-vreme-se-zadarzha-no-na-mesta-shte-prevali", "text": "\r\n Днес времето остава слънчево, но ще има места в страната където ще превали. Следобед главно над Източна България ще превали и прегърми, но валежите няма да са масови, посочи синоптикът на Bulgaria ON AIR Симеон Матев. Най-топлото място тази сутрин е Русе с температура от 18 градуса. Отново ни очакват температури с летни стойности, но все пак днес ще е малко по-хладно заради преминаващия близо до страната студен атмосферен фронт. Събота и неделя времето ще бъде добро. Ще има усилване на вятъра от изток, което ще донесе прохлада. Времето ще бъде предимно слънчево. Ще има повече облаци над планините в Западна България. В неделя валежите са изключени, стана ясно още от прогнозата на Матев в \"България сутрин\". В началото на следващата седмица времето запазва летния си характер. В понеделник и вторник вятърът от изток ще отслабне и температурите отново ще се покачват.  Максималните дори ще достигнат 32-33 градуса.  В края на следващата седмица обаче отново се очаква влошаване на времето.", "date": "2018.04.27", "title": "Слънчевото време се задържа, но на места ще превали"}
{"url": "https://www.bgonair.bg/sutreshen-blok/2018-04-27/zdravnata-ni-sistema-e-dvulichna-dostapna-no-ne-i-moderna", "text": "\r\n Националният консултант по инвазивна кардиология проф. Иво Петров е на мнение, че случаят с починалата жена в болница \"Св. Екатерина\", която нямала 10 хиляди лева, за да доплати за поставяне на аортна клапа, показва двуличието на българската здравна система. \"Формално имаме осигурен пълен достъп до здравната система и в същото време силно ограничен достъп до високотехнологична медицина поради недостатъчност във финансирането\", каза той в студиото на  . По думите на проф. Петров случаят с жената от \"Св. Екатерина\" е един от многото, в които хора умират в домовете си, защото нямат достъп до новите медицински технологии. Той беше категоричен, че у нас има повече от необходимите легла и болници, но липсват модерните медицински средства. Причината за този парадокс, според консултанта, е в нуждата от оптимизация на здравната ни система, при която да има контрол върху резултатите от приложението на различни медицински методики. \"Много важно е да се оптимизира както финансирането, така и разпределението на финансите\", обясни проф. Иво Петров пред  . Той беше категоричен, че в страни като Германия, Холандия и САЩ здравните вноски са в пъти по-високи от нашите и затова са налични необходимите средства, с които пациентите да имат достъп до новите медицински технологии и модерни средства за лечение.  \"Тези ниски начални осигуровки превръщат в заложник именно пациентите, които имат нужда от високотехнологична медицина\", каза националният консултант по инвазивна кардиология. Проф. Петров обаче подчерта, че ако у нас се увеличи здравната вноска, това ще доведе до допълнително изтичане на средства.", "date": "2018.04.27", "title": "Светило в кардиологията: Здравната ни система е двулична!"}
{"url": "https://www.bgonair.bg/sutreshen-blok/2018-04-27/ivancheva-ne-e-krayniyat-poluchatel-na-podkupa-tvardi-zhurnalist", "text": "\r\n Специализираният съд остави за постоянно в ареста кмета на столичния район \"Младост\" Десислава Иванчева, нейния заместник Биляна Петрова и Петко Дюлгеров по обвинение за взимане на подкуп в особено големи размери. \" \", коментира   и добави, че има такава информация, но отказа да назове източниците си. Според нея Десислава Иванчева  . Още повече се усъмних в правотата на Иванчева, слушайки нейния защитник, отбеляза тя и разкритикува работата на адвокат Марин Марковски. \" \", настоя PR-ът на Община \"Младост\" д-р  . Той показа   сигнал от Иванчева, подаден преди месец до прокуратурата и полицията, за фалшификация на документи от страна на единия от свидетелстващите срещу нея в момента. \" \", каза още Кърджилов. По думите му бавенето на преписки не е незаконно, а парите са сложени в колата на Иванчева и Петрова от неизвестно лице. Според него най-вероятно това е Петко Дюлгеров.  Междувременно майката на Десислава Иванчева настоява, че дъщеря ѝ е напълно невинна и по съдебен път ще си търси правата за уронване на престижа. По думите ѝ държавата се е подготвяла за обвинението 5-6 месеца.  Целта им е да я махнат и я махната, коментира тя пред камерата на   и настоя, че съдът е корумпиран. \" \", подчерта Петър Кърджилов. \"Голямата беля е, че в нашата политика хората се хвърлят да издигат непознати за тях личности. Не я познавате\", отправи нападка към него журналистът Ива Николова.", "date": "2018.04.27", "title": "Иванчева не е крайният получател на подкупа, твърди журналист"}
{"url": "https://www.bgonair.bg/reportazhi/2018-04-27/evroliberalite-borisov-da-otstrani-ataka-ot-vlastta", "text": "\r\n Алиансът на либералите и демократите в Европа поиска от премиера Бойко Борисов да отстрани \"Атака\" от управление заради позицията на лидера ѝ Волен Сидеров за Крим.  Призивът дойде след среща на президента на Алианса Ханс ван Бален с ръководството на ДПС в Народното събрание, предаде репортер на Bulgaria ON AIR. Ханс ван Бален подкрепи председателя на ДПС Мустафа Карадайъ в критиките му към премиера за управление с партии, които подкрепят анексирането на Крим. Припомняме, че лидерът на \"Атака\" Волен Сидеров обяви, че хората, които живеят там сами са избрали Русия и отделяне от Украйна. Нещо, което ЕС осъжда като неправомерно и дори наложи санкции на Русия. \"Г-н Борисов, трябва да поемете отговорността, ако ваш партньор подкрепя незаконното анексиране на Крим. Г-н Борисов, Г-н Станишев, задават се доста бурни времена пред вас\", заяви Ханс ван Бален. До една година страната ни трябва да се присъдини към шенгенското пространство. България и Румъния са категорично подготвени и за еврозоната, е мнението е на Ван Бален. Междувременно БСП поиска официално отстраняването на зам.-председателя на парламента Емил Христов, тъй като не е допуснал майки на деца с увреждания да влязат в залата на Народното събрание и да се срещнат с червените.", "date": "2018.04.27", "title": "Евролибералите: Борисов да отстрани \"Атака\" от властта!"}
{"url": "https://www.bgonair.bg/bulgaria/2018-04-27/shofyor-zaredil-gaz-na-benzinostantsiya-a-posle-kolata-mu-gramna", "text": "Газова уредба на автомобил избухна тази сутрин в Кърджали. Взривът е бил толкова силен, че е разтресъл прозорците на околните жилищни кооперации. Инцидентът е станал на метри от паркинга на жилищен блок. Минути преди експлозията шофьорът на колата е заредил с газ на бензиностанция.  Когато тръгва за работа с автомобила, усеща мирис на газ. Мъжът решава да остави колата и да се обади на пожарната, а в този момент превозното средство пламва.  На място пристигат огнеборци. Шофьорът е бил откаран с линейка, без наранявания, но много изплашен.", "date": "2018.04.27", "title": "Шофьор заредил газ на бензиностанция, а после колата му гръмна"}
