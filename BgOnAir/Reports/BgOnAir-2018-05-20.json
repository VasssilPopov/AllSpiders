{"url": "https://www.bgonair.bg/world/2018-05-20/trima-ubiti-i-desetki-raneni-pri-ataka-v-pravoslavna-tsarkva-v-chechnya", "text": "Двама полицаи и един гражданин са загинали при атака в православна църква в Чечня. Четирима терористи влезли в църквата с намерение да вземат заложници. Специалните сили обаче се намесили и терористите били елиминирани.", "date": "2018.05.20", "title": "Трима убити и десетки ранени при атака в православна църква в Чечня"}
{"url": "https://www.bgonair.bg/world/2018-05-20/phenyan-si-iska-obratno-12-otvlecheni-servityorki-ot-seul", "text": "Северна Корея поиска от Южна Корея да върне обратно 12 сервитьорки, за които твърди, че са отвлечени против волята им, съобщи АФП. Те работели в държавен севернокорейски ресторант в Китай. Управителят на ресторанта признава, че ги излъгал и ги е принудил да го последват по нареждане на южнокорейските тайни служби, пише \"Фокус\". \"Южнокорейските власти трябва незабавно да върнат нашите гражданки обратно при семействата им и това ще покаже воля за подобряване на двустранните отношения\", заявиха от Пхенян.", "date": "2018.05.20", "title": "Пхенян си иска обратно 12 отвлечени сервитьорки от Сеул"}
{"url": "https://www.bgonair.bg/world/2018-05-20/do-everest-s-kauza-balgarinat-slavi-nestorov-na-pokriva-na-sveta", "text": "Отново поглеждаме към Хималаите, но този път с добри новини - българинът Слави Несторов вчера успя да се качи на най-високия връх - Еверест. Експедицията си до високият 8848 м връх той почна в началото на месеца, съобщава  . Качването на Несторов обаче е специално - той се качи на \"покрива на света\" с кауза. Той се опитва да повиши вниманието и знанието на хората за болестите, свързани с уринарни инфекции. Българинът бе споделил преди началото на експедицията, че над 43 млн. души страдат от такива инфекции, над 110 млн. мъже имат проблеми с простатата, а други 150 000 000 - еректилна дисфункция. Несторов е използвал хубавото време в последните няколко дни на Еверест, както и много други алпинисти, пише \"Сега\". Само в последните два дни на Покрива на света са се изкачили 200 души. Несторов направи своето изкачване откъм Непал, докато Атанас Скатов, който се готвеше да го стори откъм Тибет, получи забрана, защото китайските власти не разрешават солови изкачвания. След няколко дни преговори в Тингри без успех Скатов е пристигнал на базовия лагер на връх Еверест с намерение да се опита да убеди службите на място да го пуснат да се катери сам към върха. Китайските власти обаче не са разрешили той да тръгне без шерп. Мерките за сигурност са засилени и те са категорични, че без шерп няма да допуснат алпинист до върха.", "date": "2018.05.20", "title": "До Еверест с кауза - българинът Слави Несторов на покрива на света"}
{"url": "https://www.bgonair.bg/world/2018-05-20/nameriha-ednata-cherna-kutiya-na-razbiliya-se-kray-havana-samolet", "text": "Намерена е една от двете черни кутии на разбилия се в петък край Хавана пътнически самолет. В петък \"Боингът\", изпълняващ полет от Хавана за Олгин, падна минути след излитането.  На борда е имало 113 души - 110 от тях загиват, а сред жертвите има и 5 деца. Три жени все още са в болница в критично състояние. Куба е в двудневен траур за жертвите от катастрофата.", "date": "2018.05.20", "title": "Намериха едната черна кутия на разбилия се край Хавана самолет"}
{"url": "https://www.bgonair.bg/world/2018-05-20/ubietsat-ot-teksas-se-darzhal-bezrazlichno-sled-napadenieto", "text": "17-годишният ученик Димитриос Пагурцис, който в петък уби 10 и рани 13 души, след като откри стрелба в училище в района на Хюстън, е изглеждал \"извънредно неемоционален\" на сутринта след нападението.  Той е обвинен в убийство по параграф, за който в Тексас се предвижда смъртна присъда. Родителите на младежа разпространиха вчера изявление, че сътрудничат на властите за разследването.  Те заявяват, че са \"потресени\" от случилото се и изразяват съболезнования към роднините на убитите и ранените.", "date": "2018.05.20", "title": "Убиецът от Тексас се държал безразлично след нападението"}
{"url": "https://www.bgonair.bg/world/2018-05-20/rusiya-predstavi-akademik-lomonosov-parvata-plavashta-aets", "text": "Русия представи вчера първата плаваща атомна електроцентрала в света на церемония по акостирането ѝ в северното пристанище Мурманск. Централата ще захранва с електроенергия отдалечените райони, но тревожи природозащитните организации, предаде Франс прес. АЕЦ \"Академик Ломоносов\", построена в Санкт Петербург, акостира в пристанището на град Мурманск и беше представена пред журналисти. След като бъде заредена с ядрено гориво, централата ще се отправи към крайната си дестиация - пристанище Певек в Чукотския автономен окръг, Източен Сибир, на 350 км северно от полярния кръг. Плаващият енергоблок е построен от руската държавна корпорация \"Росатом\". Той е с размери 144 на 30 метра и съдържа два реактора с мощност 35 мегавата всеки, подобни на използваните в атомните ледоразбивачи. Тази 21 000-тонна платформа няма собствено задвижване и ще бъде изтеглена на буксир до пристанище Певек през лятото на 2019 г. Централата ще осигури електроенергия за местното население, но най-вече за нефтените платформи в района, в който Русия иска да развива производството на петрол и газ. Тя ще замени две остарели електроцентрали - една атомна и една топлоелектрическа. Плаващите АЕЦ ще дадат възможност да се осигури електричество и отопление в най-отдалечените райони, което ще подпомогне растежа и устойчивото развитие там, каза Виталий Трутньов от \"Росатом\" и подчерта, че така годишно ще бъдат спестени близо 50 000 тона въглероден диоксид. По план платформата трябваше да бъде заредена с ядрено гориво в Санкт Петербург, а после да премине край няколко европейски страни. Това обезпокои неправителствени организации в тези страни, главно скандинавски, и беше решено зареждането с гориво да се извърши в Мурманск. Повече новини четете на  .", "date": "2018.05.20", "title": "Русия представи \"Академик Ломоносов\" - първата плаваща АЕЦ"}
{"url": "https://www.bgonair.bg/world/2018-05-20/gnevna-talpa-bi-kmeta-na-solun-zaradi-negovi-izyavleniya-otnosno-turtsiya", "text": "Кметът на Солун Янис Бутарис нападнат и удрян от гневна тълпа. Това се случва по време на церемония, отбелязваща геноцида над понтите - гръцко население в Мала Азия.  Първоначално градоначалникът е освиркван и обиждан от хората заради негови изявления относно Турция. В последствие обаче кметът на Солун отнася и няколко удара.  Преди да се стигне до по-сериозен инцидент, охраната на Янис Бутарис успява да изведе от мястото на събитието.", "date": "2018.05.20", "title": "Гневна тълпа би кмета на Солун заради негови изявления относно Турция"}
{"url": "https://www.bgonair.bg/world/2018-05-20/gartsiya-protiv-predlozhenieto-republika-ilindenska-makedoniya", "text": "Гръцката опозиция отхвърли предложението за име на Македония, направено по време на срещата на върха Европейски съюз – Западни Балкани в София. Според медиите при разговорите си у нас македонският премиер е предложил на гръцкия си колега наименованието \"Република Илинденска Македония“. Опозиционните партии в Атина обаче се противопоставят категорично. Според тях предполага териториални претенции на Скопие към Гърция. Все пак гръцката страна определя предложението като \"основа за бъдещи разговори“ и \"важна стъпка в ключовия етап за разрешаване на дългогодишния конфликт“.", "date": "2018.05.20", "title": "Гърция против предложението \"Република Илинденска Македония\""}
