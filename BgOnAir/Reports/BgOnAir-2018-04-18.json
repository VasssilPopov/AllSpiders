{"url": "https://www.bgonair.bg/world/2018-04-18/tezhka-katastrofa-mezhdu-dva-mikrobusa-prevozvashti-detsa-s-uvrezhdaniya-vav-frantsiya", "text": "Тежък пътен инцидент във Франция между два микробуса, превозващи деца с увреждания. 18 души са пострадали, трима от които сериозно. Пет от ранените са деца. Причините за инцидента се изясняват. Според предварителна информация микробусите са се сблъскали с други две леки коли. Часове наред на магистралата близо до град Дюнкерк имаше километрично задръстване.", "date": "2018.04.18", "title": "Тежка катастрофа между два микробуса, превозващи деца с увреждания във Франция"}
{"url": "https://www.bgonair.bg/economy/2018-04-18/mladite-u-nas-materialno-zadovoleni-rabotyat-no-povecheto-ne-po-spetsialnostta", "text": "Над 70% от младите хора в България смятат, че са материално задоволени, намират относително лесно работа, но повечето не работят по специалността си. 30% от младежите сменят работното си място заради ниското заплащане. Това са част от изводите в годишния доклад за младежта, разгледан на правителственото заседание. Докладът представя информация за социално-икономическото положение на младежите през 2016 г. и предприетите мерки за тяхното развитие от страна на държавните институции, съобщават от пресслужбата на кабината. Информацията покрива деветте основни приоритетни области в Националната стратегия за младежта (2010-2020) и отчита изпълнението и напредъка в основни сфери, важни за живота на младите хора: заетост и безработица, образование, професионално ориентиране и реализация, гражданска активност, доброволчество, здравословен начин на живот, свободно време и др.  За изготвянето на доклада по поръчка на Министерството на младежта и спорта е реализирано национално представително социологическо проучване на тема ,,Установяване на ефекта от политиките за младежта върху младите хора в страната“, реализирано от изследователски център \"Тренд\" през 2017 г. Проучването представя специфичните за младежката целева група проблеми. Над 70% от младите хора смятат, че средствата им са достатъчни за пълноценно хранене, закупуване на облекло, на обувки, заплащане на електрическа енергия и закупуване на лекарства, сочат резултатите от проучването. 98% от българските младежи имат мобилни телефони, 87% притежават компютър, а 92 на сто имат достъп до интернет у дома. Над 50% от българските младежите смятат, че в населеното място, където живеят, получават добро образование, а над 60% заявяват, че има начини да разнообразяват ежедневието си. Работещите млади в по-голям дял са доволни от настоящата си работа. Основната причина за смяна на работното място се явява ниското заплащане – при 30% от младежите. Позитивна картина се отчита по отношение на оценката за намиране на работа. Близо 50% посочват, че са намерили лесно настоящата си работа. Това, което се отчита като негатив, е, че 54% не работят по специалността си. По отношение на здравословния начин на живот и спорта са отчетени следните резултати – 32% е делът на младежите, които се занимават със спорт, а 66% - не. Тук оказва влияние типът населено място – в столицата и в областните градове фитнес залите са предпочитано място за спорт, докато в малките населени места и селата основно спортни дейности се извършват навън или у дома. Що се отнася до гражданската активност и в частност участието на младежите в различни организации, данните сочат, че 73% не членуват в такива организации, което представлява известно намаление в сравнение с предишни години. Най-много са членуващите в спортни клубове (14,5%), следвани от младежите, участващи в благотворителни/хуманитарни организации. Близо 50% от българските младежи гласуват на изборите.", "date": "2018.04.18", "title": "Младите у нас - материално задоволени, работят, но повечето не по специалността"}
{"url": "https://www.bgonair.bg/world/2018-04-18/erdogan-obyavi-predsrochni-parlamentarni-i-prezidentski-izbori-na-24-yuni", "text": "Турският президент Реджеп Ердоган обяви предсрочни парламентарни и президентски избори на 24 юни - година и половина по-рано от предвиденото.  Според анализатори новите избори имат за цел да завършат по-бързото въвеждане на президентска система, за която мнозинството от турците гласуваха с референдум през април 2017 година. Според експерти изборите са изключително важни, защото ще предоставят на победителите нови правомощия.  На пресконференция в Ердоган подчерта, че ситуацията в Турция, антитерористичните операции в Ирак и Сирия и кризата със съседните държави са принудили страната да преодолее несигурността.", "date": "2018.04.18", "title": "Ердоган обяви предсрочни парламентарни и президентски избори на 24 юни"}
{"url": "https://www.bgonair.bg/economy/2018-04-18/dohodat-na-balgarina-raste-kakto-i-potreblenieto-na-alkohol-i-tsigari", "text": "Доходите на българина са нараснали през 2017 година спрямо предходната 2018 г. С малко над 5 500 лв. нараства средно на човек от домакинството годишният общ доход, което е увеличение с около 8%. Това отчита национална статистика. През миналата година за храна и алкохол сме изхарчили малко над 1570 лв. на човек от домакинство. Разходите, свързани с жилището – водата, тока, горивата и поддръжката на дома, са ни стрували 987 лв.  Увеличило се е и потреблението на алкохол и цигари - от 27 на почти 29 литра и от 639 на 656 цигари годишно.  Телевизорът е най-разпространения предмет в българската къща. Следван е от хладилната техника и автоматичната пералня. Компютри имат едва 55% от домакинствата, а интернет - 56 на сто. Автомобили притежават малко над половината. На този фон минималната заплата ще се увеличи от сегашните 510 лв. на 650 лв. до 2021 г., решиха министрите днес. От 1 януари догодина минималното възнаграждение ще стане 560 лв. и ще расте поетапно и занапред.  Пенсионната политика предвижда увеличаване на възрастта за придобиване на право на пенсия и ръст на средните пенсии - от близо 383 лв. догодина, и до малко над 424 лв., през 2021 г. Минималната пенсия ще расте с по над четири процента годишно.", "date": "2018.04.18", "title": "Доходът на българина расте - както и потреблението на алкохол и цигари"}
{"url": "https://www.bgonair.bg/world/2018-04-18/balgariya-povezhda-politikata-za-prisaedinyavane-na-makedoniya-kam-es", "text": "\r\n България повежда политиката за присъединяване на Македония към Европейския съюз. Днес във фокуса на депутатите в Европейския парламент беше скандалът с Facebook, а в кулоарите - Западните Балкани.  След като вчера Европейската комисия взе решение за започване на преговори за присъединяване на Македония и Албания към ЕС, днес коментарите буквално заваляха, предаде специалният пратеник на   в Страсбург Мартина Ганчева. \"Македония е заключена в чакалнята, а България не може да ѝ предложи присъединяване, но може да ѝ отвори вратата\", коментира евродепутатът Ангел Джамбазки. В пленарната зала пък ключовата дума беше \"Facebook\". Някои по-крайни депутати нарекоха социалната мрежа \"илюзорна приказка със зли вълци\". Отново символичен знак за българското председателство на Съвета на ЕС беше, че дебатът започна със зам.-министъра на българското европредседателство Моника Панайотова, която съобщи, че се готви нов регламент за защита на личните данни. Той ще влезе в сила само след няколко седмици. А еврокомисарят на правосъдието Вера Юрова пък каза, че след 25 април предстоят много солени глоби и засилен контрол.", "date": "2018.04.18", "title": "България повежда политиката за присъединяване на Македония към ЕС"}
{"url": "https://www.bgonair.bg/sutreshen-blok/2018-04-18/s-do-20-po-skap-tok-ot-yuli-ima-li-vrazka-sas-sdelkata-za-chez", "text": "\r\n Доставчиците на ток поискаха увеличение на ценита за бита с между 8 и 20%, става ясно от съобщение на Комисията за енергийно и водно регулиране. Най-голямо поскъпване е поискал доставчикът на ток в Западна България - ЧЕЗ с над 20%.  Опозицията видя връзка между сделката за най-голямото енергодружество у нас и евентуалния скок в цената. Фирмата на Гинка Върбакова \"Инерком\" обаче отрича. От дружеството са категорични, че сделката с Чехия остава в сила въпреки изненадващото оттегляне на България. Гинка Върбакова е успяла да премине всички проверки и да докаже, че има капитал. Сега на ход са банките. Те обаче чакат одобрението на регулаторите. \"На един основен въпрос комисията не намери отговор и по мое лично мнение нямаше и желание да го направи. Става въпрос за това да бъдат проверени капиталите, които стоят зад сделката - кои са банките, откъде идва финансирането, какви са гаранциите и обезпеченията\", коментира в студиото на   икономистът Мартин Димитров. По думите му всичко това е необходимо да се изясни, защото се явява критична структура, която пък от своя страна е част от националната сигурност на страната ни. \"Не можем да позволим подобна сделка да се реализира без да имаме отговорите и фактологията\", категоричен бе Димитров. Пред   енергийният експерт проф. Атанас Тасев обясни, че сделката за ЧЕЗ не играе никаква роля по отношение на ценообразуването. Тъй като не била финализирана все още, вдигането на цените нямало общо с бъдещите собственици на дружеството и техните интереси. \"Колкото по-сложен е един процес, толкова по-прости трябва да са решенията. Ако държавата не се намесва, когато банката плати, това би означавало, че парите са чисти и има достатъчно сериозни гаранции. По друг начин обаче стои въпросът във връзка със собствения капитал. Оказа се обаче, че държавата разполага с достатъчно инструменти, с които да гарантира стабилността на управлението\", подчерта той.", "date": "2018.04.18", "title": "С до 20% по-скъп ток от юли... Има ли връзка със сделката за ЧЕЗ?"}
{"url": "https://www.bgonair.bg/economy/2018-04-18/traseto-na-am-struma-e-gotovo-na-65-do-sandanski", "text": "\r\n С осигурени средства по   Лот 3 от автомагистрала „Струма“ - трасето от Кресна до Сандански е готов на 65%. След приключването на строителните работи е предвидено да има изградени 11 големи съоръжения и четири площадки за отдих. На отсечката ще има два пътни възела – при Струмяни и при Сандански.", "date": "2018.04.18", "title": "Трасето на АМ \"Струма\" е готово на 65% до Сандански"}
{"url": "https://www.bgonair.bg/denqt-on-air/2018-04-18/izrael-e-pobeditel-veche-70-godini-iran-e-opasen-igrach-v-konflikta-v-siriya", "text": "\r\n Ние сме победители след 70 години съществуване. Израел е една доста млада държава, но и много влиятелна - както в района, така и в глобален мащаб. Това каза посланикът на Израел в България г-жа Ирит Лилиан в студиото на \" \". По думите ѝ Израел е водеща сила в иновациите и в много други сфери в целия свят. \" \", твърди посланикът на Израел у нас. Според нея много израелски инвеститори имат интерес да вложат парите си в България, но страната ни трябва да направи ключови промени, за да ги привлече и задържи. \" \", категорична е още г-жа Ирит Лилиан пред  . Представителят на Израел в България коментира и ситуацията в Сирия, като според нея всеки конфликт може да бъде разрешен по мирен начин, но понякога е практически невъзможно. \" \", категорична е Лилиан. Делегатът уточни, че играчи като Иран в конфликта в Сирия са много опасни, защото те използват неконвенционални средства и физическа сила.", "date": "2018.04.18", "title": "Израел е победител вече 70 години! Иран е опасен играч в конфликта в Сирия"}
{"url": "https://www.bgonair.bg/bulgaria/2018-04-18/dvumesechno-bebe-e-pochinalo-v-doma-si-v-razgradsko", "text": "Двумесечно бебе е починало в дома си в село Здравец, съобщиха от полицията в Разград. Сигналът за инцидента е подаден около 4:25 часа на 18 април от 39-годишната майка, която установила смъртта на момиченцето си. При извършения оглед не са установени следи от насилие. За случая са уведомени дежурният районен и окръжният прокурор. Образувано е досъдебно производство. Повече новини четете на  .", "date": "2018.04.18", "title": "Двумесечно бебе почина по неясни обстоятелства в дома си в Разградско"}
{"url": "https://www.bgonair.bg/bulgaria/2018-04-18/ako-prodazhbata-na-chez-ne-se-poluchi-shte-zapochnat-pregovori-s-vtoriya-kandidat", "text": "Ако сделката за продажбата на ЧЕЗ не се получи ще започнат преговори за продажба на енергоразпределителното дружество с втория кандидат. Това заяви енергийният министър Теменужка Петкова.  По думите ѝ преговорите са изцяло в правомощията на чешката държава. Междувременно парламентът удължи срока за работа на анкетната комисия за ЧЕЗ до 10 май.", "date": "2018.04.18", "title": "Ако продажбата на ЧЕЗ не се получи ще започнат преговори с втория кандидат"}
{"url": "https://www.bgonair.bg/bulgaria/2018-04-18/patriarh-neofit-e-priet-v-bolnitsa-v-stolitsata", "text": "Патриарх Неофит е приет в болница \"Токуда\" в столицата. В момента той се намира в реанимация. Симптомите до този момент са на хроничното му заболяваме. Припомняме, че преди 4 години патриархът претърпя сърдечна операция, а през изминалата седмица той е бил на рехабилитация в санаториум в Банкя. Към момента състоянието му е стабилно и няма опасност за живота. Очаквайте подробности утре в \"България сутрин\".", "date": "2018.04.18", "title": "Патриарх Неофит е приет в болница в столицата"}
{"url": "https://www.bgonair.bg/world/2018-04-18/na-92-godini-pochina-barbara-bush", "text": "На 92-годишна възраст почина бившата първа дама на САЩ Барбара Буш - съпруга на президента Джордж Буш старши и майка на президента Джордж Буш младши.  Тя е издъхнала в дома си, заобиколена от своите близките, се посочва в кратко съобщение на семейството. Не е уточнено от какво е починала Барбара Буш.  През последните месеци тя беше с влошено здраве и на няколко пъти влиза в болница.", "date": "2018.04.18", "title": "На 92 години почина в дома си Барбара Буш"}
{"url": "https://www.bgonair.bg/world/2018-04-18/otlomka-ot-dvigatel-na-samolet-ubi-zhena-i-rani-sedem-dushi", "text": "Жена загина, а други седем души бяха ранени, след като двигател на самолет се повреди по време на полет и отломка от него счупи прозорец на машината.  Самолетът – \"Боинг\" на авиокомпанията \"Саутуест еърлайнс\", е кацнал аварийно във Филаделфия. Той е излетял от нюйоркското летище \"Ла Гуардия\" и е летял към Далас.  На борда му е имало 148 души – пътници и екипаж. Американската федерална служба за авиацията започна разследване. ", "date": "2018.04.18", "title": "Отломка от двигател на самолет уби жена и рани седем души"}
{"url": "https://www.bgonair.bg/science/2018-04-18/tesla-shte-raboti-denonoshtno-za-proizvodstvoto-na-model-3", "text": "За да постигне своите амбициозните цели за Model 3, Tesla възнамерява да започне да асемблира автомобила денонощно и да наеме стотици нови служители. Главният изпълнителен директор на компанията Илон Мъск цели да постигне новото си изискване да произвежда 6000 броя Model 3 на седмица до края на юни. Това става ясно от електронна поща до служителите на концерна, публикувана във вторник от американския блог Electrek. \"За да се постигне публично обявената цел от 5 000 автомобила на седмица с достатъчно внимание за допустимата грешка, е нужна тази увеличена скорост на производство, пише в мейла. Всеки отдел и подизпълнител, който е прекалено натоварен, се нуждае от \"много добро обяснение\" и \"план за решаване на проблема\", който Мъск щял да представи лично.\" Директорът на Tesla коментира също временното спиране на производството, за което стана известно преди ден. Принудителната почивка от между три до пет дни в завода за автомобили на концерна във Фримънт, Калифорния и в т. нар. Gigafactory в Невада е необходима, за да се направят значителни подобрения на планираната производствена офанзива. Още технологични новини четете на .", "date": "2018.04.18", "title": "Tesla ще работи денонощно, за производството на Model 3"}
{"url": "https://www.bgonair.bg/world/2018-04-18/eksperti-ot-oon-vlyazoha-v-duma-imalo-li-e-himicheska-ataka", "text": "Екип от експерти по сигурността от ООН посети сирийския град Дума, за да провери дали мястото е безопасно, съобщи сирийският посланик в международната организация Башар Джафари.  Очаква се днес в населеното място, където през уикенда се предполага, че беше извършена химическа атака срещу цивилни, да влязат следователи от Организацията за забрана на химическите оръжия.  Вчера Москва обяви, че руски военни са открили в Дума лаборатория на бунтовниците, в която се е произвеждало химическо оръжие и са се съхранявали компоненти за неговото производство.  Информацията обаче не бе потвърдена от друг независим източник. Първоначално Русия твърдеше, че не е имало никакво нападение с химическо оръжие в Дума, а после обвини бунтовниците, че това е тяхна провокация.", "date": "2018.04.18", "title": "Експерти от ООН влязоха в Дума – имало ли е химическа атака?"}
{"url": "https://www.bgonair.bg/denqt-on-air/2018-04-18/sotsialist-arestat-na-kmeta-na-mladost-prilicha-na-losha-pr-aktsiya", "text": "\r\n Депутатът от БСП Димитър Данчев е категоричен, че арестът на кметът на район \"Младост\" Десислава Иванчева е приличал на една лоша ПР акция, а не на професионално задържане. \" \", категоричен е народният представител от БСП в \"Денят ON AIR\". Според него именно съдът ще покаже кой е виновен и кой не. \" \", твърди социалистът. По думите му през целия мандат на това правителство не се е състоял нито дебат за бъдещето на българското производство, на младите хора, както и за хората с увреждания. Данчев коментира и работата на временната комисия за сделката с ЧЕЗ. \" \", завърши депутатът.", "date": "2018.04.18", "title": "Социалист: Арестът на кмета на \"Младост\" прилича на лоша ПР акция"}
{"url": "https://www.bgonair.bg/world/2018-04-18/tayna-sreshta-na-visoko-nivo-mezhdu-sasht-i-kndr", "text": "\r\n Номинираният за поста държавен секретар на САЩ Майк Помпео тайно се е срещнал с лидера на Северна Корея Ким Чен-ун.  Според вестник \"Вашингтон пост\" Помпео е бил в Пхенян по време на великденските празници. Вчера американският президент Доналд Тръмп обяви, че в Северна Корея са били проведени директни преговори на \"много високо ниво\".  Държавният глава заяви, че историческата му среща със лидера Ким Чен-ун трябва да с състои в началото на юни или преди това.", "date": "2018.04.18", "title": "Тайна среща на високо ниво между САЩ и КНДР"}
{"url": "https://www.bgonair.bg/denqt-on-air/2018-04-18/novi-parlamentarni-izbori-shte-ima-sled-tri-godini-kategorichen-e-aleksandar-sidi", "text": "\r\n Всяко едно коалиционно управление си има своите проблеми и търкания. Важно е обаче да се стига до диалог. Въпреки че дори и този между \"Обединени патриоти\" и ГЕРБ понякога е доста остър, винаги достигаме до общо решение. А времето ще покаже дали това е правилната стратегия, посочи в студиото на Александър Сиди от \"Обединени патриоти\". \"Нормално е с ГЕРБ да имаме различна визия по различните въпроси. Това обаче по никакъв начин не може да доведе до разпад на която и да било от двете коалиции и нови предсрочни парламентарни избори, с идеята за които лягат и стават опонентите ни от БСП. Такива ще има най-късно след 3 години.\" каза още той. Във връзка с показния арест на кмета на Младост Десислава Иванчева и нейният заместник Биляна Петрова Александър Сиди посочи, че това е начинът за борба с корупцията и е важен крайният резултат.", "date": "2018.04.18", "title": "Нови парламентарни избори ще има... след три години, категоричен е Александър Сиди"}
{"url": "https://www.bgonair.bg/bulgaria/2018-04-18/bivshiyat-shef-na-api-na-sad-zaradi-bezkontrolno-izharcheni-42-mln-lv", "text": "42 милиона лева са изхарчени безконтролно от бившия шеф на Агенция \"Пътна инфраструктура\" инженер Лазар Лазаров. Такова е последното обвинение към него, което Софийската градска прокуратура внесе в съда. Щетите са дошли при провеждането на обществена поръчка за изграждане на първия лот от автомагистрала \"Марица\".  Според прокуратурата инженер Лазаров е допуснал дублирано плащане на дейности и не се е запознал с направените разчети за разходване на сумата.  Пред  бившият шеф на АПИ заяви, че не е виновен и че разчита на справедливо решение от съда. Ако вината му бъде доказана, Лазаров може да получи присъда от 12 години затвор.", "date": "2018.04.18", "title": "Бившият шеф на АПИ на съд заради безконтролно изхарчени 42 млн. лв."}
{"url": "https://www.bgonair.bg/bulgaria/2018-04-18/tsvetanov-s-ostri-kritiki-po-adres-na-rumen-radev", "text": "\r\n Критика към президента Румен Радев, призиви за отмяна на депутатските привилегии и сблъсък между мнозинство и опозиция още в първите минути на днешния парламентарен ден. Така депутатите започнаха новата пленарна сесия, след като се върнаха от дългата си великденска ваканция. Парламентарните групи отчетоха своите приоритети. Председателят на ПП на ГЕРБ Цветан Цветанов отчете като голям успех европредседателството ни и срещата между ЕС и Турция във Варна.  Той нападна Радев за думите му, че България прилича на тъмна строителна площадка. Според Цветанов големите амбиции се раждат от големи комплекси. Думите му бяха насочени към държавния глава и левицата.  Междувременно от БСП ще внесат промени в правилника за работата на парламента, така че депутатските заплати да станат фиксирани. Според Корнелия Нинова те трябва да бъдат фиксирани на около 3 хил. лева.  Предвижда се да бъдат намалени и депутатските ваканции - ще има една дълга през август, а другите ще бъдат на официалните празници и почивни дни. Веселин Марешки също влезе в тона на управляващите и нападна социалистите. На фона сблъсъците в пленарната зала, се наложи поименна проверка поради отсъствието на депутатите. В крайна сметка те успяха да съберат кворум и продължиха своята работа, предаде репортерът на Bulgaria ON AIR Мария Папазова.", "date": "2018.04.18", "title": "Цветанов с остри критики по адрес на президента"}
{"url": "https://www.bgonair.bg/bulgaria/2018-04-18/hora-s-uvrezhdaniya-i-roditelite-im-nastoyavat-zakon-za-lichnata-pomosht", "text": "\r\n \n Стотици хора с увреждания и техните родители се включиха в шестия национален протест. Конкретните им искания са за по-добри социални политики.  Хората настояват за закон за личната помощ, който да регламентира помощта, която хората получат спрямо конкретното заболяване, предаде репортерът на Bulgaria ON AIR Милена Енчева. Шествието зпаочна от Министерския съвет, където около час протестиращите настояваха премиерът Бойко Борисов да слезе на среща с тях, но това така и не се случи.  След това демонстрантите се отправиха към НДК, където заседават социалните министри от всички страни в ЕС.", "date": "2018.04.18", "title": "Хора с увреждания и родителите им настояват: Закон за личната помощ!"}
{"url": "https://www.bgonair.bg/bulgaria/2018-04-18/grozni-stseni-i-skandal-pred-parlamenta-zaradi-protesta-na-horata-s-uvrezhdaniya", "text": "\r\n Скандал на входа на парламента, след като представители на протестиращите не бяха пуснати в Народното събрание за уговорена среща с БСП.  Припомняме, че стотици хора с увреждания и техните близки излязоха пореден национален протест, за да поискат да бъде приет Законът за личната помощ, който би им гарантирал по-независим живот.  Според червените това станало, защото били облечени с фланелки с надпис \"системата ни убива\".", "date": "2018.04.18", "title": "Грозни сцени и скандал пред парламента заради протеста на хората с увреждания"}
{"url": "https://www.bgonair.bg/bulgaria/2018-04-18/borisov-naredi-na-kmetovete-otchitayte-se-pred-rumen-radev", "text": "\r\n Премиерът Бойко Борисов нареди на министрите си да се отчетат пред президента Румен Радев за всички обществени поръчки.  И ако има потвърдени сигнали за корупционни кметове, те да влязат в затвора. Преди дни държавният глава заяви, че има съмнения за корупция в обществените поръчки. \"Аз обществени поръчки не правя, правят ги кметовете. Да отиват кметовете в затвора. Да се дават сигнали и да заминават. Не може заради една бълха да горим целия юрган\", заяви премиерът.", "date": "2018.04.18", "title": "Борисов нареди на кметовете: Отчитайте се пред Румен Радев!"}
{"url": "https://www.bgonair.bg/denqt-on-air/2018-04-18/glas-ot-gerb-balgariya-dokaza-che-e-siguren-partnyor-v-evropeyskata-politika", "text": "\r\n През последната година България доказа, че е фактор на стабилност и на фона на трудната геополитическа обстановка на страната ни може да се разчита като на предвидим партньор в европейската политика. Това коментира в студиото на   депутатът от ГЕРБ Десислава Атанасова. \"Државата ни ясно показа още, че може да бъде балансьор, да взима разумни решения с цел да защити не само българския, но и европейския интерес. Вече няколко месеца сме във фокуса на вниманието на Европа и света, тъй като именно у нас се случват преговорните процеси между ЕС и Турция\", допълни тя. Пред  народният представител от ГЕРБ подчерта, че в рамките на една година от управлението на \"Борисов 3\" във вътрешнополитически план е налице 4% ръст на икономиката, и ръст на доходите. А във връзка с борбата с корупцията Десислава Атанасова бе категорична, че антикорупционният закон е успех за България. \"Предстои да бъде попълнен окончателният състав на Антикорупционната комисия. Надявам се, че мерките, които се предприемат в тази насока ще дадат своите резултати, дори и по отношение на превенцията\", каза още гостът в студиото на Ганиела Ангелова.", "date": "2018.04.18", "title": "Глас от ГЕРБ: България доказа, че е сигурен партньор в европейската политика!"}
{"url": "https://www.bgonair.bg/bulgaria/2018-04-18/signalat-sreshtu-ulichenata-ivancheva-doshal-ot-chuzhbina", "text": "\r\n От брифинга на прокуратурата, заедно с новото антикорупционно звено, стана ясно, че разследването на заловената с подкуп и уличена в корупция кметица на столичния район \"Младост\" е започнало още през декември миналата година.  Нейна честа практика била да оставя документите на строителните фирми \"на трупчета\", иначе казано да бави преписките им, като в замяна изисквала облагородителни дейности в района.  Разследвайки тази ѝ практика институциите стигат до доста по-тежки факти. Оказва се, че крупен чуждестранен инвеститор е получил право от общината за строеж в кв. \"Младост\", но за да се финализира процесът е трябвало да изпрати писмо до общината в квартала и то да бъде подписано от администрацията.  Тук Иванчева решава да забави чисто формалното приключване на въпроса като задържи подписа си. Предполага се, че именно по този повод тя е поискала подкуп от 250 000 евро от предприемача. Припомняме, че вчера тя бе арестувана с 56 хил. евро белязани банкноти в центъра на София, заедно със заместничката си и посредника в \"сделката\".  По данни на разследващите въпросният посредник е бивш кмет в район \"Младост\", но за кого точно става въпрос все още не се разкрива, предаде Илияна Шишкова.  Размяната на парите се е случила горе-долу така: Посредникът и предприемачът се срещат в градинката на \"Кристал\". Посредникът си взима 20% от сумата и дава парите на Иванчева. Тя тръгва с кола заедно с посредника и заместничката си. Малко след това автомобилът ѝ бива блокиран от контролните органи и белезниците щракват на китките ѝ. Разследващите не са съгласни, че са нарушили правата ѝ при задържането. Органите на реда са открили мастило от белязаните банкноти по ръцете на Иванчева.  Десислава Иванчева, заместничката и посредникът са с обвинения за приемане на особено голям подкуп - а присъдата за това е от 10 до 30 години затвор.  По-рано през деня се проведе протест в защита на кметицата на \"Младост\". Вече обстановката в общината е спокойна. Протестът се е преместил пред БТА. Там се е провела конференция, където жителите рязко разкритикували закона за застрояването.  Според хората парите е възможно да са били подхвърлени на Иванчева, предаде Ива Григорова. ", "date": "2018.04.18", "title": "Сигналът срещу уличената Иванчева дошъл от чужбина!"}
{"url": "https://www.bgonair.bg/bulgaria/2018-04-18/v-ramkite-na-5-chasa-mvr-zaseche-1558-narusheniya-na-skorostta", "text": "1558 нарушения на скоростта е установило МВР за интервала от 6:00 часа до 11:00 часа днес. В операцията са се включили 175 служители, имало е 202 точки за контрол в страната, съобщиха от МВР. 301 от регистрираните превишавания на скоростта са засечени с т.нар камери на триноги, 171 със стационарните и 1086 – с мобилните. По време на операцията са установени 35 случая на движение в населено място с над 50 км/ч. Екипите, ангажирани в операцията, са констатирали и 84 други нарушения на Закона за движение по пътищата. За времето от 6:00 часа сутринта до 11:00 часа е имало общо 8 леки пътнотранспортни инцидента, при които има 3 ранени. Тежки инциденти и загинали хора няма. Операцията срещу високата скорост е в ход от 6:00 часа тази сутрин и ще продължи до 6:00 часа на следващия ден - 19 април, съобщава Целта е да се обърне внимание на водачите, че скоростта е една от основните причини за тежки ПТП. Проверки се извършват във всички страни, членки на TISPOL- Европейската мрежа на службите на Пътна полиция.", "date": "2018.04.18", "title": "В рамките на 5 часа МВР засече 1558 нарушения на скоростта"}
{"url": "https://www.bgonair.bg/bulgaria/2018-04-18/desetki-zatvoreni-glavni-ulitsi-i-bulevardi-zaradi-vechnoto-derbi", "text": "Дербито ЦСКА - \"Левски\" днес ще стане причина за проблеми в трафика в столицата в час пик. Главни улици и булеварди ще бъдат затворени заради мача, който ще започне в 18 часа на националния стадион \"Васил Левски\". Полицията ще взима мерки за обезопасяване на периметъра и опазване на обществения ред през целия ден. Първоначално в програмата на Първа професионална лига бе заложено ЦСКА и \"Левски\" да играят в 20 ч., но органите на реда предпочетоха срещата да бъде изместена за по-ранен час, за да свърши в ранните часове на деня. Забраняват се престоят и паркирането на пътни превозни средства, с изключение на автомобилите на участниците в мероприятието, както следва: От 20 часа на 18 април до приключване на футболната среща по алеите в непосредствена близост до Националния стадион \"Васил Левски\". От 12 до 20 часа на 18 април на моста пред Национален стадион \"Весил Левски\" – 49 паркоместа и на ул. \"Генерал Гурко\" между ул. \"Любен Каравелов\" и бул. \"Евлоги и Христо Георгиеви\" - 50 паркоместа. От 17 часа на 18 април до приключване на футболната среща само при необходимост и по преценка на ръководството на СДВР ще се забранява влизането на пътни превозни средства в двете посоки, с изключение на автобусите на масовия градски транспорт по: ул. \"Ген.Гурко\" между бул. \"Васил Левски\" и бул. \"Евлоги и Христо Георгиеви\", \r\nбул. \"Евлоги и Христо Георгиеви\" между пл. \"Орлов мост\" и бул. \"Черни връх\" \r\nбул. \"Драган Цанков\" между бул. \"Евлоги и Христо Георгиеви\" и бул. \"Пейо Яворов\". Снимка: Олег Попов (Bulgaria ON AIR)", "date": "2018.04.18", "title": "Десетки затворени главни улици и булеварди заради Вечното дерби"}
{"url": "https://www.bgonair.bg/bulgaria/2018-04-18/2-godishno-se-bori-za-zhivot-sled-katastrofa-mezhdu-kola-i-tir", "text": "2-годишно дете е с опасност за живота след катастрофа снощи на автомагистрала \"Тракия\" до Пловдив между лек автомобил и камион.  Инцидентът е станал в района на пътен възел \"Цалапица\". Автомобил се е ударил в мантинелата, а после странично в ТИР.  В болница са откарани 29-годишната жена, шофирала колата и 2-годишното ѝ дете, което е в много тежко състояние. Жената не е пострадала тежко и е освободена за домашно лечение. Резултатите от теста с дрегер са показали отрицателни проби.", "date": "2018.04.18", "title": "2-годишно се бори за живот след катастрофа между кола и ТИР"}
{"url": "https://www.bgonair.bg/sutreshen-blok/2018-04-18/ot-borets-sreshtu-zastroyavaneto-do-ulichavane-v-koruptsiya-spornata-sadba-na-desislava-ivancheva", "text": "\r\n Вчера в София се разигра зрелищна акция по задържането на кметицата на район \"Младост\" Десислава Иванчева и нейната заместничка Биляна Петрова.  Двете жени са били задържани по време на получаването на подкуп от 56 хил. евро за уреждането на разрешително за строеж.  Жители на кв. \"Младост\" се събраха на протест в защита на Иванчева. На демонстрацията присъства и Кристияна Тодорова, която е част от инициативния комитет, издигнал Иванчева за кмет.  \"Не е доказано дали Иванчева има вина. Ние с писмо свалихме доверието си от нея. За 2 години тя неколкократно доказа, че има склонност към задкулисни сделки. Тя е манипулативна личност, която и преди ме е лъгала\", отбеляза Тодорова. В защита на компрометираната кметица хората от квартала подчертаха, че няма логика човек, който се бори срещу застрояването, да приеме подкуп за нещо подобно. \"Тя трябваше да изнесе конференция, на която да обясни вратичките към застрояването. Подкупът е за по-висока олигархична класа, а не към Иванчева. Няма да се откажем, защото в \"Младост\" не може да се диша. Арестът на Иванчева е постановка. Върхушката на ГЕРБ стои зад ареста на кметицата\", изтъкнаха протестиращите пред репортера на Bulgaria ON AIR Димитър Димитров.  Според адвокат Людмил Рангелов арестът бе прекалено показен и вероятно публичността е умишлен ефект.  \"Прекалено големи сили бяха използвани. Няма друга причина това да се случи в центъра на София. От момента на задържане човек има право на защитник, на адвокат и то незабавно, а разследващите органи са нарушили този закон. Може да се стигне до дело в Страсбург. Този продължителен престой на публично място е унижение на личността\", подчерта юристът в студиото на \"България сутрин\". \"Не останах учуден когато разбрах. Госпожа Иванчева имаше практика да слага досиетата на строителните фирми \"на трупчета\", докато не получи дадена услуга като ремонт на детска градина. Това може и добре да изглежда за гражданите, но е нарушаване на закона\", допълни бившият заместник на Иванчева Николай Вапцаров.  По негови думи няма нито един строеж в \"Младост\", който е реално спрян. В квартала е известна драмата с Блок 70 - това е единственият случай, в който ние хванахме инвеститора в нарушение. Пуснахме жалба до съда и всичко вървеше много добре. Но инвеститорът каза, че ще се оплаче в прокуратурата. След това Иванчева спря делото и се договори с инвеститора, разказа Вапцаров пред Bulgaria ON AIR.  \"Гражданите трябва да разберат, че Иванчева не е каузата. Това, че тя е уличена в нещо, не означава, че всички, които се борят срещу презастрояването са такива\", категоричен бе бившият ѝ заместник.", "date": "2018.04.18", "title": "От борец срещу застрояването до уличаване в корупция… Виновна ли е Десислава Иванчева?"}
{"url": "https://www.bgonair.bg/bulgaria/2018-04-18/shte-izleze-li-ivancheva-ot-aresta-ili-ostava-prokuraturata-reshava", "text": "\r\n Прокуратурата ще оповести подробности около ареста на кмета на столичния район ''Младост'' Десислава Иванчева. Тя беше показно задържана в центъра на София вчера. Иванчева и нейната заместничка Биляна Петрова бяха арестувани – според предварителна информация – заради получаване на подкуп от 56 хил. евро, който бил само част от още по-голяма сума – 250 хил. евро.  Акцията е на специализираната прокуратура, под ръководството на новото антикорупционно звено. Иванчева остана с часове на булеварда с белезници на ръцете и заяви, че не знае защо е задържана.  Следствените действия включваха броенето на намерените пари, които са били в служебния автомобил на кметицата. Арестът и следствените действия продължиха повече от 10 часа.  Късно снощи Десислава Иванчева беше изведена от спортната палата. Тя заяви, че показният ѝ арест бил клопка.", "date": "2018.04.18", "title": "Ще излезе ли Иванчева от ареста или остава... Прокуратурата решава"}
{"url": "https://www.bgonair.bg/sutreshen-blok/2018-04-18/slantse-i-temperaturi-okolo-i-nad-20-gradusa-v-stranata-dnes", "text": "\r\n Днес ни очакват високи температури, в по-голямата част от страната ще бъде над 20 градуса. Валежите в Северозападна България бързо ще спират. Облаците над Западна България ще намалеят по-трудно и не е изключено следобед за кратко да превали. В Северна България денят започна с цели 10-11 градуса. Максималните температури в страната ще бъдат от 19 до 24 градуса. Слънчевите лъчи бързо ще повишават температурите в следващите часове, посочи  . По думите му Балканите са под все по-голямото влияние на антициклона Норбърт. Придвижвайки се на изток той ще избута по-хладен въздух към нашите ширини. Затова петък се очаква да бъде най-хладният ден за тази седмица.  \"В четвъртък ще има краткотрайни валежи, но отново ще има доста слънчеви лъчи. Петък ще бъде по-облачно и ветровито. Ще превали повече в Източна България. Събота и неделя отново ще бъде слънчево и топло, особено в неделя, когато температурите ще прехвърлят 25 градуса\", обясни Матев в .  ", "date": "2018.04.18", "title": "Слънце и температури около и над 20 градуса в страната днес"}
{"url": "https://www.bgonair.bg/bulgaria/2018-04-18/shesti-natsionalen-protest-na-roditelite-na-detsa-s-uvrezhdaniya", "text": "\r\n Родители на деца с увреждания излизат на шести национален протест. Най-малко 20 организации от 10 града в страната ще подкрепят протеста с настояване за гарантиране на Лична помощ за деца с увреждания. Протестът ще започне пред президентството в 11:00 ч., след което ще се пренесе пред сградата на Министерския съвет. Шествието ще се насочи към НДК, където е предвидено да приключи.  Протестиращите настояват хората с увреждания и родителите на деца с увреждания да получават финансиране за Лична помощ от републиканския бюджет, в размер не по-малък от две минимални работни заплати.  Миналата седмица хора с увреждания също излязоха на национален протест. Те се обявиха срещу дискриминиращите, според тях, промени в модела за медицинската експертиза и ТЕЛК, властта спря промените и започнаха разговори с държавните институции. Ако приемат Закона за личната помощ държавата не може да абдикира и човек ще получи това, което му се полага. Надяваме се да се тръгне в правилната посока. А те казват \"гледайте си ги вкъщи\". Те са срещу нас и непрекъснато ни спъват, коментира пред Bulgaria ON AIR протестираща майка на дете с увреждания.", "date": "2018.04.18", "title": "Шести национален протест на родителите  на деца с увреждания"}
{"url": "https://www.bgonair.bg/sutreshen-blok/2018-04-18/postoyannoto-koalirane-na-sds-bilo-priznanie-za-nesastoyatelnost", "text": "\r\n Размирици, викове и страсти в синьо – така изглеждаше вчерашното заседание на Националния съвет на СДС, на което се очакваше лидерът Божидар Лукарски да поеме курс към патриотично-консервативната линия на партията. Колко крехко е  съществуването на автентичната десница и зависи ли бъдещето на СДС от съдбата на лидера Лукарски? \"Още през 2013 година напуснах, защото тогава, поне за мен, се показа, че СДС е приключил. Една партия допусне ли да се стигне до такава деградация – нещата приключват. Избирателите и членовете на тези партии, които вярват, че може да се променят, участват в общата заблуда. Партийните ръководства трябва да бъдат премахнати, тъй като те правят всичко възможно да се задържат\", подчерта бившият зам.-председател на СДС Иван Сотиров. Сегашният зам.-председател на СДС Румен Христов посочи в \"България сутрин\", че съжалява за разпрата, която вчера завладя синьото заседание.  \"Провокациите не бяха от наша страна. Партията е разделена и това е жалко. Твърде малко сме и всеки е ценен за нас. Скандалът се разпали, заради недопуснати седесари, които не са платили членския си внос. Но това е абсурдно.  Дебатът накъде ще продължим не е проведен. Вчера трябваше да бъде даден мандат на преговорната група, която да прецени с кого да се водят преговори и с кого не. Това е решение на Националния съвет на СДС\", обясни той пред Bulgaria ON AIR.  За Иван Сотиров постоянното занимаване на СДС с коалиции е признание за несъстоятелност.  \"СДС имаше амбицията да промени държавата, но как стана това е друг въпрос. Постоянното коалиране е абсурдно и вредно. Деградацията е обща. Те не поставят истинските въпроси в страната. С такъв мащаб на мислене не може да управляваш държава. Ако имаш личности с ясна визия, хората ще гласуват, тъй като имат глад\", категоричен бе бившият зам.-председател.", "date": "2018.04.18", "title": "Постоянното коалиране на СДС било признание за несъстоятелност!"}
