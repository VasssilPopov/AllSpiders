{"url": "https://www.bgonair.bg/world/2018-01-25/silata-na-choveshkiya-duh-baba-ot-kitay-izminava-po-24-km-na-den-za-da-uchi-bolniyat-vnuk", "text": "74-годишна баба от Китай изминава 24 километра всеки ден, за да води внука си на училище.  9-годишното момче страда от церебрална парализа и се придвижва с помощта на инвалидна количка.  Неговите родители са разделени от години, а дядо му е болен и не може да помага.  А бабата Шъ Юин гордо заяви, че въпреки тежкото заболяване, внукът ѝ е изключително умно дете и се справя прекрасно с математиката. Тя допълни, че докато е способна да бута количката, ще води момчето на училище всеки ден.", "date": "2018.01.25", "title": "Силата на човешкия дух: Баба от Китай изминава по 24 км на ден, за да учи болният ѝ внук"}
{"url": "https://www.bgonair.bg/science/2018-01-25/mtel-puska-noviya-xiaomi-redmi-note-5a-na-pazara", "text": "Тази седмица Мтел пусна в продажба още един модел на най-добрата марка за бюджетни смартфони – \"Xiaomi\" (Ксиаоми). Новият \"Xiaomi Redmi Note 5A\" (Ксиаоми Редми Ноут пет А) предлага отлично съотношение между цена и качество със своя 5,5-инчов дисплей, 13 мегапикселова задна камера и мощен процесор на \"Qualcomm\" (Куалком).  Моделът е снабден и с батерия с голям капацитет, която позволява около два дни работа с едно зареждане. \"Redmi Note 5A\" се предлага както в магазините на Мтел, така и онлайн на  . Този уикенд спортните канали на компанията ще предложат богат избор от футболни срещи от холандската \"Ередивизи\". В събота от 20:45 ч. \"Mtel Sport 1\" ще излъчи мача между \"Твенте\" и ПСВ \"Айндховен\". В неделя ще предава на живо първо \"Утрехт\" срещу \"Аякс\" от 13:30 ч., а от 15:30 ч. ще можете да наблюдавате \"Фейенорд\" и АДО \"Ден Хааг\".  \"Mtel Sport 2\" пък ще ни направи свидетели на дългоочаквания \"Мач на звездите\" в Националната хокейна лига - срещата ще се предава на живо в неделя от 22:30 ч. Време е за въпроса в месечната игра на мобилния оператор. Отговаряйте правилно във Facebook страницата им с коментар и може да спечелите смартфона \"Nokia 2\". Ето какъв е новият въпрос: Как се казва новият модел на \"Xiaomi\", който Мтел пусна в продажба?", "date": "2018.01.25", "title": "Мтел пуска новия \"Xiaomi Redmi Note 5A\" на пазара"}
{"url": "https://www.bgonair.bg/kriminalno/2018-01-25/dyado-i-baba-se-karat-toy-ya-ubiva-i-instsenira-samoubiystvo", "text": "Окръжната прокуратура във Велико Търново е повдигнала обвинение на мъж, инсценирал самоубийството на жена си, информира  . Разследването е започнало на 19 януари тази година, когато в Районното управление на полицията в Свищов е постъпил сигнал за самоубийство на Мария К., на 72 години, в необитаем имот в село Българско Сливово, община Свищов. При огледа на местопроизшествието и аутопсията е констатирано, че смъртта на жената е причинена насилствено. Установено е, че извършителят на тежкото умишлено престъпление е Ламби К. на 77 години-съпруг на убитата. Убийството е извършено при възникнал скандал между двамата съпрузи и нанесен побой. Мотивът за деянието е ревност и гняв. Извършителят на престъплението е задържан за срок до 72 часа. Разследването по случая продължава.", "date": "2018.01.25", "title": "Дядо и баба се карат, той я убива и инсценира самоубийство"}
{"url": "https://www.bgonair.bg/direktno/2018-01-25/rabotodatelite-nyamat-pravo-da-snimat-lichni-karti", "text": "\r\n \r\n \r\n Работодатели, телекоми, доставчици на услуги нямат право да снимат и сканират личните ни карти, каза председателят на КЗЛД Венцислав Караджов. Той уточни, че тези права имат банките по закона срещу изпирането на пари. В новите лични карти, които вероятно от следващата година ще са факт, чипът ще е разделне на три част и всяка от тях ще има отделна защита. В пластиките вероятно ще има информация за кръвната група на притежателя. Новата директива за личните данни, която влиза в сила от края на май тази година заплашва работодатели с глоба до 20 милиона, ако злоупотребят с личните данни на свои служители. В същото време годишно в КЗЛД постъпват около 800 жалби, като част от тях са срещу телекомите, колекторските фирми и след избори.", "date": "2018.01.25", "title": "Работодателите нямат право да снимат лични карти"}
{"url": "https://www.bgonair.bg/world/2018-01-25/75-hil-dushi-evakuirani-zaradi-izrigvashtiya-vulkan-mayon", "text": "Повече от 75 хил. души са евакуирани във Филипините заради изригващия вулкан Майон. За пореден ден той бълва пепел и дим.  Училищата са превърнати в убежища за временно настаняване, а нивото на тревога остава до 4 степен на опасност.  Последното смъртоносно изригване на вулкана е от май 2013 година, когато петима туристи загинаха, а седем души бяха ранени.", "date": "2018.01.25", "title": "Евакуираха 75 хил. души заради изригващия вулкан във Филипините"}
{"url": "https://www.bgonair.bg/world/2018-01-25/27-raneni-pri-katastrofa-na-uchilishten-avtobus-i-avtomobil-vav-frantsiya", "text": "27 души пострадаха при катастрофа на училищен автобус и автомобил в Югозападна Франция. Петима ученици са в тежко състояние. Спешните служби незабавно са пристигнали на мястото на инцидента и са помогнали на пострадалите. Изпратени са и психолози, които да консултират децата. Властите започват разследване на инцидента.  Миналия месец катастрофа между училищен автобус и влак отне живота на шестима ученици.", "date": "2018.01.25", "title": "27 ранени при катастрофа с училищен автобус и автомобил във Франция"}
{"url": "https://www.bgonair.bg/economy/2018-01-25/ochakvano-etsb-zapazva-parichnata-si-politika-nepromenena", "text": "Напълно според очакванията на пазара Европейската централна банка (ЕЦБ) запази основните лихви ниски. На днешното си заседание Управителният съвет на ЕЦБ взе решение лихвеният процент по основните операции по рефинансиране и лихвените проценти по пределното кредитно улеснение и депозитното улеснение да останат непроменени – съответно 0,00%, 0,25% и −0,40%. Управителният съвет очаква основните лихвени проценти на ЕЦБ да се задържат на сегашното си равнище продължително време и доста отвъд хоризонта на нетните покупки на активи. По отношение на нестандартните мерки по паричната политика Управителният съвет потвърждава, че нетните покупки на активи се предвижда да продължат с новия месечен темп от 30 млрд. евро до края на септември 2018 г. или след тази дата, ако е необходимо, и във всеки случай, докато Управителният съвет не забележи устойчива корекция на тренда на инфлацията в съответствие с неговата инфлационна цел. Eврото почти не отчете изменения на ниво от 1,2401 евро за долар към 14:56 часа. Ако перспективите станат по-малко благоприятни или ако финансовите условия престанат да бъдат в синхрон с по-нататъшния напредък към устойчива корекция на тренда на инфлацията, банкерите имат готовност да увеличат размера и/или продължителността на програмата за закупуване на активи. Евросистемата ще реинвестира погашенията по главници на ценни книжа с настъпващ падеж, придобити в рамките на програмата за закупуване на активи, за продължителен период след приключването на нетните покупки на активи и във всеки случай толкова дълго, колкото е необходимо. Това ще допринесе както за благоприятни условия на ликвидност, така и за целесъобразна позиция на паричната политика. Пазарите очакват по-късно след заседанието насоки от пресконференцията на президента на ЕЦБ Марио Драги за това колко дълго институцията ще запази програмата си за стимулиране на икономиката чрез изкупуване на активи на фона на силната икономика в момента. Държавите от еврозоната се радват на най-силния си икономически растеж от десетилетие. Към момента централната банка на региона възнамерява да изкупи облигации на стойност 2,5 трлн. евро до септември тази година. Централната банка обещава да поддържа лихвените проценти стабилни, докато прекрати покупките на активи. За момента намеренията са изкупуването на дълг да продължава, докато инфлацията не падне под 2% - ниво, което не може да се достигне и задържи от почти пет години.  От декември показателите за растежа в еврозоната непрекъснато се засилват. Доверието в бизнеса и това на потребителите са на най-високото равнище за повече от десетилетие.  Нарастват очакванията, че програмата за количествено облекчаване ще приключи след септември. Това ще даде възможност на банката да започне да повишава основния си лихвен процент, който в момента е на нулево ниво, някъде през 2019 г. Снимка: Pixabay", "date": "2018.01.25", "title": "Очаквано: ЕЦБ запазва паричната си политика непроменена"}
{"url": "https://www.bgonair.bg/denqt-on-air/2018-01-25/patriot-ne-sa-neobhodimi-tolkova-mnogo-bolnitsi-na-balgariya", "text": "\r\n Толкова много болници не са необходими на България. Предстои ограничаване на болничните заведения у нас - някои ще бъдат превърнати в спешни центрове, а други ще бъдат премахнати. Това каза  . По думите му спешно на някои болници трябва да бъдат дадени пари, иначе ще фалират.  \" , отбеляза депутатът. Според Поповски в по-малките населени места все още има злоупотреби в болниците, което ощетява държавата с хиляди левове. Гостът коментира и гласувания по-рано днес вот на недоверие към правителството на тема корупция, внесен от БСП. \" \", уточни той пред  . Народният представител е категоричен, че \"Обединените патриоти\" няма да гласуват \"за\" Истанбулската конвенция. \" \", подчерта Поповски.", "date": "2018.01.25", "title": "Патриот: Не са необходими толкова много болници на България"}
{"url": "https://www.bgonair.bg/world/2018-01-25/opasnostta-ot-navodneniya-v-parizh-ostava-zatvoriha-i-chast-ot-luvara", "text": "Опасността от наводнения в Париж остава, след като вчера нивото на река Сена драстично се повиши и наводни улици във френската столица. Водата в реката, която тече през самото сърце на града, се повиши до над 6 метра заради проливните дъждове през последните дни. Работата на железопътния транспорт в Париж беше затруднена, а в едно от предградията на френската столица на помощ бе изпратена армията. Заради опасността от наводнения бяха затворени и приземните етажи на Лувъра, като част от безценните шедьоври бяха преместени.  ", "date": "2018.01.25", "title": "Опасността от наводнения в Париж остава, затвориха и част от Лувъра"}
{"url": "https://www.bgonair.bg/world/2018-01-25/s-helikopter-i-1000-dushi-anturazh-donald-tramp-pristigna-v-davos", "text": "С хеликоптер и антураж от 1000 души - така Доналд Тръмп пристигна в Давос за участие на Световния икономически форум. Американският президент беше посрещнат от огромен плакат \"Тръмп, не си добре дошъл\".  Утре Тръмп ще произнесе реч на тема \"Америка на първо място\" и загатна в Twitter какъв ще бъде акцентът, като написа - \"няма търпение да покаже на света колко е велика страната му\".  На речта му ще присъства и премиерът Бойко Борисов.", "date": "2018.01.25", "title": "С хеликоптер и 1000 души антураж - Доналд Тръмп пристигна в Давос"}
{"url": "https://www.bgonair.bg/world/2018-01-25/madrid-blokira-nominatsiyata-na-puchdemon-za-lider-na-kataluniya", "text": "Испанското правителство ще блокира номинацията на Карлес Пучдемон за лидер на Каталуния. Това заяви вицепремиерът на страната Сорая де Сантамария. Вицепремиерът обясни, че законово бившият регионален лидер не може да бъде кандидат за позицията заради заповедта за арест на Пучдемон на територията на Испания. Той беше обвинен в подстрекаване към бунт и от октомври насам живее в изгнание в Брюксел. Каталунският парламент трябва да гласува за нов регионален лидер най-късно до 31 януари.", "date": "2018.01.25", "title": "Мадрид блокира номинацията на Пучдемон за лидер на Каталуния"}
{"url": "https://www.bgonair.bg/world/2018-01-25/potvardiha-prisadata-na-brazilskiya-prezident-lula-da-silva", "text": "Бразилският апелативен съд потвърди присъдата за корупция от 9 години лишаване от свобода на президента Лула да Силва (2003-2011). Така той няма да може да участва в насрочените за есента президентски избори в страната, въпреки че води в социологическите проучвания. През лятото на 2017 г. 72-годишният президент беше осъден на 9 и половина години затвор по обвинение в корупция и пране на пари. Процесът срещу него беше част от мащабен корупционен скандал, в който бяха замесени политици от високите етажи на властта. Независимо от това Лула да Силва все още е на свобода и негови поддръжници обявиха, че ще издигнат кандидатурата му за президент на предстоящите избори.", "date": "2018.01.25", "title": "Потвърдиха присъдата на бразилския президент Лула да Силва"}
{"url": "https://www.bgonair.bg/world/2018-01-25/vlakova-katastrofa-v-milano-ubi-trima-i-rani-100", "text": "\r\n Тежка влакова катастрофа в Милано тази сутрин взе най-малко 3 жертви, а над 100 души са ранени - 10 от които са в критично състояние.  Препълненият пътнически влак дерайлирал около 7 часа. Движението на влакове по линията е преустановено, докато бъдат извозени всички пострадали и бъдат вдигнати вагоните.  Към момента причината за инцидента не е ясна. Според все още непотвърдена информация композицията е била технически неизправна.    ", "date": "2018.01.25", "title": "Влакова катастрофа в Милано уби трима и рани стотина"}
{"url": "https://www.bgonair.bg/world/2018-01-25/v-davos-zaev-i-tsipras-zatopliha-otnosheniyata-mezhdu-makedoniya-i-gartsiya", "text": "Летището в Скопие и международната магистрала в Македония ще бъдат преименувани. Това стана ясно след продължилата 2 часа между македонския премиер Зоран Заев и гръцкия му колега Алексис Циправ в Давос. Двамата лидери потвърдиха, че Македония е приела искането на Гърция да промени името на аерогарата, което засега е \"Александър Велики\" на \"Приятелство\". Това е първа среща на премиерите на Македония и Гърция от 7 години насам. В знак на добрите междусъседски отношения Атина се е съгласила да подкрепи Скопие за членство в ЕС и НАТО.  Световният икономически форум в швейцарския курорт продължава, като една от най-дългоочакваните речи е тази на американския президент Доналд Тръмп. На нея ще присъства и българският премиер Бойко Борисов.", "date": "2018.01.25", "title": "Заев и Ципрас затоплиха отношенията между Македония и Гърция"}
{"url": "https://www.bgonair.bg/world/2018-01-25/phenyan-s-apel-za-obedinenie-kam-vsichki-koreytsi", "text": "Северна Корея с апел за обединение с Южна Корея. Изявлението беше направено на съвместна конференция на правителството, политически партии и организации и е рядко обръщение към целия Корейски полуостров.  Пхенян призова за смекчаване на военното напрежение и за създаване на мирен климат с Южна Корея, както и за отхвърляне на всички враждебни действия и военни ходове, които влошават ситуацията.  Това е поредният опит за сближаване между двете страни, което доведе до решението Северна Корея да вземе участие в Зимните олимпийски игри в Южна Корея през февруари.", "date": "2018.01.25", "title": "Пхенян с апел за обединение към всички корейци"}
{"url": "https://www.bgonair.bg/bulgaria/2018-01-25/inspektori-globyavat-kloshari-zashtoto-rovyat-v-kofite", "text": "Служители на Столичния инспекторат, придружавани от полицаи, извършиха нестандартна акция днес. Инспекторите санкционираха десетки клошари, защото ровели в кофите за боклук. Сложителите на Столичната община уточниха, че тези хора събират стъклени и пластмасови бутилки, както и хартия, за да ги върнат на вторични суровини. Инспекторите обясниха, че акцията е разпореждане на кмета на София Йорданка Фандъкова.  \r\n  ", "date": "2018.01.25", "title": "Инспектори глобяват клошари, защото ровят в кофите"}
{"url": "https://www.bgonair.bg/bulgaria/2018-01-25/nadziratelite-sashto-gotovi-da-protestirat", "text": "Надзирателите и служителите на \"Съдебна охрана\" готвят протести. Настояват заплатите им да бъдат изравнени с възнагражденията в МВР. В началото на годината парите на служителите в системата на затворите бяха увеличени с 5 %. Сумата обаче е крайно недостатъчна, според синдикатите. В същото време възнагражденията в МВР скочиха с още 10 на сто, след като преди дни кабинетът отпусна допълнителни 100 млн. лв. за тях. В понеделник, навръх професионалния си празник, надзирателите ще излязат на протест пред затворите. Два дни по-късно от синдиката на \"Съдебна охрана\" ще проведат изнесено заседание пред Съдебните палати в страната.", "date": "2018.01.25", "title": "Надзирателите в затворите подготвят нови протести"}
{"url": "https://www.bgonair.bg/bulgaria/2018-01-25/za-shesti-poreden-pat-protesti-v-zashtita-na-pirin", "text": "За шести пореден път граждани излязоха на протест в защита на национален парк \"Пирин\". Шествия се провеждат в общо 17 града в България и 11 в чужбина, сред които Стокхолм и Берлин. Най-многоброен традиционно е протестът в София. Демонстрантите се събраха около площад \"Независимост\" като се очаква те да се отправят по жълтите павета в посока Орлов мост, предаде репортерът на Bulgaria ON AIR Милена Енчева. Исканията на протестиращите остават непроменени. Те настояват да се отмени решението на правителството от края на миналата година, което според тях дава зелена светлина за застрояване на Пирин. \"Искаме да променим начина, по който държавата се опитва да третира управлението на ресурсите, с които разполага и по който ги разпределя. Вземат се непрозрачни решения, които вредят на природата\", твърдят протестиращите. Те поискаха също оставката на министъра на околната среда и водите Нено Димов и отговор на въпроса: Кой е реалният собственик и концесионер на ски зоната в Банско?  От коалицията \"За да остане природа в България\" обявиха, че ще протестират до промяна на решението на кабинета.", "date": "2018.01.25", "title": "За шести пореден път: Протести в защита на \"Пирин\""}
{"url": "https://www.bgonair.bg/bulgaria/2018-01-25/bdzh-puska-4000-dopalnitelni-mesta-do-pernik-za-surva", "text": "На 27 и 28 януари \"БДЖ - Пътнически превози\" ЕООД ще осигури 4000 допълнителни места във влаковете, които се движат между София и Перник. Увеличаването на броя на вагоните и мотрисите за влаковете между двата града се прави за удобство на всички, които желаят да посетят Международния фестивал на маскарадните игри \"Сурва\", който ще се проведе в Перник през периода 26 - 28 януари т.г., съобщават от компанията. Освен редовните с увеличени състави влакове, за осигуряване на допълнителна възможност за пътуване с влак между София и Перник, на 27 и 28 януари извънредно ще се движат още шест влака. Цената на билет за пътуване от София до Перник е 2.30 лв. Притежателите на железопътни карти ползват намаление от крайната цена, като за тези клиенти билетът е на стойност 1.35 лв. \"БДЖ - Пътнически превози\" ЕООД предлага и еднодневни карти за неограничено пътуване между София и Перник в рамките на един ден. Цената на картата е 4 лв. Клиентите на националния железопътен превозвач могат да получат подробна информация за разписанията на влаковете от служителите на гишетата \"Информация\" и билетните каси в железопътните гари и бюра в страната или на националния информационен телефон 0700 10 200.", "date": "2018.01.25", "title": "БДЖ пуска 4000 допълнителни места до Перник за \"Сурва\""}
{"url": "https://www.bgonair.bg/bulgaria/2018-01-25/otnovo-preduprezhdenie-za-opasno-mrasen-vazduh-v-sofiya", "text": "Предупреждение днес и утре за опасно мръсен въздух в почти цяла София. Най-високи са нивата на замърсяване в кварталите \"Павлово\", \"Хиподрума\" и \"Надежда\". Днес кметът Йорданка Фандъкова присъства на заседанието на Общинския съвет и призова гражданите да използват градския транспорт вместо личните си автомобили. Една от точките на днешното заседание на общинските съветници е именно борбата със замърсяването на въздуха. Заради продължилите с часове дебати по бюджета на София обаче, тя още не е гласувана.", "date": "2018.01.25", "title": "Отново: Предупреждение за опасно мръсен въздух в София"}
{"url": "https://www.bgonair.bg/bulgaria/2018-01-25/okonchatelno-dobiv-na-gaz-v-dobrudzha-nyama-da-ima", "text": "\r\n Добив на газ в Добруджа няма да има. Това решение беше взето на заседание на експертния екологичен съвет в регионалната екологична инспекция във Варна.  Само трима участници в комисията са гласували \"за\" извличането на горива в региона.  А жители на Генерал Тошево и Варна протестираха пред сградата на инспекцията докато очакваха окончателното решение на експертите по казуса.", "date": "2018.01.25", "title": "Окончателно: Добив на газ в Добруджа няма да има"}
{"url": "https://www.bgonair.bg/bulgaria/2018-01-25/stara-zagora-shte-se-sdobie-s-inteligentna-sistema-za-gradski-transport", "text": "\"Телелинк\" ще изгражда интелигентна система за градски транспорт в Стара Загора. Това обяви собственикът и председател на Борда на директорите Любомир Минчев по време на пресконференция в четвъртък. По думите му работата на компанията в града ще е свързана с видеонаблюдение на кръстовищата и електронни билети. Вече са монтирани и електронни табла за градски транспорт, като се предвижда всички тези елементи да бъдат интегрирани в една обща система. Договорът, който е подписан през декември, е за срок от 30 месеца, но от \"Телелинк\" предвиждат системата да бъде пусната в употреба частично още до края на тази година.  По думите на Минчев подобен \"умен“ градски транспорт генерира с до между 10 и 20 процента по-висока събираемост на средства благодарение на електронните валидатори, които намаляват възможността за пропуски в отчитането на пътниците. Един от другите големи проекти, върху които работи компанията, е в София. По него \"Телелинк\" ще си сътрудничи с южнокорейски компании, като за целта вече е сформиран консорциум с участието на градските власти в Сеул, LG и Microsoft. Целта на \"Телелинк\" е да създава решения, които не са приложими само за България, а и за подобни на нейните градове, посочи още изпълнителният директор. Повече новините четете на .", "date": "2018.01.25", "title": "Стара Загора ще се сдобие с интелигентна система за градски транспорт"}
{"url": "https://www.bgonair.bg/denqt-on-air/2018-01-25/glas-ot-bsp-u-nas-nikoga-ne-idva-vreme-za-seriozni-vaprosi", "text": "\r\n Това, че аритметиката показва, че един вот на недоверие няма да успее, не е основание той да не бъде осъществен. Това смята народният представител от БСП Атанас Костадинов. В студиото на  той подчерта, че ръководството на партията изпитва удовлетворение от това, което се случи. \"Като че ли никога не идва времето в България за поставянето на сериозните въпроси\", каза Атанас Костадинов пред  . По думите му основният проблем при поставянето на въпроса за противодействието на корупцията е това, че от БСП не са съгласни корупционните практики да се превръщат в норма. Костадинов подчерта също, че всеки, който е управлявал в България през прехода има вина за състоянието на страната сега. Народният представител от БСП коментира и спирането на ратификацията на Истанбулската конвенция от Народното събрание, като подчерта, че обществото се нуждае от повече яснота и широко съгласие по темата, каквото всъщност значи \"конвенция\". \"Отговорност трябва да поемат хората, които накараха българския премиер да обещае в изказване пред Европейския парламент, че ще приемем по най-бързия начин Истанбулската конвенция\", настоя още Атанас Костадинов в ефира на  . Депутатът от БСП, който е и бивш заместник министър по околната среда коментира и протестите за приетия план за управление на Национален парк \"Пирин\". \"В нито един план за управление няма инвестиционен проект, екологичното законодателство ще го процедира\", заяви Костадинов пред   По думите му всеки, който се бори да не се приеме плана или да се оттегли ни връща към противопоставяне в обществото на \"зелени\" и общини, местен бизнес и други интереси.", "date": "2018.01.25", "title": "Глас от БСП: У нас никога не идва време за сериозни въпроси"}
{"url": "https://www.bgonair.bg/bulgaria/2018-01-25/borisov-pokani-erdogan-na-sreshta-s-liderite-na-es-v-balgariya", "text": "В телефонен разговор премиерът Бойко Борисов и президентът на Турция Реджеп Ердоган обсъдиха идеята за среща в България между европейските лидери и Турция, съобщи правителствената информационна служба.  Бойко Борисов е подчертал, че подобна среща може да помогне за нормализиране на диалога между ЕС и Турция. Ердоган от своя страна е поздравил Борисов за старта на българското председателство на Съвета на ЕС и е пожелал то да е успешно. Снимка: Facebook", "date": "2018.01.25", "title": "Борисов покани Ердоган на среща с лидерите на ЕС в България"}
{"url": "https://www.bgonair.bg/kriminalno/2018-01-25/dete-beshe-izlagano-ot-telefonen-izmamnik-v-pleven", "text": "11-годишно дете от Плевен стана жертва на телефонен измамник, информира  В следобедните часове вчера непознат говорил с момичето на домашния и на мобилния му телефон, съобщиха от областната дирекция на МВР. Представил се за лекар и подлъгал малолетната да помогне на майка си, която била претърпяла пътнотранспортно произшествие. Момичето, без да информира родителите си, е следвала указанията на измамник  претърсила семейния апартамент в Плевен. Събрала 3000 лв., 620 евро и златни накити-три златни пръстена и златна гривна и ги оставила до кошче за боклук на детска площадка в плевенския квартал \"Дружба\". Малко преди 17 часа бащата на момиченцето е сигнализирал за престъплението. От полицията отново апелираха да не се дават по никакъв повод пари на непознати, а родителите да запознаят децата си с риска да бъдат измамени по телефона.", "date": "2018.01.25", "title": "Дете беше излъгано от телефонен измамник в Плевен"}
{"url": "https://www.bgonair.bg/bulgaria/2018-01-25/borisov-3-otselya-votat-na-nedoverie-ne-mina", "text": "Очаквано кабинетът на Бойко Борисов оцеля при първият вот на недоверие, внесен от опозицията. От 234 гласували само депутатите от БСП и ДПС – 103-ма, дадоха вот за падането на правителството, но останалите 131 от ГЕРБ, \"Обединени патриоти\" и \"Воля\" бяха \"против\". За да е успешен един вот, са необходими поне 121 гласа, в историята на българския парламентаризъм няма нито един кабинет, падал от власт с вот на недоверие, пише  Както и на дебатите по вота, и на гласуването премиерът Бойко Борисов не дойде в парламента. Реакцията на БСП естественото беше гневна, а \"червената\" шефка Корнелия Нинова дори го нарече \"страхливец\", докато депутатите обсъждаха във вторник искането на опозицията МС да си ходи. \n И двата пъти управляващите обясниха, че Борисов е зает с важни срещи. Днес той заминава за кралство Лихтенщайн, а след това за форума в Давос. Сред мотивите за внесения вот за провал в борбата с корупцията, бяха посочени примери като пробитата система на приходните агенции, подкупи за печелене на обществени поръчки, ремонта на НДК, влизането на бежанци през оградата на границата в Турция, скандали като \"Кумгейт\", \"Суджукгейт\". Самият Борисов пък заподозря, още когато БСП даде заявка за вота, че явно периодът не е подбран неслучайно.", "date": "2018.01.25", "title": "Кабинетът \"Борисов 3\" оцеля, вотът на недоверие не мина!"}
{"url": "https://www.bgonair.bg/bulgaria/2018-01-25/glasuvaha-byudzheta-na-so-za-2018-g-shte-boryat-marsotiyata-s-15-mlrd-lv", "text": "Столичният общински съвет гласува мерките срещу мръсния въздух. Денят започна очаквано с обсъждане на бюджета за 2018 г. Финансовият разчет за тази година за Столичната община е в размер от над 1,5 млрд. лв. Това го поставя на първо място в историята на София.  Според сегашния кмет Йорданка Фандъкова голяма част от този бюджет е насочена към подобряването на мерките срещу замърсяването в столицата. Бюджетът се е формирал без да бъдат увеличени данъците.  Няколко неща ще бъдат в облекчение на софиянци. Планира се изграждането на 3 нови детски градини в квартали, в които преди това не е имало – \"Манастирски ливади\", \"Кръстова вада\" и \"Курило\".  Предвижда се разширяването на бул. \"Тодор Каблешков\" и изграждането на подстъпите към северната скоростна тангента, предаде репортерът на Bulgaria ON AIR Миглена Георгиева.  Що се касаят мерките за подобряване на въздуха в София, в бюджета за 2018 г. са заложени 50 млн. лв. за миене на улици, което е с близо 5 млн. лв. повече от предходната година. Мерките, които се очакват да се приемат в ранния следобед от СОС, ще бъдат два вида – постоянни и временни.  Една от постоянните мерки е чувствително по-алтернативна, а именно, че в центъра на София и \"Зона 1\" ще се движат само автобуси, които отговарят на екостандарт \"Евро 5 и 6\". При повишени емисии от над 200 микрограма на кубичен метър фини прахови частици ще има призиви към гражданите да се придвижват в града с градския транспорт.  Когато стойностите на замърсяване превишат допустимите нива, ще се въвеждат зони на паркиране по широките булеварди, водещи към центъра на града. Докато законите не бъдат променени няма да се въвежда безплатен градски транспорт или пълна забрана за движение на МПС в центъра на столицата.  ", "date": "2018.01.25", "title": "Столичната община с рекорден бюджет от 1,5 млрд. лева"}
{"url": "https://www.bgonair.bg/bulgaria/2018-01-25/fermeri-ot-iztochnite-rodopi-na-protest-zaradi-niskite-izkupni-tseni-na-mlyakoto", "text": "\r\n Фермери от Източните Родопи излязоха на протест на международния път за Гърция заради ниските изкупни цени на млякото в региона и поискаха оставката на земеделския министър.  Според протестиращите мандрите в региона изкупуват минимални количества мляко от местните животновъди, а вместо това се ползват заместители на суровината. Животновъдите от региона се заканиха да протестират всеки четвъртък на пътя към \"Маказа\", докато исканията им не бъдат изпълнени.", "date": "2018.01.25", "title": "Фермери от Източните Родопи на протест заради ниските изкупни цени на млякото"}
{"url": "https://www.bgonair.bg/bulgaria/2018-01-25/ne-vota-a-istanbulskata-konventsiya-prevze-parlamenta-dnes", "text": "\r\n \n Кабинетът \"Борисов 3\" оцеля при първия вот на недоверие, внесен от опозицията на тема \"Корупция\". 103 депутати поискаха оставката на управляващите, а 131 гласуваха \"против\". Най-обсъжданата тема обаче беше Истанбулската конвенция. Днес БСП внесе заявление за провеждане на референдум с въпроса: \"Искате ли Народното събрание да ратифицира Истанбулската конвенция?\" Подписите са готови, но за да се проведе допитването, то трябва да бъде прието и в пленарната зала. Засега обаче това изглежда малко вероятно. ГЕРБ заяви, че ще отложи обсъждането на конвенцията, но остава твърдо зад нея. По повод референдума водещият Слави Трифонов отправи остри критики към лидера на БСП Корнелия Нинова. Миналата година социалистите не подкрепиха инициираното от шоумена и екипа му желание за допитване относно въвеждане на мажоритарна избирателна система. Затова Трифонов се обърна към Нинова с въпроса: \"Откога бе, како, приемаш референдума за някаква форма на демокрация?\"  Гласуването за вота на недоверие премина под знака на вчерашното изказване на държавния глава Румен Радев, който заяви, че парламентарната република \"атрофира\".", "date": "2018.01.25", "title": "Вместо вота, Истанбулската конвенция превзе парламента"}
{"url": "https://www.bgonair.bg/sutreshen-blok/2018-01-25/votat-na-nedoverie-razocharova-horata-smyata-zhurnalist", "text": "\r\n Вотът на недоверие, внесен от БСП, не успя да свали правителството, тъй като гласовете на социалистите и ДПС не бяха достатъчни.  \"Ясно бе как ще премине гласуването. Така, както са се преброили предварително. Но загадката беше как ще премине дебатът преди това. За обикновения човек премина така – \"много се краде, много се краде\". Но от отсрещната страна се чува \"ама и при вас се краде\". Това не е решение на въпроса\", отбеляза журналистът Арман Бабикян. По негови думи голяма част от хората очакваха нови разкрития, нова далавера, нов корумпиран кмет, нови братовчеди, но останаха незадоволени от този вот на недоверие. Всъщност това, което се обсъжда, никой не отрича, че съществува, подчерта той в студиото на \"България сутрин\".   На дебата преди антивота премиерът Бойко Борисов не присъства в залата, а според Бабикян той трябва да бъде там, ако не за друго, то поне от уважение към милионите, които опозицията представлява. Населението отчита корупцията като основен проблем в държавата, допълни той.  \"Изказването на президента не повлия на гласуването. Държавният глава се оказа изразител на народните усещания. Радев става все повече лидер на нацията. В момента Борисов отстъпва от тази роля. Вторачвайки се в международната политика премиерът изпуска ситуацията в страната. В момента няма алтернатива на ГЕРБ, но те не очакваха сегашната ситуация и не знаят как да я отреагират\", категорична бе журналистът Валерия Велева.  Пред Bulgaria ON AIR тя посочи, че върху управляващите в последно време се струпаха прекалено много неща като Истанбулската конвенция, борбата за НП \"Пирин\" и изграждането на втория кабинков лифт. Властимащите не знаят как да реагират на всичко това, а трябва да се научат да слушат критика, обясни още Велева. ", "date": "2018.01.25", "title": "Вотът срещу правителството разочарова хората, смята журналист"}
{"url": "https://www.bgonair.bg/bulgaria/2018-01-25/ekozashtitnitsite-otnovo-na-protest-iskat-ostavkata-na-neno-dimov", "text": "Природозащитниците излизат отново на протест тази вечер. Те настояват да се отмени решението на правителството от края на миналата година, което според тях дава зелена светлина за застрояване на Пирин.  Изискват също оставката на министъра на околната среда и водите Нено Димов и отговор на въпроса: Кой е реалният собственик и концесионер на ски зоната в Банско?  От коалицията \"За да остане природа в България\" обявиха, че ще протестират до промяна на решението на кабинета. Очаква се в днешната демонстрация да се включат застъпници от 17 града в България и от 11 в чужбина. ", "date": "2018.01.25", "title": "Екозащитниците отново на протест – искат оставката на Нено Димов"}
{"url": "https://www.bgonair.bg/bulgaria/2018-01-25/vremeto-se-zatoplya-vnimavayte-v-planinata", "text": "\r\n През тази година в Планинската спасителна служба не е получен нито един сигнал за паднала лавина и затрупан човек. Въпреки това, заради затоплянето спасителите призовават за повишено внимание скиори, сноубордисти и алпинисти. В случай на инциденти българските спасители разполагат с 27 безценни четириноги помощници, които демонстрираха своите умения днес.", "date": "2018.01.25", "title": "Времето се затопля, внимавайте в планината"}
{"url": "https://www.bgonair.bg/bulgaria/2018-01-25/karakachanov-be-siguren-che-ob-shte-e-protiv-vota-vapreki-kolebanieto-na-siderov", "text": "\r\n Групата на \"Обединените патриоти\" ще гласува против вота на недоверие, категоричен бе вицепремиерът и министър на отбраната Красимир Каракачанов пред  минути преди да влезе в пленарната зала. Той заяви това по повод изказването на лидера на \"Атака\" Волен Сидеров миналата седмица, че все още не може да реши \"за\" или \"против\" е настроен към вота на недоверие срещу управляващите, внесен от БСП. Преди минути стана ясно, че кабинетът \"Борисов 3\" оцеля. От 234 гласували само депутатите от БСП и ДПС дадоха вот за падането на правителството, но останалите 131 народни представители от ГЕРБ, \"Обединени патриоти\" и \"Воля\" бяха \"против\". За да е успешен един вот са необходими поне 121 гласа, а в историята на българския парламентаризъм няма нито един кабинет, падал от власт с вот на недоверие. Изявление след гласуването в НС пред  дадоха Александър Иванов от ГЕРБ и Стоян Мирчев от БСП. Мирчев бе категоричен, че \"работата на опозицията е да показва недостатъците на управляващите и вотът е бил един инструмент за това\". \"БСП 3 месеца подготвя себе си и медиите за някакви сензационни събития покрай вота, които ще му дадат цялостен принос да бъде подкрепен, но не го направиха и оставиха разочарование\", отговори на думите му Иванов. Той продължи, че левицата е показала, че не е алтернатива на управлението на ГЕРБ. \r\n  ", "date": "2018.01.25", "title": "Въпреки колебанието на Сидеров: Каракачанов сигурен и спокоен преди вота"}
{"url": "https://www.bgonair.bg/bulgaria/2018-01-25/semeystvo-gastarbayteri-katastrofira-tezhko-kray-novi-han", "text": "\r\n Трима души пострадаха при тежка катастрофа с лек автомобил на магистрала \"Тракия\" край Нови хан. Сигналът за инцидента е подаден около 10 часа.  4-членно семейство от турски произход, гастарбайтери в Германия, тръгва на път. 42-годишният шофьор Ергин най-вероятно е заспал зад волана и колата се удря в крайпътно дърво. Няма следи от спирачен път, а колата е била тежко натоварена. Пострадалите са настанени за лечение в болница \"Света Анна\". Ергин е с два счупени прешлена, гръдна травма и травми на едната ръка. 26-годишният му племенник е с болки в кръста и ръката. Пътувалата в автомобила 32-годишна Мелик се е разминала само с уплаха. Не така стоя нещата с 8-годишното дете, което се е возило на задната седалка без предпазен колан и детско столче. В резултат на това детето е излетяло към предното стъкло - то е със счупена ръка и най-вероятно мозъчно сътресение. В момента е контактно и има бледи спомени за катастрофата. Катастрофиралото семейство почти не говори български и не може да обясни какви са травмите и какво ги боли, което е затруднило лекарите. От болницата уточниха, че лечението на 42-годишния шофьор ще бъде доста дълго, но няма опасност за живота на нито един от пострадалите.", "date": "2018.01.25", "title": "Семейство гастарбайтери катастрофира тежко край Нови хан"}
{"url": "https://www.bgonair.bg/bulgaria/2018-01-25/uvolniha-distsiplinarno-direktora-na-doma-hrizantema-v-gabrovo", "text": "По думите на кмета на града Таня Христова, служителките позволили си да удраят и заплашват деца, трябва да понесат наказателна отговорност.  Кметът отрече да е знаела по-рано за случаите на насилие върху децата в дома. Христова допълни, че всички укривали информация за случващото се, ще понесат наказание. ", "date": "2018.01.25", "title": "Уволниха дисциплинарно директора на дома \"Хризантема\" в Габрово"}
{"url": "https://www.bgonair.bg/sutreshen-blok/2018-01-25/medik-nastoyava-potrebitelskata-taksa-da-bade-varzana-za-mrz", "text": "\r\n Всеки пациент, получил извънболнична медицинска помощ от лекар, да заплаща пълния размер на потребителската такса – 2,9 лв. А при нужда да иска пълното или частичното възстановяване на сумата от службите на Министерството на труда и социалната политика. Това предлагат от Българския лекарски съюз в писмо към министъра на здравеопазването и управителя на НЗОК.  \"Беше въведена разпоредба, която затруднява изключително много медиците. Според нея в отчетните си финансови доклади в края на месеца те трябва да посочват номера на касовия бон, издаден за извършената услуга. До преди няколко дни нямаше указания как точно това трябва да се случва. Това е чиста административна работа. Ние сме лекари! Няма да вършим работата на държавата!\", категоричен бе главният секретар на БЛС д-р Стоян Борисов.  В студиото на \"България сутрин\" Борисов настоя потребителската такса за извънболничната помощ да бъде 1% от минималната работна заплата, а за болничната помощ - 2%. Така първата става 5,1 лева, а втората 10,2 лева.  \"Потребителската такса има 2 функции – да ограничи ненужните посещения при лекаря и да допълни приходите му. В момента тя не изпълнява тези си роли, тъй като по-голямата част от пациентите са освободени от тази такса. Лекарите не заслужават такова отношение от страна на държавата. НАП има цялата информация от касовите апарати. Не би трябвало втори път държавата да иска същата информация\", обясни председателят на УС на Центъра за защита на правата в здравеопазването д-р Стойчо Кацаров. Пред Bulgaria ON AIR той недвусмислено заяви, че трябва да се премахне монополът на Здравната каса и така пазарът щял да урегулира сам системата. Защо да не е допустимо един лекар да обяви по-висока потребителска такса, а друг – никаква, запита медикът.", "date": "2018.01.25", "title": "Медик настоява: Потребителската такса да бъде вързана за МРЗ!"}
{"url": "https://www.bgonair.bg/sutreshen-blok/2018-01-25/izgubeni-v-debata-za-kakvo-prizovava-istanbulskata-konventsiya-zashto-sporim-za-treti-pol", "text": "\r\n Повечето българи остават резервирани спрямо Истанбулската конвенция заради опасенията, че тя ще \"отвори вратата\" за признаване на третия пол. Журналистът Ива Николова отсече в  , че спорът по темата е излязъл от рамката на нормалното заради \"т.нар. измишльотина трети пол\". \"Такова нещо няма - питайте учени, лекари! Проблемът с конвенцията е лицемерието и злоупотребата на определени хора с извън общоприетата сексуалност, за която се говори в текста\", обясни гостът на телевизията. Николова визира 70 страници, в които пише, че хората с различна сексуална ориентация не бива да бъдат подлагани на насилие заради предпочитанията си, както и че децата трябва да бъдат образовани по този въпрос, за да придобият толерантност към различните. Другият гост на  Виктор Лилов, продължи думите на журналиста, като поясни, че тези 70 страници се отнасят към обяснителния доклад на конвенцията. \"Текстът засяга един съществен въпрос, който българското общество не е готово да обсъди. Това са стереотипни роли, свързани с пола, свързани с патриархалния ред у нас\", подчерта Лилов. Той пожела да обясни още, че образователните мерки, предложени в част от Истанбулската конвенция, целят да просветят хората за половите роли и тяхната концепция, което пък доведе до заключението, че спорещите по темата просто са се изгубили в дебата. \"Конвенцията е тотално закъсняла и безсмислена\", категорична бе Ива Николова. \"Защото обществото ни е закъсняло в разбиранията си. Трябва да излезем от представите на социалния еталон, в който се намираме\", призова Виктор Лилов. ", "date": "2018.01.25", "title": "Изгубени в дебата - за какво призовава Истанбулската конвенция?"}
{"url": "https://www.bgonair.bg/bulgaria/2018-01-25/glasuvat-okonchatelno-merkite-sreshtu-mrasniya-vazduh-v-stolitsata", "text": "Планът с мерки за борба с мръсния въздух ще бъде окончателно гласуван от Столичния общински съвет. Пълна забрана на паркирането в центъра на София и ограничаване на движението на автомобилите, са част от мерките срещу замърсяването на въздуха, които Комисията по околната среда в Столичния общински съвет вече прие.  Отпада предизвикалата полемики идея за двойно по-скъпа синя зона. Вместо това изцяло ще се забранява паркирането на някои места, с изключение на автомобилите със специален режим на движение.  Ще се забранява и влизането в централната част на автомобили с четни или нечетни номера. Предвижда се и така наречения зелен билет за градския транспорт на цена от 1 лев, който обаче ще влиза в сила само в дните със сериозно замърсяване на въздуха.  От Столичната община предупреждават, че днес и утре се очаква повишено съдържание на фини прахови частици във въздуха. От Общината призовават през тези два дни гражданите да не използват личните си автомобили, а при възможност да се придвижват с градския транспорт.  ", "date": "2018.01.25", "title": "Гласуват окончателно мерките срещу мръсния въздух в столицата"}
{"url": "https://www.bgonair.bg/sutreshen-blok/2018-01-25/parlamentat-ne-atrofira-votat-na-nedoverie-e-golyama-greshka-nastoya-prof-tadarakov", "text": "\r\n Първият вот към кабинета \"Борисов 3\" е факт, а през днешния ден ще стане ясно дали той ще се увенчае с успех. Наблюдава ли се война между институциите след откровената критика към управляващите, която държавният глава Румен Радев отправи в годишния си доклад? Темите в   коментирахме с ръководителя на катедра \"Икономика на туризма\" в УНСС проф. Димитър Тадаръков.  \"Съгласен съм с голяма част от това, което каза президентът, но... Хубаво е човек първо да види в Уикипедия какво означава атрофия. Българският парламент сигурно през следващите 1000 години няма да атрофира\", посочи проф. Тадаръков. Проф. Тадаръков коментира и изказването на Румен Радев, че свободната воля на депутатите е убита, а те единствено одобряват волята на правителството. Той посочи, че ако 5 закона са върнати от държавния глава, значи е подписал всички останали.  Означава ли това, че и Президентството е станало нотифициращ орган на вече приетите закони, запита проф. Тадаръков. Той не счита, че се задава война на институциите, а по думите му проблемът са специално развитите егота на премиер, президент и парламент.  \" . Ако се появи думата \"толерантност\", много от тези нападки ще бъдат избегнати\", подчерта гостът на  . \" \", посъветва гостът в студиото на Лора Инджова и Златимир Йочев. \"Вотът на недоверие е голяма грешка. Тема, в която за да влезеш, трябва да имаш много конкретни данни. Ако беше показано \"реформи и бедност\" - целият български народ щеше да приветства такъв вот\", каза още преподавателят и добави, че не очаква изненади при гласуването на вота на недоверие.  Той обаче е убеден е, че ще има още няколко вота на недоверие.  , смята проф. Тадаръков.  ", "date": "2018.01.25", "title": "Проф. Тадаръков: Парламентът не атрофира, вотът на недоверие е голяма грешка"}
