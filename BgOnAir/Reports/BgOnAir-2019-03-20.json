{"url": "https://www.bgonair.bg/world/2019-03-20/avariya-ostavi-na-tamno-chetiri-shtata-vav-venetsuela", "text": "Част от Венецуела отново е без ток. Авария остави на тъмно четири щата в страната, както и няколко района на столицата Каракас.  Причината за спирането на тока все още не е ясна, но от националната електрическа компания заявиха, че възстановяването на електроподаването ще отнеме време.  При предишната безпрецедентна авария в началото на месеца, когато Каракас и 20 щата останаха без ток, президентът Николас Мадуро обвини \"американския империализъм\".  Държавният департамент на САЩ отхвърли обвиненията. 5 дни по-късно подаването на ток беше възстановено. Харесайте и страницата ни във Facebook ", "date": "2019.03.20", "title": "Авария остави на тъмно четири щата във Венецуела"}
{"url": "https://www.bgonair.bg/world/2019-03-20/es-globi-google-za-treti-pat", "text": "Европейският съюз глоби Google с близо милиард и половина евро. Причината - блокиране на рекламите на свои конкуренти в търсачката си.  Това е третата санкция, която Брюксел налага на интернет гиганта в последните две години. Според еврокомисаря по конкуренцията Маргрете Вестагер, действията на Google са в нарушение на антимонополните правила на ЕС. През юли миналата година Европейската комисия глоби компанията с рекордните 4 милиарда и 340 милиона евро за злоупотреба с доминиращо положение на Android.", "date": "2019.03.20", "title": "ЕК глоби Google за трети път"}
{"url": "https://www.bgonair.bg/world/2019-03-20/nova-zelandiya-pogrebva-zhertvite-na-karvaviya-atentat-v-kraystcharch", "text": "\r\n Нова Зеландия погребва жертвите на кървавия атентат срещу две джамии в Крайстчърч в петък. Баща и син, избягали от войната в Сирия, бяха изпратени в последния им път от десетки хора, събрали се в ислямския център Линууд, който беше обект на нападението преди пет дни. Халед и Хамза Мустафа пристигат в страната като бежанци миналата година. За нападението над джамиите в Крайстчърч е задържан 28-годишният Брентън Тарант, който вече е с повдигнати обвинения за убийство. Според ислямската традиция телата на починалите трябва да бъдат погребани възможно най-бързо, но церемониите бяха забавени заради разследването на трагедията и идентифицирането на всички жертви. Властите в Крайстчърч издадоха стриктни предписания към медиите преди погребенията и ги призоваха да не притесняват семействата на загиналите. Харесайте и страницата ни във Facebook ", "date": "2019.03.20", "title": "Нова Зеландия погребва жертвите на кървавия атентат в Крайстчърч"}
{"url": "https://www.bgonair.bg/world/2019-03-20/mey-s-pismo-molba-do-evroliderite-otlagat-brexit-s-do-2-godini", "text": "\r\n Британският премиер Тереза Мей ще изпрати до европейските лидери официално писмо с молба за отлагане на Brexit. Отсрочката обаче няма да е повече от три месеца, потвърдиха от \"Даунинг стрийт\". Така, ако молбата бъде удовлетворена, Великобритания ще напусне Европейския съюз най-късно на 30 юни. Главният европейски преговарящ Мишел Барниe обаче заяви, че ЕС няма да разреши отлагане без \"конкретен план\" от страна на Великобритания, за това какви действия ще предприемат през отсрочката.  Кабинетът на Мей вчера е обсъждал Brexit в продължение на час и половина. Министрите са дебатирали и по въпроса за последиците от решението на председателя на парламента, че премиерът не може да поиска трето гласуване на предложеното от нея споразумение с ЕС, ако то не е съществено променено.  Мей се надяваше да издейства в последния момент одобрение за сделката преди срещата на върха на Европейския съвет в Брюксел утре. Харесайте страницата ни във Facebook ", "date": "2019.03.20", "title": "Мей с писмо-молба до евролидерите за отлагане на Brexit"}
{"url": "https://www.bgonair.bg/world/2019-03-20/enp-shte-reshava-dali-da-izklyuchi-orban-i-partiyata-mu-ot-reditsite-si", "text": "Европейската народна партия решава днес дали да изключи унгарската партия \"Фидес\" на премиера Виктор Орбан или само временно да замрази членството ѝ. Напрежението между Орбан и най-голямата политическа формация в Европейския парламент се засили в месеците преди европейските избори. Причината за това беше, че Унгария започна антиевропейска кампания, насочена срещу председателя на Европейската комисия Жан-Клод Юнкер, чийто лик беше поставен на плакати в компанията на милиардера Джордж Сорос. 13 от 56-те партии, членуващи в Европейската народна партия, поискаха изключването на \"Фидес\". Сред тях е и българската ДСБ. Харесайте и страницата ни във Facebook ", "date": "2019.03.20", "title": "ЕНП решава дали да изключи партията на Орбан от редиците си"}
{"url": "https://www.bgonair.bg/world/2019-03-20/oshte-edin-mazh-e-arestuvan-v-utreht-zapodozryan-e-za-vrazki-sas-strelbata", "text": "Арестуваха още един мъж по подозрения за връзки със стрелбата в трамвай в град Утрехт. Арестът е бил извършен вчера. Полицията изяснява ролята на 40-годишния заподозрян в нападението, при което загинаха трима души. Основният заподозрян за стрелбата, 37-годишният Гьокман Танъш, остава в ареста. Мотивите за деянието му все още остават неясни. Други двама мъже, задържани след нападението в Утрехт, бяха освободени вчера и полицията свали подозренията си от тях. Харесайте и страницата ни във Facebook ", "date": "2019.03.20", "title": "Още един мъж е арестуван в Утрехт - заподозрян е за връзки със стрелбата"}
{"url": "https://www.bgonair.bg/world/2019-03-20/sasht-i-rusiya-se-sporazumyaha-za-obsht-kosmicheski-proekt", "text": "НАСА и \"Роскосмос\" дадоха началото на общия си космически проект Sirius 19.  Шестима доброволци от САЩ и Русия ще останат откъснати от света през следващите 4 месеца като част от експеримент, симулиращ условията на живот в откритото пространство.  Мисията цели да изследва психологическите рискове от продължителната изолация в условията на живот на Луната. Експериментът съвпадна и с 50-ата годишнина от първото кацане на човек на Луната. Харесайте страницата ни във Facebook ", "date": "2019.03.20", "title": "САЩ и Русия се споразумяха за общ космически проект"}
{"url": "https://www.bgonair.bg/world/2019-03-20/osadiha-radovan-karadzhich-na-dozhivoten-zatvor", "text": "Радован Караджич получи доживотен затвор заради геноцида в Сребреница през 1995. Това постанови международният съд в Хага.  Караджич е бивш президент на Република Сърбия и върховен главнокомандващ на въоръжените й сили. След повече от 10 години в бягство, той бе  задържан в Белград под фалшива самоличност - д-р Драган Бабич. През юли 2008 година Караджич е предаден на трибунала в Хага. Процесът срещу него започна през октомври 2009-та и приключи през май 2012г.. През 2016 година Международният трибунал го осъди на 40 години затвор за най-тежкото престъпление в Европа след втората Световна война.   ", "date": "2019.03.20", "title": "Осъдиха Радован Караджич на доживотен затвор"}
{"url": "https://www.bgonair.bg/world/2019-03-20/zemetresenie-s-magnitud-ot-57-po-rihter-raztarsi-turtsiya", "text": "Силно земетресение с магнитуд от 5,7 по скалата на Рихтер е регистрирано на територията на Западна Турция, съобщиха от Европейския сеизмологичен център.  Няма данни за пострадали хора, но в района на труса около 20 сгради са понесли материални щети.  Регистрирани са още три вторични труса, най-силният между които е с магнитуд 4,5 по Рихтер.", "date": "2019.03.20", "title": "Земетресение с магнитуд от 5,7 по Рихтер разтърси Турция"}
{"url": "https://www.bgonair.bg/world/2019-03-20/disni-napravi-sdelka-za-71-miliarda-dolara", "text": "\"Дисни\" завърши покупката на развлекателния бизнес на \"Фокс\" на стойност 71 милиарда долара.  Така компанията ще може да продължи с плановете си да представи новата стрийминг услуга \"Дисни плюс\" по-късно тази година.  Не само това - \"Дисни\" ще поже да попълни колекцията на студиата Марвъл, известни със серията блокбъстъри от поредицата за \"Отмъстителите\", с още супергерои като \"Екс Мен\" и \"Дедпуул\".  Чрез тази покупка, компанията цели да се конкурира по-добре с технологични гиганти като \"Амазон\" и \"Нетфликс\". Харесайте страницата ни във Facebook ", "date": "2019.03.20", "title": "\"Дисни\" направи сделка за $71 млрд."}
{"url": "https://www.bgonair.bg/economy/2019-03-20/sasht-i-kitay-prekratyavat-targovskata-voyna-do-mesets", "text": "Представители на САЩ и Китай се договориха за нов кръг от търговски преговори на високо равнище, чиято цел е да бъде сключено търговско споразумение до края на април. То ще сложи край на продължителното напрежение между двете най-големи световни икономики. Американският търговски представител Робърт Лайтхайзър и финансовият министър Стивън Манучин планират да посетят Пекин следващата седмица за среща с китайския вицепрезидент Лу Хъ. След това се очаква Лу Хъ да пристигне със своя делегация във Вашингтон. Според запознати преговорите между двете страни изглежда вече се намират във финалната си фаза. \"Намираме се в края\", посочи и изпълнителният вицепрезидент на Американската търговска камара Майрън Брилиант. Двете страни искат да се договорят за споразумение, което включва значително увеличение на американския износ за Китай, като Пекин се ангажира да подобри законодателството си за защита на интелектуалната собственост, да спре натиска си върху американски компании за трансфер на технологии и да намали субсидиите си за китайски фирми. Четете още по темата в  Харесайте страницата ни във Facebook ТУК", "date": "2019.03.20", "title": "САЩ и Китай прекратяват търговската война до месец"}
{"url": "https://www.bgonair.bg/sutreshen-blok/2019-03-20/nova-metodika-stara-metodika-shte-ima-li-oshteteni-pensioneri", "text": "\r\n Единственият начин е пенсиите да бъдат изчислявани и по двата метода, за да няма ощетени. Това подчерта  , след като вчера настъпи пореден обрат по темата \"Пенсии\". Новата методика за преизчисляване предизвика широко обществено недоволство и премиерът разпореди да не се допуска ощетяването на нито един пенсионер. Промяната в сегашния вариант би засегнала 20 хил. кандидат-пенсионери, които ще получат по-ниски пенсии. \"Не в въпрос на математика, а въпрос на подход. Ако през 2015 г. не беше заложен такъв матричен подход, нямаше да се допусне тази грешка. Това е тип експеримент. Ощетяването на тези хора буди огромно недоволство\", коментира  .  Според него правителството е моделирало следния подход: Не е въпрос на подход, контрира го Лидия Шулева. И обясни, че хората, за които се очаква да са ощетени, най-вероятно са се осигурявали на много висок осигурителен доход преди 2000 година. Те губят базата, върху която трябва да им бъде изчислена пенсията и тя ще бъде много по-ниска. Шулева отбеляза, че от Нова година не е определен размер, няма отпусната пенсия и няма ощетени хора.  \"В момента бюджетът на НОИ е над 10 млрд. лева. Общата сума за пенсии е нараснала. Вече няма откъде да се повишават пенсиите освен от данъци\", подчерта Шулева. С твърдението, че парите за пенсии и осигуровки са много повече се съгласи и Кольо Парамов. Харесайте страницата ни във Facebook ", "date": "2019.03.20", "title": "Нова методика, стара методика... Ще има ли ощетени пенсионери?"}
{"url": "https://www.bgonair.bg/sutreshen-blok/2019-03-20/zhivotat-v-sofiya-poskapva-normalno-zaplatite-tuk-sa-visoki-kazvat-spetsialisti", "text": "\r\n Изненада в класацията на най-скъпите градове в света. София бележи сериозен скок в цените за миналата година и се изкачва с 29 места до 90-а позиция. Париж е на върха в класацията на най-скъпите градове в света заедно с Хонг Конг и Сингапур. Проучването сравнява цената на общите артикули в 133 града. Българската столица бележи сериозен скок в цените през последната година. Така попада в топ 12 на най-бързо поскъпващите градове в света, следван от Казабланка, Мускат и Абу Даби.  Финансистът Емил Хърсев и икономистът Гарабед Минасян коментираха тази класация в студиото на  . Хърсев категорично не се съгласи, че цените са повишени, а заплатите били същите.  По думите му доходите в София са нараснали и икономическата наука казва, че следва повишение на цените. , подчерта финансистът. Хърсев допълни още, че средната заплата у нас се вдига, а скокът на София в класацията за скъпи градове бил заради гаф в методиката. Заедно с икономиста Гарабед Минасян обаче се съгласиха, че София не е България и животът в други градове в нашата страна не е толкова скъп.  каза Минасян пред . Харесайте и страницата ни във Facebook ", "date": "2019.03.20", "title": "Животът в София поскъпва - нормално, заплатите тук са високи, казват специалисти"}
{"url": "https://www.bgonair.bg/denqt-on-air/2019-03-20/ivaylo-kalfin-vdiganeto-na-pensiite-nyama-da-e-chestno", "text": "\r\n Вдигането на минималната пенсия няма да бъде честно. Това заяви бившият социален министър Ивайло Калфин в \"Денят ON AIR\". Според него, ако минималната пенсия бъде повишена, това ще бъде в ущърб на хората, които са се осигурявали на повече пари. Калфин също така сподели, че има две промени в пенсионната система, които ощетяват гражданите. Първата е таванът на пенсиите, който бе върнат наскоро от правителството, а втората - коефициентът за стаж, който все още не е достигнал ставка от 1,5, както бе планирано. \"Държавата не преизчислява парите за пенсиите, а ги харчи за друго. Това са 700 милиона лева. Ако се вдигне минималната пенсия, няма да бъде честно. Вдигането е вредно. Това изкривява цялата система, тъй като едни ще бъдат ощетени за сметка на други. Хора, които взимат минимална пенсия, ще се приравняват с тези, които са се осигурявали на много по-големи заплати. Тези, които взимат минимални пенсии и трябва да поучават тези пари, могат да ги взимат като социална помощ. От общо четири промени в пенсионната реформа, две отпаднаха. Две от тях обаче ощетяват гражданите. Ощетяват всички, които тази година трябва да се пенсионират и тези, които работят и им предстои да се пенсионират. Едната промяна е с връщането на тавана - от тази година отпада таванът на пенсиите. Втората е свързана с коефициента за година стаж, който трябваше постепенно да достигне до 1,5. Това не е самоцелно, а защото идеята беше човек да взима между 60 и 70% от заплатата си, когато се пенсионира. Сега обаче те са обречени да взимат 40%\", обясни Калфин. Бившият министър допълни пред Bulgaria ON AIR, че в момента субсидията от дъжавния бюджет за пенсионния фонд е около 3,8 милиарда лева, което е с близо 200 милиона по-малко от 2015 година.  \"Правителството си спестява между 800 милиона и милиард от пенсии. През 2015 година бяха дадени 8 млрд. за пенсии годишно. Четири от тях бяха от държавния бюджет. През 2019 г. сумата е 9,5 милиарда, но субсидията е 3,8 млрд. Тези милиони са пари, от които могат да бъдат преизчислени пенсии на много хора. Ако бъде взет средният осигурителен доход и се преизчисли, хората ще взимат по-големи пенсии. В момента имаме около 2,2 милиона пенсионери, като пполовината от тях взимат средно по 200 лева\", добави Калфин.", "date": "2019.03.20", "title": "Ивайло Калфин: Вдигането на минималната пенсия е нечестно и вредно"}
{"url": "https://www.bgonair.bg/denqt-on-air/2019-03-20/vmro-sashto-podgotvya-kongres-shte-se-yavyat-li-vmro-nfsb-i-ataka-zaedno-na-evroizborite", "text": "\r\n ВМРО избра депутата Юлиян Ангелов за председател на предизборния си щаб. Структурите пък масово издигнаха сегашния член на Европейския парламент Ангел Джамбазки за водач на листата за предстоящия евровот. По последни данни партията се готви за самостоятелно участие на изборите, макар да не е изключено формирането на коалиция в последния момент. \" . Това обясни в предаването \"Денят ON AIR\" депутатът от \"Обединени патриоти\" д-р Калин Поповски. На въпрос дали явяването на ВМРО, НФСБ и \"Атака\" заедно на евроизборите е останало само мит, гостът изрази мнение, че все още има надежда за обединяването им. \"Ние отдавна сме заявили нашата позиция, че Ангел Джамбазки е най-подходящ за водач на листата, защото е първият български депутат по активност с общонародна признатост и висок рейтинг от предходния мандат\", заяви Поповски пред Bulgaria ON AIR. Коментарът му относно несъгласието на Волен Сидеров и Валери Симеонов с кандидатурата беше такъв: \"Те не са съгласни с тази номинация, но моята теза е, че председателите не сериозните партии не са в Брюксел, а отиват там само да прокарат плана на партията, никой от тях не е предявявал претенции да стане лидер на общата листа.\" Той допълни, че ако всяка партия се яви поотделно, това ще окаже напрежение, въпреки че няма да доведе до сериозни проблеми.  По темата за пенсиите депутатът успокои хората, че не бива да се притесняват, защото още първата промяна от 2015 година е в положителна насока и ощетени няма да има. \"Има над 300 хил. души, които са пенсионирани неправомерно. За разлика от други страни като Германия, в България може едновременно да получаваш заплата и пенсия\", коментира Калин Поповски.  ", "date": "2019.03.20", "title": "ВМРО на евроизборите - самостоятелно или в коалиция с \"Атака\" и НФСБ?"}
{"url": "https://www.bgonair.bg/reportazhi/2019-03-20/zaradi-navodneniya-iztochiha-chast-ot-vodite-na-ezeroto-shabla", "text": "\r\n Заради наводнени приземни помещения на правителствена резиденция е направено спешно източване на част от водите на езерото край Шабла. Природозащитници предупреждават, че екосистемата в района е в опасност. Разрушени са и дюни по северното Черноморие край село Езерец. Проверка на място разпореди премиерът Бойко Борисов. Министърът на околната среда и водите Нено Димов направи спешна проверка този следобед на Шабленския езерен комплекс по сигнал на няколко природозащитни организации.  Те алармираха за изпускане на водите при устието край село Езерец. В морето е прокопан канал, който е унищожил естествените дюни в защитената местност. След проверката министър Димов заяви, че нарушения няма. ", "date": "2019.03.20", "title": "Заради наводнения: Източиха част от водите на езерото Шабла"}
{"url": "https://www.bgonair.bg/reportazhi/2019-03-20/pusnaha-kashtata-na-banevi-na-targ", "text": "\r\n Къщата на Николай и Евгения Баневи в ''Бояна'' се продава на търг. Обявата беше публикувана в Регистъра на публичните продажби. В срок от един месец, желаещите да участват в надването ще могат да огледат имота. Къщата е на стойност 6 милиона лева и е обявена на търг от частния съдебен изпълнител Милен Бъзински. Причина за това е необслужен заем на фирмата на семейстовото, управляна от синът на Николай и Евгения Баневи. Имотът се намира в столичния квартал \"Бояна\", а 6-те милиона, са само началната цена за него. Според обявлението предмет на публичната продан е само сградата, тя е с площ от 685 кв.м., а парцела към нея е 11 486 кв.м.  По документи къщата е представена като собственост на \"Партнърс комерс\" ЕООД. От приложения от частния съдебен изпълнител списък се вижда, че от 2011 година върху имота има наложени няколко възбрани. Причината за това е издаден през 2018 г. от Софийския градски съд изпълнителен лист за взимане от 102 хил. лв. ", "date": "2019.03.20", "title": "Пуснаха къщата на Баневи на търг"}
{"url": "https://www.bgonair.bg/reportazhi/2019-03-20/dvama-mladezhi-sa-zadarzhani-za-ubiystvoto-na-53-godishnata-v-harmanli", "text": "\r\n Двама мъже на 18 и 22 години бяха задържани за убийството на 53-годишна жена в Харманли. Вече са обвинени за блудство и убийство по особено жесток начин. Държавното обвинение ще иска най-тежкото наказание – доживотен затвор. Тялото на Валентина Христозова бе открито в неделя сутринта от 62-годишния Георги Стойков в двор близо до склада за строителни материали, където работи.  53-годишната жертва има две дъщери и четирима внука. Разделена е със съпруга си от 8 години. От мъка Виолета започнала да пие, разказват близките ѝ.  В разследването на жестокото убийство в Харманли участваха и криминалисти от София. Така се стига до ареста на двамата мъже - на 18 и 22 години. Предстои Окръжната прокуратура в Хасково да поиска постоянното им задържане под стража.", "date": "2019.03.20", "title": "Двама младежи са задържани за убийството на 53-годишната в Харманли"}
{"url": "https://www.bgonair.bg/bulgaria/2019-03-20/skandal-mezhdu-roditeli-nakara-deteto-im-da-skochi-ot-terasata", "text": "След скок от четвъртия етаж, 14-годишно момче е откарано в болницата в гр. Враца със счупени крайници. За щастие няма опасност за живота му, съобщават от ОДМВР – Враца. Късно вечерта на 19 март полицията в Роман получава сигнал за падналото от терасата на жилищна сграда момче, информира  . То веднага е откарано в болничното заведение където в присъствието  на разследващите и родителите си, то признава, че само е решило да скочи, тъй като се разстроило след поредния скандал на родителите си. Работата по случая продължава. Информирана е както прокуратурата, така и отдел \"Закрила на детето\" - Мездра. Харесайте и страницата ни във Facebook", "date": "2019.03.20", "title": "Скандал между родители накара детето им да скочи от терасата"}
{"url": "https://www.bgonair.bg/denqt-on-air/2019-03-20/semeystvata-na-detsata-koito-ne-hodyat-na-uchilishte-ostavat-bez-pomoshti", "text": "\r\n Семействата, чиито деца не посещават редовно училище, ще останат без помощи. Това обяви в   депутатът от ГЕРБ Светлана Ангелова. По думите ѝ благодарение на подобни санкции, за последните 2 години около 40 хиляди деца са се върнали в класните стаи. Ангелова допълни, че липсата на образование прави следващите поколения неконкурентоспособни. Именно поради тази причина се стига дотам, че те стават контингент на социалното подпомагане. \"Целта на внесеното предложение е по-строгото обвързване при получаване на помощи за безработни и деца. Всички знаем, че проблемът с отпадането на деца от училищната система е сериозен. Липсата на образование прави тези деца неконкурентоспособни. Когато те нямат квалификация, стават контингент на социалното подпомагане. Искаме да ангажираме родителите и те да карат децата си редовно да учат. Трябва да бъдат направени комплексни мерки за този проблем. Предлагаме, ако в един месец има повече от три дни отсъствие за дете от предучилищна възраст, и за ученици, които са пропуснали над 5 учебни часа, помощта за семейството да се спира за срок от една година\", каза Ангелова пред Тя сподели още, че помощите в момента не са никак малки и поради тази причина се надява санкциите да имат дисциплинарен ефект.  \"Образованието е приоритет на правителството. Месечните помощи не са никак малко. Тази мярка трябва да има дисциплинарен ефект. За две години върнахме около 40 000 деца в училище. При първолаците помощта при семейства с доход под 450 лева е 250 лева. Тя е еднократна. Досега тази помощ се изплащаше веднага, но тогава децата не посещаваха редовно часовете. Затова сега тя ще се изплаща на два транша - в начало на учебната година и в началото на втория срок. Сега помощите за едно дете са 40 лева, за две са 90 лева, за три - 130. При повече от три за всяко дете се получават по 35 лева на дете\", завърши Ангелова.  ", "date": "2019.03.20", "title": "Семействата на децата, които не ходят на училище, остават без помощи"}
{"url": "https://www.bgonair.bg/bulgaria/2019-03-20/prokuraturata-proveryava-noviya-apartament-na-tsvetan-tsvetanov", "text": "\r\n Прокуратурата проверява новия апартамент на Цветан Цветанов. Това разкри говорителят на главния прокурор Румяна Арнаудова. А поводът е подаден сигнал заради журналистическо разследване, според което Цветанов е придобил имот в скъп столичен квартал на цена четири пъти под пазарната. Проверката на прокуратурата ще продължи два месеца. Сигнал за луксозното жилище на заместник-председателя на ГЕРБ е подаден и до Антикорупционната комисия.", "date": "2019.03.20", "title": "Прокуратурата проверява новия апартамент на Цветан Цветанов"}
{"url": "https://www.bgonair.bg/denqt-on-air/2019-03-20/glas-ot-bsp-tozi-parlament-e-izcherpan-obshtestvoto-otdavna-zagubi-doverie-v-nego", "text": "\r\n \"БСП категорично заяви условията, при които ще се върне в пленарна зала. Също така ясно посочихме и причините, поради които напуснахме Народното събрание. За нас този парламент е изчерпан, а проблемите имат много дълбоки корени\". Това заяви в студиото на   депутатът от БСП Явор Божанков. По-рано днес председателят на ПГ на ГЕРБ Цветан Цветанов и зам.-председателят на \"БСП за България\" Драгомир Стойнев си размениха остри реплики в парламента. Цветанов покани Стойнев на срещата с \"Воля\" и депутатите на Веселин Марешки, която се проведе в НС. Мотивът - да се убеди, че няма нищо скрито-покрито и никаква сделка. \"В момента не става въпрос за един или друг закон, или пък за някаква промяна. Става въпрос за това как се управлява държавата ни. Правителството няма едно стабилно решение, което да не е прегласувало още на следващия ден под някакъв натиск. А така не може да се управлява държава\", коментира още гостът в студиото на Ганиела Ангелова. Пред Явор Божанков допълни, че големият въпрос оттук нататък е какво ще се случи със \"сринатото доверие на обществото в институциите, с апатията на гражданите в цялата политическа система\".    ", "date": "2019.03.20", "title": "Глас от БСП: Този парламент е изчерпан, обществото отдавна загуби доверие в него"}
{"url": "https://www.bgonair.bg/bulgaria/2019-03-20/posreshtame-astronomicheskata-prolet-v-polunosht", "text": "Посрещаме астрономическата пролет 2 минути преди полунощ.  Тя стартира с пролетното равноденствие и свършва с лятното слънцестоене. През пролетта дните започват да стават по-дълги от нощта, температурите се повишават, а природата се връща към активен живот.  В края на март пък ще преминем към лятното часово време. В 3.00 часа на 31 март трябва да настроим часовниците си с един час напред.", "date": "2019.03.20", "title": "Посрещаме астрономическата пролет в полунощ"}
{"url": "https://www.bgonair.bg/reportazhi/2019-03-20/vloshava-se-sastoyanieto-na-psihichno-bolnata-zhiveeshta-pred-bolnitsata-v-burgas", "text": "\r\n Влошава се здравословното състояние на Атанаска, която открихме безжизнена да лежи пред бургаската болница, след като беше изписана от там, защото мястото ѝ било в социален дом. Жената сега отново е в реанимацията на болницата, а след като бъде изписана, съдбата ѝ остава неясна. Атанаска е от онези хора, наричани от мнозина невидими. За тях животът се върти в омагьосан кръг. От болницата на улицата, от улицата в болницата…  След като в края на миналата седмица екип на Bulgaria ON AIR я откри безжизнена в градинката пред Спешната помощ и сигнализира в общината, тя бе прибрана в общинския приют за бездомници.  Директорът на дома обаче обяснява, че там не могат да се грижат за нея, защото нямат медицински персонал. Така за пореден път Атанаска се озовава в бургаската болница. Този път в реанимация, с много тежка хипотермия и в безсъзнание.  Към момента вече е контактна и е стабилна. От бургаската болница се оплакват, че са се превърнали в социален дом и десетки бездомници живеят гратис там, защото няма къде да отидат. Престоят на бездомниците струва на лечебното заведение приблизително между 30 и 36 000 лв., като има случаи, в които те живеят там с месеци.  След като изпишат Атанаска, тя отново ще се върне на улицата, ако не бъде настанена в социален дом. От \"Социални грижи\" в Бургас обясниха, че Атанаска е на 60 години и в трудоспособна възраст. Трябва задължително да мине през ТЕЛК и едва тогава ще бъде настанена в дом.  Със съдействието на полицията вече ѝ е издадена лична карта.", "date": "2019.03.20", "title": "Влошава се състоянието на психично болната, живееща пред болницата в Бургас"}
{"url": "https://www.bgonair.bg/bulgaria/2019-03-20/uchenitsi-zapochnaha-proletnoto-pochistvane-na-sofiya", "text": "\r\n Часове преди началото на астрономическата пролет, започна традиционното почистване на София. Официален старт на кампанията дадоха деца от столично училище, които искат да вдъхновяват повече възрастни да се включат в почистването.  Първият етап на почистването е до края на месец март и е под надслов \"Да почистим нашия квартрал , да го облагородим\". Вторият етап обвхащва първата половина на април, а акцентът му е събиране на пластмасови боклуци.  В първия етап на почистването се включиха осмоклсници от училището, които боядисват пейки, огради, масички, огради, засжаждат цветя и дръвчета.  ", "date": "2019.03.20", "title": "Ученици започнаха пролетното почистване на София"}
{"url": "https://www.bgonair.bg/bulgaria/2019-03-20/vapreki-obeshtaniyata-na-ananiev-meditsinskite-sestri-izlizat-na-protest", "text": "\r\n Националният протест на медицинските сестри, обявен за утре, остава. Това стана ясно по време брифинг в здравното министерство.  Въпреки обещанията на Министерството на здравеопазването за увеличение на заплатите на медиците, те са скептични и няма да отменят утрешния си протест. В София медиците ще се съберат пред сградата на здравното министерство в 15:00 часа.  Министерството от своя страна започна анализ за това какъв ресурс не достига. Той е направен на база проучвания за лечебните заведения в цялата страна. Особено внимание е обърнато на държавните болници, на тези с 50 или над 50% държавно участие, както и общинските. Във всички тях средните работни заплати на медицинските сестри са около 700 лв., което не покрива едно от изискването им - за трудово възнаграждение от около 900 лв. месечно. На 1 март медицинските сестри от редица градове в страната започнаха протест срещу лошите условия на труд и ниското заплащане в сектора. Тогава ръководството на здравното министерство покани на среща представители на недоволните медици, в която да бъдат изяснени техните искания.  Двете страни се споразумяха да си дадат срок от 20 дни. За това време се очакваше отпуснатите за общинските и областни болници 30 млн. лв. да достигнат до тях. В този период да се види до каква степен средствата биха могли да решат проблемите със заплатите на медицинските специалисти, след което отново да се проведат преговори. Според здравния министър Ананиев исканията на медицинските служите са напълно справедливи. По думите му обаче техните възнаграждения зависят от положения труд, обема на реализираната дейност, степента на натоварване на отделните структури и постигнатите резултати.  Той отбеляза, че е подписан колективен трудов договор, в който са залегнали параметрите на възнагражденията.  Кирил Ананиев подчерта, че отделно от това Министерството на здравеопазването работи за подпомагане на държавните и общински болници, така че да бъде възможно увеличаването на възнагражденията на работещите в тях. ", "date": "2019.03.20", "title": "Въпреки обещанията на Ананиев: Медицинските сестри излизат на протест"}
{"url": "https://www.bgonair.bg/bulgaria/2019-03-20/teroristat-ot-nova-zelandiya-ne-imal-kontakti-s-balgari", "text": "Няма данни български граждани да са били в контакт с извършителя на терористичната атака в Нова Зеландия, докато е пребивавал в страната ни в края на миналата година.  Това стана ясно след извънредно заседание на Съвета по сигурност в Министерския съвет.  По случая се работи съвместно със съюзнически и партньорски служби в други страни и с международни организации.  Българските власти са категорични, че атаката в двете джамии в Крайстчърч е индивидуален акт.  Обсъдена е и терористичната атака в Холандия, при която бяха убити трима души в трамвай.", "date": "2019.03.20", "title": "Терористът от Нова Зеландия не е имал контакти с българи"}
