{"url": "https://www.bgonair.bg/world/2018-08-09/bedstveno-polozhenie-zaradi-tezhki-navodneniya-v-turtsiya", "text": "Бедствено положение в Турция. Поройни дъждове причиниха тежки наводнения.  Връзките с най-големия град в района на източното турско черноморие - Орду бяха прекъснати, след като водата заля главна магистрала и срути няколко моста. Хеликоптери оказват помощ на хората.  Не се съобщава за жертви, но най-малко 165 души са пострадали. Обстановката остава усложнена заради очаквани нови валежи в района през следващите дни.", "date": "2018.08.09", "title": "Бедствено положение заради тежки наводнения в Турция"}
{"url": "https://www.bgonair.bg/world/2018-08-09/pilotite-na-ryanair-v-germaniya-sa-v-stachna-gotovnost", "text": "Пилотите на Ryanair в Германия обявиха стачка готовност. Служителите на нискотарифната авиокомпания настояват за по-високо заплащане и по-добри условия на труд. Утре летателния персонал на авиопревозвача ще спре работа за 24 часа, което ще доведе от отмяната на близо 250 полета. На стачка ще излязат и пилотите, наети от Ryanair в Ирландия, Швеция и Белгия, което ще засегне около 150 полета. Служителите в тези държави настояват за промяна на трудовите им договори, която да бъде съобразена с националното законодателство на страната, в която са наети.", "date": "2018.08.09", "title": "Пилотите на Ryanair в Германия са в стачна готовност"}
{"url": "https://www.bgonair.bg/world/2018-08-09/sasht-prashtat-kam-rusiya-2-paketa-sanktsii-poradi-sluchaya-skripal", "text": "САЩ ще наложат санкции на Русия заради отравянето на бившия шпионин Сергей Скрипал и неговата дъщеря Юлия в британския град Солсбъри през март.  От Държавния департамент уточниха, че наказателните мерки ще влязат в сила на 22 август и ще бъдат приложени на два етапа. Първият предвижда пълна забрана за износ за Русия на електронни устройства и компоненти с двойно предназначение.  Вторият пакет с ограничения ще влезе в сила след три месеца, ако Москва не даде гаранции в бъдеще да не използва химически оръжия.  Лондон обвини Москва за отравянето на семейство Скрипал с нервопаралитичното вещество новичок – нещо, което Кремъл категорично отрече. ", "date": "2018.08.09", "title": "САЩ пращат към Русия 2 пакета санкции поради случая \"Скрипал\""}
{"url": "https://www.bgonair.bg/world/2018-08-09/v-strah-ot-tayfuna-yaponiya-otmeni-104-vatreshni-poleta", "text": "Японските авиокомпании отмениха 104 вътрешни полета заради тайфуна Шаншан, който приближи северозападното крайбрежие на страната.  Промените в разписанието засягат полетите от Токио, а също и от префектурите Ибараки и Мияги. Спряно е движението и на влаковете, а властите посъветваха компаниите да освободят по-рано от работа служителите си, преди лошото време да създаде хаос по пътищата.  Шаншан в момента е тайфун от категория 2 и се придвижва изключително бавно. Това според синоптиците означава, че над обширни райони ще се излеят огромни количества дъжд и то за продължително време, което създава опасност от наводнения.", "date": "2018.08.09", "title": "В страх от тайфуна: Япония отмени 104 вътрешни полета"}
{"url": "https://www.bgonair.bg/world/2018-08-09/gartsiya-obmislya-da-nalozhi-dvumesechna-tsenova-granitsa-za-gorivata", "text": "Информация за пътуващите в съседна Гърция: Заради растящите цени на горивата, в страната обмислят въвеждането на двумесечна ценова граница.  Причините са, че на места цените на бензина надхвърлят 2 евро. Например, шофьорите на Сикинос плащат цени от 2.045 евро за литър, докато на други острови, като Андрос, Милос и Наксос, цените вече са от 2 евро на литър.  Въпреки че на световните пазари цените на петрола падат, в Гърция те остават високи заради повишеното търсене. В село Фурни на Икария безоловен бензин се продава на 2.035 евро на литър. В Икария цените на горивата средно са много високи. Цената в префектура Самос е достигнала 1.815 евро на литър. Цените на петрола са намалели до 73 долара за барел, най-малко 5 долара от най-високия преди около месец.", "date": "2018.08.09", "title": "Гърция обмисля да наложи двумесечна ценова граница за горивата"}
{"url": "https://www.bgonair.bg/world/2018-08-09/yaponiya-pochete-pametta-na-zhertvite-na-atomnata-bomba-v-nagasaki", "text": "В \"Парка на мира\" в центъра на японския град Нагасаки почетоха паметта на жертвите на американската атомна бомбардировка през 1945 г. Хиляди хора сведоха глави за минута мълчание точно в 11 часа и 02 минути - моментът, когато американски бомбардировач пуска над Нагасаки бомбата, наречена \"Дебелака\". Градът е изравнен със земята, 40 хиляди души загиват на място, а стотици хиляди се разболяват от лъчева болест. Тази година на възпоменателните церемонии присъства за първи път генералният секретар на ООН Антониу Гутериш. Вчера той се срещна с оцелели от бомбардировката.  ", "date": "2018.08.09", "title": "Япония почете паметта на жертвите на атомната бомба в Нагасаки"}
{"url": "https://www.bgonair.bg/world/2018-08-09/ataka-sreshtu-avtobus-palen-s-detsa-v-yemen-desetki-ubiti-i-raneni", "text": "Десетки убити и ранени след атака срещу автобус, превозващ деца в Йемен. Нападението се е случило на пазар в град Дахиян.  Пострадалите са откарани в болница на Международния комитет на Червения кръст. Aтаката е резултат на въздушен удар на водената от Саудитска арабия коалиция, сражаваща се на страната на правителствените войски срещу шиитските бунтовници.  От коалицията нарекоха действията легитимна военна операция. Преди седмица при нападения в йеменския град Ходейда най-малко 55 души загинаха, а 170 бяха ранени .  Близо 10 000 души са загинали при конфликта в Йемен, описван от ООН като най-голямата хуманитарна криза в света.", "date": "2018.08.09", "title": "Атака срещу автобус, пълен с деца в Йемен - десетки убити и ранени"}
{"url": "https://www.bgonair.bg/bulgaria/2018-08-09/razhodka-v-mola-na-velosiped", "text": "\r\n [related_articles] Авантюристи на велосипеди щурмуваха столичен мол. Кратък видеоклип в социалните мрежи показва как двама тийнейджъри успяват да преминат за малко повече от минута от последния до първия етаж по ескалаторите на търговския център.  За броени часове клипът събра стотици коментари и реакции, някои от тях ги аплодират, а други упрекват за постъпката им. Някои си спомниха за подобен случай от преди няколко години, мотоциклетният състезател Ангел Караньотов и негов приятел влязоха с моторите си в мол.  Те преминаха от подземното ниво на мола, караха по ескалаторите и излязоха необезпокоявани през главния вход.", "date": "2018.08.09", "title": "Разходка в мола на ... велосипед?"}
{"url": "https://www.bgonair.bg/reportazhi/2018-08-09/turskata-lira-se-srina-sanktsiite-na-sasht-ne-pomagat", "text": "\r\n Нов рекорден спад на турската лира спрямо американския долар. Тя вече се търгува за над 5, 4 лири за долар. Причината – неуспешните преговори между американски и турски представители около наложените американски санкции срещу двамата турски министри на правосъдието и на вътрешните работи, в началото на месеца. Рестрикциите са заради задържането от Анкара на американския пастор Андро Брансън. Спадът на валутата започна в началото на седмицата. Пазарният шок донесе трус и на потребителите в Турция. Цялата ситуация се отрази негативно и на продавачите. Пастор Андрю Брансън, който беше задържан преди година и половина в Турция, е обвиняван за връзки с терористични организации. Турските политици не коментират случващото се на валутните пазари, но обикновените турци смятат, че обтегнатите отношения между двете страни не са единственият проблем. През тази година лирата загуби почти една четвърт от стойността си. Анализатори отдават това на желанието на Ердоган за по-голям контрол над паричната политика на страната.  Изгледи икономиката на Турция да се върне към разцвета си няма. Инфлацията е почти 15 процента, а охладнелите отношения между Анкара и Вашингтон едва ли ще се подобрят скоро.", "date": "2018.08.09", "title": "Турската лира се срина! Санкциите на САЩ не помагат..."}
{"url": "https://www.bgonair.bg/denqt-on-air/2018-08-09/bivshiyat-zam-vanshen-ministar-nalaganeto-na-konflikt-idva-ot-sarbiya", "text": "\r\n Сърбия подкрепя разделяне на Косово по етнически принцип. Властите в Косово обаче заявиха, че няма да допуснат разделяне на страната. Доколко това означава конфликт на Балканите коментира в \"Денят ON AIR\" бившият зам.-външен министър Милен Керемедчиев. \"Този конфликт се ескалира изкуствено. Цели се проваляне на преговорите в началото на септември. Кой има интерес Косово да продължи да е в неведение за бъдещето си?\" бе реторичен Милен Керемедчиев. Той направи извод според свое собствено проучване, че самите албанци в Косово и Македония не желаят да бъдат част от Албания.  \"Основната цел на Албания не е да има \"велика Албания\" и да се провалят преговорите. Косово е част от мирния процес, който сега стабилизира Балканите\", каза още бившият зам.-външен министър. Милен Керемедчиев напомни, че откакто президентът на Сърбия е заел поста си, той има 13 срещи с Путин, а през ноември се очаква и поредното посещение на Путин в Белград. По думите му Русия губи териториално влияние на Балканите и последният плацдарм на руските интереси в региона остава Сърбия, но и Македония, затова и налагането на конфликт в момента идва от Сърбия.  \"От друга страна пък, от Прищина и президента Тачи проявяват претенции към части от Сърбия. Не трябва да се говори за никакво разделение на Балканите, нито до преразпределение на границите, защото това може да доведе до военен конфликт и ще се обезсмислят всички усилия за мир, включително и от страна на България\", предупреди Керемедчиев. Той съзря изход от ситуацията в евентуалното провеждане на референдум в Сърбия за бъдещето на Косово, както и в Косово за пограничните райони, като предположи, че това ще бъде максимумът на напрежението, което ще достигне този конфликт и добави, че нито една балканска страна не иска прекрояване на границите сега. Милен Керемедчиев определи изказа на министър-председателя на Македония Заев като \"малко двуличен\" и заяви, че тези двулични изказвания всяват допълнително напрежение.  \"Стабилността зависи от това доколко Русия ще продължава да натиска Сърбия за дестабилизацията на Косово и доколко планът на Меркел ще просъществува - Сърбия да признае Косово като реалност, но не и като държава, за да може да се отрегулира граничния контрол между двете държави\", каза още Керемедчиев пред Bulgaria ON AIR.", "date": "2018.08.09", "title": "Бившият зам.-външен министър: Налагането на конфликт идва от Сърбия"}
{"url": "https://www.bgonair.bg/denqt-on-air/2018-08-09/nova-direktiva-za-avtorskoto-pravo-tsenzura-ili-nuzhen-kontrol", "text": "\r\n Нов смел участник дръзва да се включи в лудата надпревара по пиратските морета. Името му е \"Нова европейска директива за авторското право\". Когато говорим за мерки, касаещи интернет и разпространяването на информация там, винаги има настръхване по темата.  \"Член 13 от директивата касае платформите за споделяне на информация. Досега те не се считаха за преки ползватели на авторските произведения. Този, който трябва да плаща, е този, който реализира приход от авторския продукт. Член 13 не е насочен към крайния потребител. Той е към платформите, които печелят от реклами показвайки авторско произведение\", поясни юристът и експерт по интелектуална собственост Велизар Соколов.  В студиото на \"Денят ON AIR\" той отбеляза, че Член 13 се опитва да превърне интернет пазара в истински пазар. \"Интелектуалната собственост трябва да бъде в ръцете на създателите ѝ. Но държавата трябва да заеме много по-активна роля в регулацията на този процес\", категоричен бе Соколов.  Пред Bulgaria ON AIR основателят на група \"Тангра\" и преподавател в СУ Константин Марков повтори, че Член 13 в никакъв случай не е цензура.  \"Това е с цел ред. Любителските качвания на музика и изкуство в интернет могат да оронят престижа на автора. Вече има случаи на упражняване на контрол по отношение на концерти. Някакъв механизъм е задействан. Доскоро едва 5 души се занимаваха с авторското право в Министерство на културата. Това не е сериозно\", добави още музикантът. \r\n ", "date": "2018.08.09", "title": "Нова директива за авторското право – цензура или нужен контрол?"}
{"url": "https://www.bgonair.bg/bulgaria/2018-08-09/piyanska-svada-svarshi-s-metalen-stol-vav-vazduha-i-potrosheno-zavedenie", "text": "53-годишен пиян мъж нападна с метален стол 67-годишен в новозагорското село Събрано, съобщиха от МВР. На 8 август, около 20:30 часа в селото, мъж в нетрезво състояние нападнал с метален стол собственика на заведение. Малко по-късно вечерта са причинени материални щети по заведението - счупено стъкло на прозореца, разбити брава и катинар на металната решетъчна врата. 53-годишният е задържан за 24 часа в РУ-Нова Загора. Образувано е досъдебно производство за хулиганство.", "date": "2018.08.09", "title": "Пиянска свада свърши с метален стол във въздуха и потрошено заведение"}
{"url": "https://www.bgonair.bg/bulgaria/2018-08-09/kakvo-deklarirat-direktorite-na-bolnitsi-u-nas-nyakoi-milioni-drugi-krediti", "text": "Проф. Генчо Начев е най-богатият директор на държавна болница у нас. Това показват годишните декларации на управителите на лечебни заведения, които работят със Здравната каса. Шефът на столичната \"Св. Екатерина\" има на влог над 5 милиона и 400 хиляди лева, 14 имота, сред които и два апартамента в \"Лозенец\", придобити миналата година.  И три коли, едната от които - Порше. Проф. Начев притежава и дялове от дружества, вложил е над 1 млн. лева в инвестиционни фондове и има акции в три поликлиники в Унгария, Полша и Хърватия.  Сред заможните лекари е и новият управител на Здравната каса д-р Дечо Дечев. Неговата декларация за миналата година е в качеството му на шеф на болница \"Св. Иван Рилски\". Д-р Дечев има депозити у нас и в чужбина в размер на над половин милион лева. Притежава и няколко имота. Директорът на \"Пирогов\" проф. Асен Балтов има апартаменти в София и Арапя. На депозит има над 78 хиляди евро и 20 хиляди лева. Има обаче и един ипотечен и два потребителски кредита, както и лизинг за кола. Началникът на ВМА проф. Венцислав Мутафчийски има два апартамента в София и две коли. Държи на влог 77 000 лева и 54 000 евро, но изплаща потребителски кредит от 30 000 лева. Шефът на \"Майчин дом\" доц. Иван Костов освен апартамент в София и вила във Владая има и депозити на стойност близо един милион лева. ", "date": "2018.08.09", "title": "Какво декларират директорите на болници у нас? Някои милиони, други кредити "}
{"url": "https://www.bgonair.bg/bulgaria/2018-08-09/mityo-ochite-shte-bade-osvoboden-ot-rabota", "text": "Димитър Желязков - Митьо Очите ще бъде освободен като консултант на охранителната фирма \"Аркус-Сигурност\", където е на заплата от няколко години. Това съобщи пред медии работодателят му Иван Владимиров, който е  съдружник и управител в компанията . Тече процедура по освобождаването на Желязков от фирмата, която включва и консултация с Инспекцията по труда, защото той имал степен на инвалидност. Бившият началник Криминалната полиция в Несебър Владимиров на няколко пъти подчерта, че той е шефът на Очите, а не обратното. Запитан защо охранителите от \"Аркус\" наричат Димитър Желязков \"Шефе\", Владимиров отговори, че цитирам \"може би изпитват известен респект от биографията му\". Задържанията в Истанбул заедно с Желязков и вече обвинен общински съветник Бенчо Бенчев също има дял в охранителната фирма \"Аркус\".", "date": "2018.08.09", "title": "Митьо Очите ще бъде освободен от работа"}
{"url": "https://www.bgonair.bg/bulgaria/2018-08-09/eks-kmetitsata-na-mladost-izleze-ot-umbal-aleksandrovska-samo-s-beleznitsi-na-ratsete", "text": "\r\n Обвинената във взимане на подкуп бивша кметица на \"Младост\" Десислава Иванчева беше изписана от Александровска болница, където влезе за изследвания.  Тя влезе в болницата с вериги на ръцете и краката. Тогава адвокатът й Марин Марйковски заяви, че заради това клиентката му ще съди държавата в в Европейския съд по правата на човека в Страсбург.  В момента Иванчева вече е върната в болницата на затвора.  Иванчева отново поляризира общественото мнение заради начина, по който бе конвоирана до УМБАЛ \"Александрандровска\" за изследване.  Тя е била изведена обаче оттам само с белезници на ръцете. Васил Миладинов подчерта, че са спазени всички човешки права. Досега наредбата предвиждала по-строги мерки при конвоиране, заради опити за бягство. Според нейния адвокат Марковски има притъпена чувствителност по този въпрос и е трябвало да се вдигне шум, за да се промени начина, по който се конвоират задържаните.  ", "date": "2018.08.09", "title": "Екс-кметицата на \"Младост\" излезе от \"Александровска\" с белезници само на ръцете"}
{"url": "https://www.bgonair.bg/reportazhi/2018-08-09/zov-za-pomosht-mlad-plovdivchanin-ima-nuzhda-ot-pomosht-za-da-prebori-levkimiyata", "text": "\r\n Млад пловдивчанин има нужда от помощ. Атанас Динков е на 31 години и е с диагноза остра миелоидна левкемия. За да продължи да живее, е необходима трансплантация на стволови клетки в Турция. Това изисква средства, непосилни за семейството му.  Атанас има съпруга и дете на година и половина. Когато синът му Алекс е на 2 месеца му откриват тумор на дебелото черво. След операция и месеци химиотерапия Наско успява да го пребори. И тъкмо когато си мисли, че всичко е наред, му откриват левкемия.  За да живее трябва да му бъдат трансплантирани стволови клетки. Американска болница в Турция е намерила петима донори, съвместими с него.  За да се случи трансплантацията са необходими 119 000 долара. От 2 години 31-годишният мъж постоянно е по болници и пропуска важните моменти от бащинството. Всеки, който иска да помогне на Атанас може да го направи на следната дарителска сметка: BG90BUIN95611100605800 \r\nАтанас Йорданов Динков \r\nАлианц България На латиница: \r\nBG90BUIN95611100605800 \r\nAllianz Bank Bulgaria \r\nBIC: BUINBGSF \r\nAtanas Yordanov Dinkov", "date": "2018.08.09", "title": "Зов за помощ! Млад пловдивчанин има нужда от помощ, за да пребори левкемията"}
{"url": "https://www.bgonair.bg/reportazhi/2018-08-09/rastitelnost-i-schupeni-peyki-edna-detska-ploshtadka-v-mladost", "text": "\r\n Ръждясали пързалки, счупени пейки и буйна растителност. Така изглежда пространството зад блок 224 в столичния квартал \"Младост\" 2, което би трябвало да е детска площадка. Жители подадоха сигнал на платформата на –  . Съоръженията са много стари, много високи и не са обезопасени. Жители на квартала желаят съоръженията да се махнат и да се сложат нови, които да се използват от децата, защото те сега могат да играят само на площадката. От район \"Младост\" отговориха, че от 2017 година има карта на детските площадки в София и според общинарите изнесената от хората информация е невярна. В непосредствена близост се намира друга реконструирана детска площадка с други съоръжения за същата възрастова група. По отношение на старите метални съоръжения има планирано поетапно премахване, а от понеделник започва и косене на зелените площи в Район \"Младост\". За хората остава недоумението какво да правят, като детските площадки недостигат? ", "date": "2018.08.09", "title": "Треволяк и счупени пейки: Една детска площадка в \"Младост\""}
{"url": "https://www.bgonair.bg/denqt-on-air/2018-08-09/borbata-sreshtu-prestapnostta-tryabva-da-e-edinna-za-vsichki-institutsii-prizova-prof-nikolay-prodanov", "text": "Назателният съд остави в ареста 5 души от групата на Димитър Желязков. Още по темата Митьо Очите ще бъде освободен от работа Екс-кметицата на \"Младост\" излезе от \"Александровска\" с белезници само на ръцете Разбиха схема за фалшиви шофьорски книжки в Бургас \"Действията на Апелативния специализиран наказателен съд трябва да се оценят като разумни. Още повече, че се появи информация за връзки между властта и престъпниците. Трябва да се вземат извънредни мерки. Работата на правоохранителните органи би трябвало да се засили\", коментира казуса зам.-министърът на правосъдието проф. Николай Проданов.  Според него проблемите на сектор \"Сигурност\" не са чак толкова лесни за посочване, като например ниските заплати за служителите. \"Ако кажем, че проблемът е само ниските възнаграждения – вероятно няма да бъдем прави. Борбата с престъпността трябва да бъде приоритет. Да има резултати, да има единодействие на всички държавни органи. Да се привлече обществената подкрепа и доверие. Едва тогава биха били постигнати реални резултати\", подчерта още гостът в \"Денят ON AIR\". Не малко анализатори бистрят темата с промените в съдебната система. От Брюксел знаем, че преди да влезем в чакалнята за еврозоната, трябва да реформираме правораздавателния си механизъм. \"Винаги ме е притеснявал въпросът с бавното правосъдие. И чисто финансовата загуба за държавата не е най-големият проблем. Когато гражданите се сблъскат с проблем, който искат да решат по съдебен път, а той се влачи с години – това ги отказва\", изтъкна проф. Проданов. Акцентът на разговора обхвана и случая с Десислава Иванчева. Тя напусна болницата, където си прави изследвания. \"Днес приключиха изследванията ѝ. Тя беше прибрана в ареста. Не беше изведена от болницата така, както беше въведена. Обществото остава с грешното впечатление, че в затворите се провежда специална политика на затворниците да им се причинява максимално ненужно насилие. Категорично не е така\", поясни проф. Николай Проданов пред Bulgaria ON AIR. Прочети още на: https://www.bgonair.bg/denqt-on-air/2018-08-09/borbata-sreshtu-prestapnostta-tryabva-da-e-edinna-za-vsichki-institutsii-prizova-prof-nikolay-prodanov ", "date": "2018.08.09", "title": "Борбата срещу престъпността трябва да е единна, призова проф. Николай Проданов"}
{"url": "https://www.bgonair.bg/lyubopitno/2018-08-09/folkloren-flashmob-posreshtat-s-horo-pristigashtite-na-letishte-sofiya", "text": "\r\n \n Традиционно българско хоро посреща пътниците, кацащи на Летище София. За пета поредна година фолклорният флашмоб се провежда на летището в столицата. Пристигащите са посрещани от фолклорен ансамбъл, а поводът е голям кариерен форум за българи, реализирали се в чужбина. \"На 20 септември \"Кариера в България. Защо не?\" ще се проведе за 11-и път. Той отново ще се проведе в Интер Експо център в София\", сподели пред Bulgaria ON AIR Юлия Димитров, която е сред организаторите на събитието.", "date": "2018.08.09", "title": "Фолклорен флашмоб: Посрещат с хоро пристигащите на Летище София"}
{"url": "https://www.bgonair.bg/bulgaria/2018-08-09/gerb-finansira-samo-svoite-obshtini-lazha-zayavi-borisov", "text": "\r\n Премиерът Бойко Борисов определи като лъжа твърдението, че правителството подпомага финансово само общините на ГЕРБ.  Министър-председателят даде пример с кмета на Сопот, който вчера отиде в Министерския съвет, за да благодари на Борисов за финансирането на неговата община.", "date": "2018.08.09", "title": "ГЕРБ финансира само своите общини! Лъжа – заяви Борисов"}
{"url": "https://www.bgonair.bg/bulgaria/2018-08-09/razbiha-shema-za-falshivi-shofyorski-knizhki-v-burgas", "text": "\r\n Престъпна схема за придобиване на шофьорски книжки разби преди дни при спецакция икономическа полиция Бургас.  Съдът остави в ареста авторът на измамата с фалшиви документи - автоинструктор от морския град.  Мотивът на магистратите, е, че той вече е осъждан за подобна измама. ", "date": "2018.08.09", "title": "Разбиха схема за фалшиви шофьорски книжки в Бургас"}
