{"url": "https://www.bgonair.bg/world/2018-11-15/sauditska-arabiya-poiska-smartno-nakazanie-za-ubiytsite-na-hashogi", "text": "Смъртно наказание за петима от убийците на журналиста Джамал Хашоги. Това е поискал главният прокурор на Саудитска Арабия.  Хашоги беше екзекутиран на 2 октомври в консулството на кралството в Истанбул. По случая има общо 21 задържани, като 11 от тях са с обвинения.  Говорител на прокуратурата съобщи, че журналистът е убит, след като бил упоен от петимата обвиняеми. След това тялото му е разчленено. Местонахождението на останките му обаче остава неизвестно.", "date": "2018.11.15", "title": "Саудитска Арабия поиска смъртно наказание за убийците на Хашоги"}
{"url": "https://www.bgonair.bg/economy/2018-11-15/spirat-biodobavkata-v-gorivata-za-da-plashtame-po-malko-na-benzinostantsiite", "text": "\r\n Да спре влагането на биодобавка в горивата през зимния период, предлагат от Българската петролна и газова асоциация (БПГА).  Така ще се плаща по-малко на бензиностанциите, тъй като добавката е двойно по-скъпа спрямо цената на самото гориво. Тази мярка се прилага в Австрия и Германия.  Предложението си Асоциацията направи на извънредна среща в Министерския съвет с вицепремиера Томислав Дончев с основна тема - варианти за намаляване цената на горивата.", "date": "2018.11.15", "title": "Спират биодобавката в горивата, за да плащаме по-малко на бензиностанциите?"}
{"url": "https://www.bgonair.bg/world/2018-11-15/ogan-i-pepel-broyat-na-zhertvite-na-v-kaliforniya-prodalzhava-da-raste", "text": "58 са вече жертвите на най-смъртоносните пожари в Калифорния. Вчера в опустошеното градче Парадайс в северната част на щата бяха открити телата на още 8 загинали. Други 130 души, с които няма връзка от миналата седмица, се издирват. Губернаторът на Калифорния Джери Браун посети най-тежко засегнатите от огнената стихия райони. В щата е в сила бедствено положение. Американският президент Доналд Тръмп вече нареди да се отпуснат средства от федералния бюджет за борба със стихията.", "date": "2018.11.15", "title": "Огън и пепел... Броят на жертвите в Калифорния продължава да расте"}
{"url": "https://www.bgonair.bg/world/2018-11-15/naprezhenie-mezhdu-skopie-i-budapeshta-kak-nikola-gruevski-e-vlyazal-v-ungariya", "text": "\r\n Дипломатическо напрежение между Скопие и Будапеща. Причината e избягалият в Унгария бивш македонски премиер Никола Груевски.  Според унгарски издания той успял да напусне Македония с българския си паспорт.  От българското външно министерство отрекоха - Груевски няма българско гражданство.  В петък той беше осъден на две години затвор заради корупционни схеми.  След като не се яви за излежаване на присъдата си, беше обявен за издирване.  Вчера стана ясно, че бившият македонски премиер е в Будапеща и иска политическо убежище.  Унгарските власти отказаха да кажат как той е влязъл в страната след като македонските му документи за самоличност са отнети.", "date": "2018.11.15", "title": "Напрежение между Скопие и Будапеща: Как Никола Груевски е влязъл в Унгария?"}
{"url": "https://www.bgonair.bg/world/2018-11-15/v-bryuksel-dovolni-ot-sporazumenieto-za-brexit-evroliderite-se-sabirat-na-25-noemvri", "text": "\r\n В контраст с реакциите в Лондон, европейските институции приветстваха новината за одобрението на споразумението за Brexit. Главният преговарящ за Brexit от страната на Европейския съюз Мишел Барние представи постигнатата сделка пред евродепутатите. Според него в договора са защитени както правата на европейците, живеещи на Острова, така и на великобританците, живеещи на територията на ЕС. Сумата, която трябва да плати Лондон на Брюксел, за да излезе от Съюза пък ще е 45 млрд. евро, а приходният период е 21 месеца. За този период двете страни трябва да сключат договор за търговските си отношения. Ако това не се случи в този период, ЕС е готов да удължи този срок. По-рано главният преговарящ за Brexit се срещана и с председателят на Европейския съвет Доналд Туск. На срещата си с Барние,  Туск обяви, че свиква извънредна среща на лидерите на държавите в ЕС на 26 ноември в Брюксел. На нея всички лидери трябва да подпишат декларация, с която се съгласяват с всички клаузи в договора за Brexit.  Преди самата среща всеки един от европейските лидери ще получи документа от 585 страници, който Лондон и Брюксел са сключили, за да я разгледат и да заявят позициита си.  На финалната права сделката трябва да бъде одобрена от парламента на Великобритания, въпреки че според експерти това няма да стане скоро с оглед политическата криза на Острова.", "date": "2018.11.15", "title": "В Брюксел доволни от споразумението за Brexit, евролидерите се събират на 25 ноември"}
{"url": "https://www.bgonair.bg/reportazhi/2018-11-15/protestite-prodalzhavat-grazhdani-otnovo-blokiraha-osnovni-patishta", "text": "\r\n Поредна вечер на протести в няколко града на страната. От няколко дни граждани блокират основни пътни артерии, недоволни от високите цени на горивата, но и от стандарта на живот.  Протестното шествие в Перник започна традиционно от кв. \"Изток\" и се отправи към пътен възел \"Даскалово\", където движението по автомагистрала \"Люлин\" в района остана затворено. Полиция и жандармерия охраняваха протестиращите. Образува се километрично задръстване, а гражданите поискаха от хората, които бяха блокирани в автомобилите си да се присъединят към протеста им.  В София 25-ти поред ден майките на деца с увреждания продължават да са на улицата и да настояват за оставката на вицепремиера Валери Симеонов. След като по традиция се събраха под прозорците на властта, шествието им продължи до централата на НФСБ на ул. \"Раковски\" 134, където част от тях хвърляха водни бомбички по сградата.  Протестът във Варна започна и тази вечер пред катедралата в града, блокира кръстовището пред нея и общината. След това протестът прерасна в шествие и се отправи към Аспаруховия мост, а гражданите затвориха движението и в двете посоки.  Недоволството на протестиращите пред общината в Бургас беше насочено срещу ниския стандарт на живот в България. Протестът беше мирен. Събралите се граждани заявиха, че на протест ги е изкарала нарастващата бедност в страната.  Протестите се очаква да продължат и в следващите дни, най-масовите се очаква да са в неделя и понеделник в столицата. ", "date": "2018.11.15", "title": "Протестите продължават: Граждани отново блокираха основни пътища"}
{"url": "https://www.bgonair.bg/world/2018-11-15/britanskiyat-kabinet-odobri-sdelkata-za-brexit", "text": "\r\n След 5-часово заседание британският кабинет одобри сделката за Brexit. В споразумението, което се състои от общо 585 страници, е уточнен и последният висящ въпрос - този за ирландската граница, който беше препъни камъкът в отношенията между Лондон и Брюксел.  Премиерът Тереза Мей заяви, че документът е най-доброто възможно споразумение за Великобритания и е в интерес на гражданите.  Според британски медии по време на заседанието на \"Даунинг стрийт\" 10 oт министрите са били разделени по въпроса за сделката по Brexit.  10 от общо 21 министри първоначално са се противопоставили.  Тереза Мей призна, че трудни дни очакват Великобритания, но тя е готова да се изправи пред парламента днес.....//////", "date": "2018.11.15", "title": "Британският кабинет одобри сделката за Brexit"}
{"url": "https://www.bgonair.bg/economy/2018-11-15/dostignahme-pika-na-inflatsiyata-dohodite-ni-sa-po-golemi-no-razhodite-oshte-poveche", "text": "\r\n Доходите ни растат, но разходите ни ги изпреварват. Това показват данните на Националния статистически институт за третото тримесечие, сравнено със същия период на миналата година.  Числата показват, че разходите ни са нараснали с по-висок процент от този, с който са се увеличили доходите ни.  За третото тримесечие средният на човек доход е 1 541 лева. Това е със 7,7% повече от същия период на миналата година.  В същото време обаче разходите ни са нараснали с близо 10 % до 1 518 лева. Работната заплата продължава да бъде основен източник на доходи за домакинствата, тя формира над половината от общия доход. Това перо нараства с близо 10% от 778 лева на 851.  При разходите статистиката показва, че 1/3 от парите ни отиват за храна. За последната година за това отделяме близо 10% повече. За здравеопазване също даваме повече. Разходите ни за транспорт също нарастват с близо 15%.  За последното тримесечие на година се очаква да нараснат разходите за битови сметки, заради увеличението на цените на природния газ от 1 октомври.  Пикът на инфлацията според икономистите е достигнат тази година и такива нива следващата година няма да има.  Една от причините за това е, че вече спада цената на петрола на световните пазари.", "date": "2018.11.15", "title": "Достигнахме пика на инфлацията - доходите ни са по-големи, но разходите още повече"}
{"url": "https://www.bgonair.bg/economy/2018-11-15/nad-50-ot-stoynostta-na-litar-gorivo-otiva-v-darzhavnata-hazna", "text": "Близо или дори над 50% от стойността на литър гориво, която плащаме на бензиностанцията, се прибира от държавата. Грубата сметка показва, че след като се добави акцизът към цената на 1000 л гориво на едро, и към данъчната основа се прибави ДДС-то, горивото поскъпва почти двойно. След това пък в тази сметка трябва да добавим и печалбата за търговеца. Според изчисленията за бюджета отива над 1 лев от литър бензин и дизел. Търговците на дребно работят с марж от 18-21 ст., а чистата им печалба е 3-4 ст. на литър, пише \"24 часа\", цитиран от  Преди дни министърът на финансите Владислав Горанов заяви, че ще предложи промяна в наредба, с която търговците ще са задължени да изписват на касовата бележка надценката, с която се продават бензина и дизела. Така клиентите ще имат информация каква част от парите отиват при търговеца и каква в хазната. Текстовете все още не са изготвени и не е ясно как ще се процедира с тези, които не издават касови бележки. По такива бензиностанции горивата са с по-ниски цени заради ДДС схеми и \"спестяване\" на данъка, и обикновено се плаща само кеш, без да се дава документ на клиента. В същото време легално регистрираните обекти издават касов бон за всяка продажба. Днес представители на Българската петролна и газова асоциация (БПГА) отиват на среща с вицепремиера Томислав Дончев, за да обсъждат цените, ситуацията на пазара и промените в наредби. Според изчисления на БПГА 2/3 от стойността на литър идват oт данъците и петрола. Останалата част е за производителя и търговеца, като с нея те трябва да покрият разходите си - за доставки, наеми, режийни, за съхранение и за задължителни запаси, за опазване на околната среда и охрана на труда, за изследователска и развойна дейност, такси, за маркетинг и реклама, за амортизации и т.н. Цените зависят и от транспортните разходи и дали има възможност за внос. Във Варна и Бургас например влияние оказват горива, внасяни през пристанищата, за крайдунавските региони - вносът от Румъния, за регионите на Пловдив, Благоевград, Кърджали и Кюстендил - от Гърция, в Софийски и Пловдивски - горива от Сърбия. На това се дължали и по-ниските цени в граничните региони, особено в Кюстендил и близките до Турция области, където имало внос. В Северозападна България цените били едни от най-високите заради нейната отдалеченост от основните маршрути за доставка и слабите продажби, които са недостатъчни да покрият издръжката на бензиностанциите. Има редица обекти в Северозападна България, чийто обороти са в пъти по-ниски. Те обаче не се закривали, тъй като хората нямало откъде другаде да заредят. Наблюденията на търговците показват, че при равни други условия ключов фактор при избора на потребителите е цената, а след това е по-доброто качество на продуктите и услугите. Затова никоя верига или отделна бензиностанция нямала интерес  да повишава изкуствено цени, тъй като веднага намалявали продажбите. Цените падат - но защо? Цената на бензина вече успя да падне до малко над 2 лева на някои бензиностанции, а средно се търгува за 2,19 лв./л. Цената му е най-ниска от поне шест месеца насам. Дизелът пък се продава за между 2,38 и и 2,21 на различните бензиностанции у нас. Причината за поевтиняването на горивата са падналите котировки на петрола. Те вече са малко над 66 долара за барел, а при поскъпването на бензин и дизел през октомври бяха стигнали 85 долара. Ако тези нива се задържат, е възможно до края на месеца да има ново намаление на горивата с 4-5 ст. В сряда от Комисията за защита на конкуренцията пък съобщиха, че паралелно със започналото секторно проучване на конкурентната среда на пазара на горива се извършва и контрол за спазване на поетите задължения през март 2017 г. от страна на големите петролни компании. Тогава се ангажираха да въведат вътрешни процедури, които да гарантират ефективната конкуренция. От ведомството на Юлия Нинкова уточняват, че тези процедури трябва да гарантират и липсата на възможност за антиконкурентни договорки и за координиране на пазарното поведение на дружествата при вземане на стратегически решения. От регулатора допълват, че при осъществяване на контрола по изпълнение на поетите задължения може да се приемат сигнали и информация от всички физически и юридически лица, включително предприятия, сдружения, държавни органи и такива на местното самоуправление, неправителствени организации.  ", "date": "2018.11.15", "title": "Над 50% от стойността на литър гориво отива в държавната хазна"}
{"url": "https://www.bgonair.bg/reportazhi/2018-11-15/rayonat-na-malko-tarnovo-e-zaplashen-da-ostane-otkasnat-ot-balgariya", "text": "\r\n Започва анализ на свлачището на главния път за Турция през Малко Търново, след като днес комисия от Агенция \"Пътна инфраструктура\" взе проби от него.  До разработването на проект и осигуряването на финансиране за ремонта е налице голяма опасност. Дотогава пътят може да пропадне, а пограничният район да остане откъснат от България. Свлачището се активизира през октомври, а кметът на Малко Търново заплаши управляващите, че ще обяви автономия.  В момента се изготвя технологичен проект за пътя Царево - Малко Търново, но рехабилитацията му ще започне едва през пролетта. В пограничния регион с пустеещи села се молят за по-малко дъжд и мека зима, за да не пропадне пак пътят.", "date": "2018.11.15", "title": "Районът на Малко Търново е заплашен да остане откъснат от България"}
{"url": "https://www.bgonair.bg/denqt-on-air/2018-11-15/500-miliona-poveche-za-obrazovanieto-za-2019-godina-shte-se-reformira-li-tya", "text": "\r\n Половин милиард лева повече ще има в бюджета за образование през 2019 година, а средната учителска заплата ще изпревари средната работна за страната. Председателят на образователната комисия в парламента Милена Дамянова каза, че това се случва за пръв път и показва, че ГЕРБ изпълняват поетите ангажименти и това, че образованието действително е приоритет на правителството. , подчерта Дамянова в студиото на  . Тя припомни и за програмата \"Заедно в час\", при която млади преподаватели работиха в училища в различни населени места, където и децата са от рискови групи, но обясни, че резултатите именно в тези учебни заведения са много добри. , категорично заяви председателят на комисията по образование в Народното събрание пред  . Милена Дамянова поясни, че каквито и да са реформите в тази система, те винаги дават резултат след години, защото такава е спецификата в образователния сектор. Тя подчерта също, че дотолкова са се променили нещата, че трябва да има кариерно консултиране на учениците от 6-7 клас, за да избират те своя път на развитие от рано, за да успеят да се реализират успешно. , обясни тя. Милена Дамянова коментира и дуалната форма на обучение и каза, че сме закъснели с много години за нея и срещу нейното въвеждане е имало много съпротива, а в Германия вече дори и висшите учебни заведения работят по този начин.", "date": "2018.11.15", "title": "500 милиона повече за образование за 2019 година: Ще успее ли реформата?"}
{"url": "https://www.bgonair.bg/denqt-on-air/2018-11-15/patriot-balgariya-nyama-da-podkrepi-globalniya-pakt-na-oon-za-migratsiyata", "text": "\r\n Това заяви  . Предстои пактът да бъде гласуван на 10 и 11 декември на междуправителствена конференция в Мароко. До момента от споразумението официално се отказаха САЩ, Унгария и Австрия.  Според Богданов условията в пакта узаконяват нелегалната миграция. Народният представител от ОП коментира и Бюджет 2019, който се превърна в \"ябълка на раздора\" между управляващи и опозиция. Междувременно правителството реши най-бедните пенсионери у нас да получат по 40 лева за Коледа. За целта ще бъдат отпуснати допълнителни над 51 млн. лева. Депутатът от ОП посочи, че 40 лева е малка глътка въздух в края на годината и пенсионерите ще могат да си позволят нещо за празниците. А на фона на зачестилите и увеличаващи се протести в страната, гостът в предаването \"Денят ON AIR\" коментира, че на този етап трябва да държим на стабилността. Богданов добави, че има механизми, които дават възможности на управляващите да удовлетворят исканията на протестиращите граждани. \"Бюджетната комисия говори, че трябва да бъде регулиран таванът на надценките на горивата\", даде пример той.  ", "date": "2018.11.15", "title": "Патриот: България няма да подкрепи Глобалния пакт на ООН за миграцията"}
{"url": "https://www.bgonair.bg/denqt-on-air/2018-11-15/bsp-ne-organizira-protesti-gerb-gi-predizvikvat-zayavi-sotsialist", "text": "\r\n Страната се тресе от ежедневни протести – блокират се ключови пътища и кръстовища, а студът на зимата безмилостно се задава. Ще стихне ли напрежението или обществото повече не може да търпи? \"Протестът е въздържана реакция от политиката на ГЕРБ. Бедността и безизходицата изкарват хората на улицата. Хората не са организирани, исканията им са различни. Колегите от ГЕРБ спестяват, че демонстрантите изискват оставката на правителството. Хората в България живеят все по-трудно. Ако управляващите не разбират това, то напрежението на улицата ще ескалира. БСП подкрепя исканията на протестиращите, които са свързани с оставката на правителството. Подкрепяме исканията на майките на деца с увреждания и да не се повишава \"Гражданската отговорност\". Също така се иска оставката на Валери Симеонов\", отбеляза депутатът от БСП Красимир Янков. Народният представител посочи, че предстои да видим дали протестите из страната ще придобият организиран характер. \"Усещането за досада и отегчение от страна на премиера е осезаемо. Той продължава да не разбира, че във фокуса на решенията на изпълнителната власт трябва да бъде отделният човек. Той смята, че си е свършил работата като е осигурил повече пари за здравеопазване. Повече пари за по-лошо здравеопазване. Каква здравна реформа може да направи Борисов, като той и подопечните му не разбират проблема?! Той вменява от телевизионните екрани, че в България се живее по-добре. Но хората знаят, че не живеят по-добре. Примерно, коледните добавки за пенсионерите – около 40 лева – вече са изядени от поскъпващите цени\", изтъкна гостът в студиото на \"Денят ON AIR\".  \"Бюджетът е най-високият за последните години, но той не отразява необходимото повишаване на доходите. Инфлацията отдавна изяде това повишение. В първия кабинет на Борисов всички доходи бяха замразени. Ние сме страната с работещите бедни. ГЕРБ не разбират как живеят хората, а това ще доведе до напрежение. Борисов трябва да се замисли. В центъра на всяко негово политическо решение трябва да стои личността. Във всички сектори кризата се задълбочава\", категоричен бе Янков пред Bulgaria ON AIR.", "date": "2018.11.15", "title": "БСП не организира протести – ГЕРБ ги предизвикват, заяви социалист"}
{"url": "https://www.bgonair.bg/bulgaria/2018-11-15/10-santimetrova-snezhna-pokrivka-natrupa-na-vrah-shipka", "text": "В повечето курорти на страната вече натрупа сняг. По-съществени валежи има в Централна Стара планина и в Родопите, а в района на връх Шипка снежната покривка достигна 10 см.  От Планинската спасителна служба съобщиха, че условията за туризъм в планините са лоши, видимостта е намалена, няма информация за инциденти през изминалото денонощие.", "date": "2018.11.15", "title": "10-сантиметрова снежна покривка натрупа на връх Шипка"}
{"url": "https://www.bgonair.bg/bulgaria/2018-11-15/frenski-sad-reshava-ekstraditsiyata-na-banevi-v-balgariya", "text": "Следващата сряда френски съд ще реши дали да екстрадира в България бизнесмена Николай Банев и съпругата му Евгения Банева.  Двамата са разследвани за източване на завод \"Полимери\", пране на пари, документни измами и данъчни престъпления.  Френските магистрати са отхвърлили искането на Евгения Банева да бъде пусната от ареста, за да се грижи за децата си. Баневи бяха задържани на 26 октомври на летището в Ница. С тях тогава са били и трите им деца.", "date": "2018.11.15", "title": "Френски съд решава екстрадицията на Баневи в България"}
{"url": "https://www.bgonair.bg/bulgaria/2018-11-15/ubietsat-na-mariya-ot-gorna-oryahovitsa-ostava-v-aresta", "text": "36-годишният Николай Кънчев, обвинен за жестокото убийство на приятелката си в Горна Оряховица, остава в ареста. Това реши окръжният съд във Велико Търново.  Николай и 45-годишната Мария Петрова живели на семейни начала от пет години. В събота вечерта в дома на техен приятел и след изпито голямо количество алкохол, се разразява скандал. От ревност Николай се нахвърля на двамата.  Започва да бие с юмруци жената, по-късно в дома им Мария умира от вътрешен кръвоизлив. Другият мъж е в болница с черепно-мозъчна травма.  Днес в съдебната зала Николай Кънчев заяви, че не е искал да убива Мария и че съжалява за това.", "date": "2018.11.15", "title": "Убиецът на Мария от Горна Оряховица остава в ареста"}
{"url": "https://www.bgonair.bg/bulgaria/2018-11-15/samokov-politsai-napisali-predupreditelen-protokol-na-mazh-koyto-agitiral-za-protesti", "text": "\r\n Полицаи от Самоков са написали предупредителен протокол на местен мъж, който агитирал във Facebook за протести срещу правителството. Това се разбира от видео, разпространено от неговата майката. На кадрите се вижда как служителите на реда карат момчето да подпише документа. Униформените му признават, че и те не са доволни от високите цени на горивата, но убеждават момчето, че не е това начинът и е по-добре да стои настрани от  . Видеото е споделено в социалната мрежа, където предизвика стотици коментари.", "date": "2018.11.15", "title": "Самоков: Полицаи написали предупредителен протокол на мъж, който агитирал за протести"}
{"url": "https://www.bgonair.bg/bulgaria/2018-11-15/nesaobrazena-skorost-i-katastrofa-kray-hitrino-vze-tri-zhertvi", "text": "\r\n Тежка катастрофа край Хитрино този следобед взе три жертви. Инцидентът е станал близо до жп прелеза между Хитрино и съседното село Каменяк малко след 15:00 часа.  Лек автомобил с трима мъже не успял да вземе завоя, заради несъобразена скорост. По първоначална информация загиналите са 37-годишният шофьор и двамата мъже на по 56 години. Прибирали се от работа в Хитрино към селя Каменяк.", "date": "2018.11.15", "title": "Несъобразена скорост и катастрофа край Хитрино взе три жертви"}
{"url": "https://www.bgonair.bg/reportazhi/2018-11-15/gerb-ne-smyatat-che-ima-usloviya-za-predsrochni-parlamentarni-izbori", "text": "\r\n В ГЕРБ са категорични, че предпоставки за предсрочни избори няма. Рокади в кабинета обаче са възможни. Въпросът за промени все още не е обсъждан на коалиционен съвет, но шефът на депутатите на \"Обединени патриоти\" Волен Сидеров има критики, които са насочени към министъра на външните работи Екатерина Захариева.  Основният му мотив е позицията ѝ по пакта за миграция на ООН. Все пак Сидеров е склонен да поговори с външния министър и да ѝ каже забележките си. И докато майките на деца с увреждания продължават да искат оставката на вицепремиера Валери Симеонов заради изказването му, че са кресливи жени с уж болни деца, ново спорно изказване пред \"Дарик\" на депутат от \"Обединени патриоти\" и по-точно НФСБ, предизвика възмущение. Петър Петров обясни, че за децата с увреждания трябва да грижат специалисти.  ГЕРБ пък не бяха запознати с неговото изказване.  Казусът идва ден, след като патриотите все пак оттеглиха предложенията си да отпадне защитата от уволнение на хора с увреждания.", "date": "2018.11.15", "title": "ГЕРБ не смятат, че има условия за предсрочни парламентарни избори"}
{"url": "https://www.bgonair.bg/bulgaria/2018-11-15/pechka-na-tvardo-gorivo-prichinila-vzriva-v-hitrino", "text": "\r\n Печка на твърдо гориво е причина за взрива в Хитрино. Това стана ясно днес на поредно заседание. Според експертиза, назначена от съда, стана ясно, че контактната мрежа не е причина за възпламеняването на изтеклия газ.  Взривът е станал от 3 до 5 минути след излизането на влака от релсите. Другият извод, който правят експертите, е, че източникът на запалването е горяща печка в близост до железопътните линии.  Защитата поиска експертизата да не се приема, защото не се основава на обективни данни, но съдът отхвърли иска.  Припомняме, че при взрива загинаха 7 души, а десетки бяха ранени, като експлозията разруши много сгради в селото.", "date": "2018.11.15", "title": "Печка на твърдо гориво причинила взрива в Хитрино"}
{"url": "https://www.bgonair.bg/bulgaria/2018-11-15/5000-rodni-studenti-styagat-kufarite-za-brigada-v-sasht", "text": "\r\n 5000 български студенти и тази година стягат куфарите за бригада в Америка. Топ дестинациите за родните бъдещи висшисти остават Аляска, Масачузетс и крайбрежието на Флорида.  Най-често родните студенти работят като камериери, сервитьори, продавачи в магазини и работници в увеселителен парк.  Заплащането е между 9 и 12 долара на час, но най-търсени остават позициите, където има възможност за бакшиши.", "date": "2018.11.15", "title": "5000 родни студенти стягат куфарите за бригада в САЩ"}
{"url": "https://www.bgonair.bg/bulgaria/2018-11-15/hristiyanite-zapochvat-kolednite-posti", "text": "От днес започват Коледните пости. Те продължават 40 дни и приключват на Бъдни вечер. На православните християни се забранява консумацията на храни от животински произход и на алкохол. Изключение се прави единствено за бременни жени, малки деца, болни и възрастни хора. Духовниците отбелязват, че постът е средство за издигане на душата над тялото и най-важното при него не е стриктното спазване на физическите ограничения, а искреното покаяние и търсене на опрощение.", "date": "2018.11.15", "title": "Християните започват Коледните пости"}
