{"url": "https://www.bgonair.bg/bulgaria/2018-12-05/sadat-sprya-proekta-za-dobiv-na-volfram-kray-velingrad", "text": "Окончателно Върховният административен съд спря инвестиционното намерение на пловдивското дружество \"Ресурс 1\" за добив и преработка на волфрамсъдържащи руди в находище край Велинград.  Решението е окончателно и не подлежи на обжалване. Според магистратите инвестиционното намерение не гарантира спазването на нормите за качество на околната среда и опазването на човешкото здраве. Както и че в концесионната площ попадат водохващанията, от които се захранва с питейна вода Велинград.  Припомняме, че в курорта бе събрана подписка от над 11 000 души срещу разработването на находището, което ще навреди не само на природата, но и ще изгони туристите от района.  В множество протести хората от Велинград бяха категорични, че не желаят мина край града.", "date": "2018.12.05", "title": "Съдът спря проекта за добив на волфрам край Велинград"}
{"url": "https://www.bgonair.bg/bulgaria/2018-12-05/politsiyata-nameri-otkradnatata-lineyka-na-hematologichnata-bolnitsa-yoan-pavel", "text": "Полицията намери откраднатата линейка на хематологичната болница \"Йоан Павел“. Припомняме ви, че вчера ви съобщихме за крадци, откраднали единствената линейка на лечебно заведение, а оттам заподозряха опит за умишлен фалит, след като преди това аптеката им беше разбита, а всички лекарства били откраднати.  Гражданин от столичния квартал \"Свобода“ е подал сигнал на полицията, че открадната кола се намира пред блок 33 в жилищния комплекс. Сигналът е получен около обяд.  Следователи направиха оглед на линейката. По информация на Bulgaria ON AIR колата е открадната чрез използването на специално устройство, което е разбило имобилайзера и защитната система на автомобила от кражби.  Работата на разследващите по случая продължава.", "date": "2018.12.05", "title": "Полицията намери откраднатата линейка на хематологичната болница \"Йоан Павел“"}
{"url": "https://www.bgonair.bg/bulgaria/2018-12-05/balgariya-er-s-tri-nagradi-v-nadprevarata-za-nay-dobra-aviokompaniya", "text": "За четвърта поредна година в София бяха раздадени наградите за най-добра авиокомпания и травел агенция. На церемония, с водещ Александър Богоявленски, когото познавате от предаването \"Авиошоу\" по Bulgaria ON AIR, бяха отличени най-добрите организатори и превозвачи.  Пътници, експерти и специално жури, чрез онлайн гласуване, даде доверието си на националния превозвач \"България Ер\" в три категории. Те получиха статуетка за най-добър авиопревозвач от и до България, за полети на кратки и средни разстояния, както и за цялостна организация.", "date": "2018.12.05", "title": "\"България Ер\" с три награди в надпреварата за най-добра авиокомпания"}
{"url": "https://www.bgonair.bg/world/2018-12-05/pravitelstvoto-na-frantsiya-mozhe-varne-danak-bogatstvo", "text": "\r\n Франция може и да върне данъка \"богатство\", отменен от правителството на Еманюел Макрон. Това заяви говорителят на кабинета Бенжамен Гриво. Това обаче може да се случи само ако парламентът прецени, че премахването на въпросния данък е било неефективно. А за да се съберат достатъчно данни, подобна оценка може да бъде направена едва следващата есен. Въпросът беше зададен в контекста на недоволството на \"жълтите жилетки\". Вчера Париж обяви, че временно замразява повишаването на данъците върху горивата и на цените на тока и газта. Повечето протестиращи обаче оценяват мярката като недостатъчна и продължават с акциите. И днес пътища и депа за горива на различни места в страната останаха блокирани. Разраства се и недоволството на гимназисти и студенти. Те протестират срещу реформи в образователната система. Днес в Марсилия младежи запалиха контейнери за боклук и продължиха да спират достъпа до училището си.", "date": "2018.12.05", "title": "Правителството на Франция може върне данък \"богатство\""}
{"url": "https://www.bgonair.bg/denqt-on-air/2018-12-05/es-reshi-balgariya-poluchava-4470-mlrd-lv-evrosredstva-za-2019-g", "text": "\r\n  Това каза евродепутатът от ГЕРБ/ЕНП Андрей Новаков в директно включване от Брюксел за предаването \"Денят ON AIR\". По думите му това означава, че при вноска от около 1 млрд. лв., страната ни ще получи 4,5 пъти повече от ЕС през 2019 година. \"Вноската ни ще бъде около 511 млн. евро, което е почти точно 1 млрд. лв. На този фон получаваме огромна сума европейско финансиране. В тази сума се включват 1,5 млрд. лв. за пътища и жп линии, 1,5 млрд. лв. директни плащания за фермерите. Освен това 1 млрд. лв. ще получат селските райони и най-бедните в България\", обясни още евродепутатът. Той допълни, че 340 млн. лв. ще бъдат отделени за заетост. \"Този бюджет отговори директно на всички критици на ЕС. България ще бъде сред държавите, получили най-много спрямо вноската си. Това са средства, които ще отидат до всяка една българска община\", каза още Новаков пред Bulgaria ON AIR.", "date": "2018.12.05", "title": "ЕС реши: България получава 4,470 млрд. лв. евросредства за 2019 г."}
{"url": "https://www.bgonair.bg/sutreshen-blok/2018-12-05/rekordno-skap-tok-biznesat-s-otvoreno-pismo-do-premiera-borisov", "text": "\r\n Бизнесът и индустрията скочиха срещу високите цени на електроенергията в страната. От асоциацията на индустриалния капитал в България написаха писмо до премиера Борисов и КЕВР, в което призовават за действия срещу големия скок в цената на тока.  От холдинга недоумяват какво е наложило в петък, 30 ноември, борсовата цена на електричеството да е била 84,11 лева за мегаватчас, а я понеделник, 3 декември - 207,21 лева, като в пиковите часове между 9.00 и 20.00 ч. тя е достигала дори 256,86 лева.  Има ли опасност от фалити и спиране на производствени мощности? \"За съжаление въглеродните емисии поскъпнаха много. Тъй като пазарът в България е все още монополен, родните ни производители се възползваха от това, за да вдигнат цената на електроенергията и да покрият цената на въглеродните емисии. Лошото е, че това се прави без абсолютно никакви усилия за реформи\", коментира в студиото на \"България сутрин\" коментира председателят на Българската федерация на индустриалните енергийни консуматори Константин Стаменов. Той отбеляза, че това е изключително сериозно, защото застрашава икономиката на страната ни. \"За да се реши проблемът е необходимо да развием пазара. За съжаление обаче това няма как да стане, защото тази либерализация в България се забави вече 15 години. Над 50 хиляди фирми към момента купуват електроенергия от свободния пазар. От страна на предлагането пък има само двама-трима основни играчи\", отбеляза oще Стаменов. \"Производителите хитруват, за да прехвърлят увеличените цени на квотите към себе си. Включват се нови играчи в резерва без да бъдат отстранени нелоялните производители, които доведоха до предлоставки за увеличаване на цената\", подчерта енергийният експерт Еленко Божков пред ", "date": "2018.12.05", "title": "Рекордно скъп ток! Бизнесът с отворено писмо до премиера Борисов"}
{"url": "https://www.bgonair.bg/economy/2018-12-05/italiya-izpravena-pred-skoroshna-retsesiya", "text": "Популисткото правителство в Италия е изправено пред нов проблем на фона на нарастващия риск страната да изпадне в първата си рецесия за последните 5 години, пише  . Икономиката на Италия изненадващо се сви пред последните три месеца от септември насам и проучване сочи, че това може да се окаже продължаваща тенденция. Производственият ръст в страната е намалял с най-бързите темпове за последните 5 години през ноември, а компаниите от сектора на услугите отбелязват 5-месечен спад на износа си, по данни на IHS Markit, публикувани тази седмица. „Показателите от ноември продължават негативната тенденция“ за тримесечието, посочи Амритпал Вирдее - икономист в IHS Markit. Всички те сочат към наближаваща рецесия в страната, добавя тя. Това всъщност би значело пореден удар за управляващата коалиция в Италия, чиито бюджет за 2019 г. беше отхвърлен от Европейската комисия заради предвидения прекомерно висок дефицит в него. И докато правителството смяташе, че проектобюджетът би донесъл множество необходими за икономиката стимули, то заобикалящата несигурност в страната и недобрите икономически показатели говорят за именно обратното. „Италия започва да плаща цената на безумията на радикалното си управление“, посочва Холдър Шмидинг, служител в банка Berenberg, в своя бележка от понеделник. Всъщност, има и други фактори, стоящи зад тези данни в Италия. Част от тях са глобалното икономическо забавяне, което засегна и Германия – един от най-големите пазари за италианския бизнес. Но администрацията на Матео Салвини и Луиджи Ди Майо също трябва да поеме своите отговорности, смятат икономисти.", "date": "2018.12.05", "title": "Италия изправена пред скорошна рецесия"}
{"url": "https://www.bgonair.bg/economy/2018-12-05/pravitelstvoto-shte-dava-dopalnitelni-pari-na-regionalnoto-ministerstvo", "text": "Правителството одобри промени по бюджета на Министерството на регионалното развитие и благоустройството (МРРБ) за 2018 г., съобщи правителствената пресслужба. Чрез тях ще се компенсира недостигът в размер на 2,7 млн. лв. за изпълнението на приоритетни дейности и проекти за реконструкция и рехабилитация на водоснабдителни и канализационни системи и съоръжения. Допълнителните средства ще бъдат инвестирани в поддръжката, модернизацията и изграждането на техническа инфраструктура, информира  . Недостигът ще бъде компенсиран чрез намаление на разходите по бюджетните програми на МРРБ \"Геозащита, картография и кадастър\" и \"Ефективна администрация и координация\". Промяната е в рамките на утвърдените разходи по бюджета на МРРБ за 2018 г., уточняват от пресцентъра на министерския съвет.", "date": "2018.12.05", "title": "Правителството ще дава допълнителни пари на регионалното министерство"}
{"url": "https://www.bgonair.bg/world/2018-12-05/dvama-dushi-zaginaha-pri-vzriv-na-tsisterna-s-gorivo-v-italiya", "text": "Двама души загинаха, а други 17 са ранени при взрив на цистерна за гориво в Италия. Експлозията станала на бензиностанция на магистралата, на 40 километра североизточно от Рим. Цистерната пристигнала, за да зареди гориво. Малко преди това обаче на мястото избухнал малък пожар, който още не бил изгасен от огнеборците. Пламъците стигнали до цистерната и предизвикали взрив. Единият от загиналите е пожарникар, който не бил на служба, но спрял, за да помогне на колегите си.", "date": "2018.12.05", "title": "Двама души загинаха при взрив на цистерна с гориво в Италия"}
{"url": "https://www.bgonair.bg/bulgaria/2018-12-05/ekolozi-protestiraha-sreshtu-goreneto-na-otpadatsi-v-tets-bobov-dol", "text": "\r\n Протест срещу мръсния въздух се проведе в центъра на София тази вечер.  От \"Грийнпийс\" се обявяват срещу намеренията на Агенцията по околната среда да разреши изгарянето на отпадъци в ТЕЦ \"Бобов дол\". Филтриращата система на централата е остаряла, смятат еколозите.  Според тях от изгарянето на отпадъци и въглища ще се отделят токсични вещества, които ще замърсят още повече въздуха.", "date": "2018.12.05", "title": "Еколози протестираха срещу горенето на отпадъци в ТЕЦ \"Бобов дол\""}
{"url": "https://www.bgonair.bg/denqt-on-air/2018-12-05/skeptitsizam-ot-bsp-spryamo-zakona-za-horata-s-uvrezhdaniya", "text": "\r\n Депутатите приеха окончателно Закона за хората с увреждания, който заедно с тези за личната помощ и за социалните услуги бе причина за продължителните протести на майките.  Работещ ли бъде обаче Законът за хората с увреждания? Депутатът от БСП Георги Гьоков, който е и зам.-председател на социалната комисия, е скептичен по въпроса. Той е резервиран към закона, тъй като по думите му законопроектът е бил изготвен под много сериозен натиск, който бил следствие от безхаберието към хората с увреждания. \"Социалната оценка се извършваше формално по редица причини. Сега закриваме едната агенция за хората с увреждания и откриваме нова агенция. Няма подготвени хора за това, тепърва ще ги обучаваме\", подчерта той пред Bulgaria ON AIR. \"Първоначалната еуфория от повишеното финансово състояние ще отмине и хората ще се сблъскат с проблемите, с които са се сблъсквали и преди това\", каза още Гьоков и добави, че липсва индивидуален подход в подпомагането. Депутатът от БСП настоя, че трябва да се обърне внимание на личната помощ, тъй като по думите му тези хора са в крайно затруднено положение.  \"Надявам се, че този закон ще сработи. Всички предложения на майките се приеха и законопроектът е със съгласието на всички страни\", посочи Гьоков в \"Денят ON AIR\".", "date": "2018.12.05", "title": "Скептицизъм от БСП спрямо Закона за хората с увреждания"}
{"url": "https://www.bgonair.bg/bulgaria/2018-12-05/fandakova-sled-ostavkata-na-krusev-nosya-politicheska-otgovornost", "text": "\r\n От утре София ще има нов зам.-кмет по транспорта. Това съобщи столичният кмет Йорданка Фандъкова и потвърди, че е приела оставката на Евгени Крусев. Прокуратурата го разследва за нарушение на обществената поръчка за ремонта трамвайните релси на улица \"Граф Игнатиев\". \"Моята политическа отговорност си я нося. Това да се лиша от един от най-важните заместници, който отговаря за мащабните проекти и да остана без човек, който да бъде пряко ангажиран, това е доста сериозна отговорност\", заяви Фандъкова. Отговорността на Крусев също е била голяма, защото е отговарял за огромни проекти, твърди още столичният градоначалник. Фандъкова описа Крусев като млад човек, който ако е бил подведен и е допуснал грешка, това ще се установи от компетентните органи.  Столичани обаче установяват, че ремонтът на \"Граф Игнатиев\" не е това, което им се иска да видят. Независимо от обвинението и наказанието за зам.-кмета по транспорта, шегите за ремонтите в София по време на неговото ръководство едва ли скоро ще спрат.", "date": "2018.12.05", "title": "Фандъкова след оставката на Крусев: Нося политическа отговорност"}
{"url": "https://www.bgonair.bg/denqt-on-air/2018-12-05/kvotite-za-rabotnitsi-s-uvrezhdaniya-ne-sa-na-vsyaka-tsena-uspokoyavat-ot-gerb", "text": "\r\n Депутатите гласуваха на второ четене закона за хората с увреждания и закона за личната помощ. И решиха дирекциите по социално подпомагане да определят индивидуалните потребности на хората с увреждания. Не беше прието предложението на БСП в тази оценка да влиза оценката и на педагог, експерт на бюрото по труда, лекар и психолог. Народният представител от ГЕРБ Светлана Ангелова обясни, че квотният принцип за наемане на служители с увреждания вече действа в държавната администрация. По думите на заместник-председателя на социалната комисия в парламента, именно влизането в работна среда е най-добрият начин за интеграция. Ангелова допълни в студиото на , че има изключения, при които съответните нови регламенти няма да важат. , уточни още тя. Светлана Ангелова обясни, че при липса на регистрирани лица с увреждания в бюрата по труда в различните райони, няма как работодателите да ги намерят и те няма как да бъдат санкционирани при това положение. Депутатът от ГЕРБ подчерта още, че в нормативната уредба са предвидени и алтернативи за бизнеса, който не е наел хора с увреждания, но това предстои да бъде по-подробно разписано в наредба, която трябва да бъде готова до месец март. Заместник-председателят на социалната комисия в парламента коментира пред   и приетата индивидуална оценка, която дирекциите по социално подпомагане ще изготвят. Според Ангелова тя е ключов момент от Закона за хората с увреждания и нейната цел е да има индивидуален подход към отделния човек, към неговите нужди, потребности и да може да се решават проблемите им. , поясни още Светлана Атанасова. Тя допълни също, че в нормативната уредба ще има възможност и за обжалване на вече изготвена социална оценка.", "date": "2018.12.05", "title": "Квотите за работници с увреждания не са на всяка цена, успокояват от ГЕРБ"}
{"url": "https://www.bgonair.bg/bulgaria/2018-12-05/deputatite-ne-nameriha-vreme-da-obsadyat-namalyavaneto-na-zaplatite-si", "text": "\r\n Дневният ред на депутатите се оказа прекалено натоварен тази седмица, за да обсъдят намаляването на депутатските заплати и глобите за отсъствие от пленарната зала.  Предложението на БСП беше възнагражденията да се намалят с 540 лева. Мотивът на червените е, че жизненият стандарт на българите не се е повишил и няма причина за актуализация на депутатските заплати. Идеята на мнозинството е за наказания в размер на 750 лева при бойкот на кворума.  Депутатите обаче не стигнаха до същински дебати. Предложенията за промени в правилника най-вероятно ще влязат в правната комисия следващата седмица.  Докато чакат анализ на заплатите на колегите си в Европа, за да решат за своите, народните представители се захванаха с Изборния кодекс и обсъдиха идеите за ограничаване на машинното гласуване. Мнозинството иска и ограничаване на машинното гласуване само в секции с над триста избиратели само в страната", "date": "2018.12.05", "title": "Депутатите не намериха време да обсъдят намаляването на заплатите си"}
{"url": "https://www.bgonair.bg/bulgaria/2018-12-05/darzhavata-prikrivala-problemi-po-patishtata-v-stranata", "text": "\r\n Държавата прикрива проблеми с пътната настилка по ключови трасета. Това допусна лидерът на БСП Корнелия Нинова. Червените са получили отказ от Агенция \"Пътна инфраструктура\" на искането им да се направи проверка на асфалта по важни пътища и магистрали. БСП отправиха такава молба след трагичния инцидент с автобус в Своге. Социалистите останаха крайно недоволни от отговора на АПИ и продължават да настояват за независима проверка в европейска лаборатория. Според Нинова от пътната агенция се опитват \"да хвърлят прах в очите\" и да бягат от отговорност като твърдят, че няма законов ред да се изследва настилката на вече изградени пътища.", "date": "2018.12.05", "title": "Държавата прикривала проблеми по пътищата в страната"}
{"url": "https://www.bgonair.bg/denqt-on-air/2018-12-05/deputat-ot-op-elektronnoto-glasuvane-krie-prekaleno-mnogo-opasnosti", "text": "\r\n Преди няколко години електронното гласуване беше много популярно, но днес, след това, което стана на последните избори в САЩ и намесата на Русия, тази идея вече звучи в друг контекст. Ще отворим прозореца за едни кибератаки, това гласуване като цяло крие много опасности. Така депутатът от ОП доц. Милен Михов коментира искането за въвеждането на електронното и машинно гласуване на следващите избори у нас. Според Михов има много начини, по които изборът може да бъде компрометиран. \"Промените са наложителни, защото преди няколко години Изборният кодекс беше една дълго обсъждана тема в обществото. Търсеха се механизми да се лекуват недъзите на избирателната система. В тази дълга сага бяха въведени механизми, които днес виждаме, че са трудно постижими. Само преди няколко дни в медиите се представиха информации, че може да си поръчаш на достъпна цена хакерска атака против някого\", обясни още Михов в \"Денят ON AIR\". По думите му много експерти в сферата на киберсигурността са категорични, че при електронно гласуване има много опасности, а защитата ще струва извънредно много пари. \"Все пак може да бъдат дискутирани различни варианти. Машинното гласуване също е вариант, но и при него има условности. При него може да се проследява кой човек как е гласувал. Може да се въведе такова гласуване в секциите, където има над 300 души. Не се знае обаче колко ще струват машините\", сигурен е депутатът от \"Обединени патриоти\". Той все пак поясни, че ако бъде въведено машинното гласуване, то няма да измести напълно ръчното такова. При подобна ситуация всеки избирател ще избира как да гласува, допълни Михов пред Bulgaria ON AIR.", "date": "2018.12.05", "title": "Депутат от ОП: Електронното гласуване крие прекалено много опасности"}
{"url": "https://www.bgonair.bg/bulgaria/2018-12-05/mazh-nameri-smartta-si-v-opit-da-preskochi-ogradata-na-kashtata-si", "text": "Мъж загина на оградата на къщата си при опит да я прескочи. Безжизненото тяло на 59-годишния мъж било открито във вторник по обяд във врачанското село Оходен, съобщи МВР. Намерил го негов съселянин, който бил пратен от кмета да го потърси, защото не се явил на работа по програма на община Криводол, пише  . Според местни хора предната вечер самотноживеещият Младен се запил в селската кръчма със свой приятел, а като се прибирал не успял да отключи портата на имота си. Затова решил да прескочи металната ограда, но се закачил на заострен кол и увиснал пронизан в гърдите на него. Според медици вероятно е починал от кръвозагуба. В село Осен пък възрастен мъж загина при пожар в дома си, вероятно предизвикан неволно от него. Съседи забелязали лумналия огън в къщата на 70-годишния Петко, а пристигналите от Враца пожарникари бързо загасили пламъците. Именно огнеборците се натъкнали на обгорялото тяло на дядото и според първоначалния им оглед най-вероятната причина за избухването на огъня е незагасена цигара.", "date": "2018.12.05", "title": "Мъж намери смъртта си в опит да прескочи оградата на къщата си "}
{"url": "https://www.bgonair.bg/reportazhi/2018-12-05/pochinali-ot-stud-i-glad-v-brenitsa-falshiva-novina", "text": "\r\n Мъж скандализира социалните мрежи с информация за починали хора от измръзване и глад в село Бреница. Селото е в близост до Кнежа - една от най-студените точки на България.  В село Бреница зимата е изключително студена. Понякога термометрите показват под минус 30 градуса, а това е научило хората тук да са издръжливи на студ. В първите дни на тази зима Павлин Дошмановски сигнализира във Facebook за починали от студ и глад възрастни хора. Подава и сигнал до общината за бедстващи жители на селото. Истината за смъртните случаи в селото обаче се оказа друга. Хората са починали през ноември, кокато температурите бяха между 10 и 20 градуса. Според заключения на лекар през месец ноември смъртта на общо трима души в село Бреница е настъпила вследствие на хронични заболявания, а при единия от случаите - от съпътстващ алкохолизъм. Въпреки това кметът на община Кнежа проверява сигнала за бедстващи хора. ", "date": "2018.12.05", "title": "Починали от студ и глад в Бреница? Фалшива новина!"}
{"url": "https://www.bgonair.bg/bulgaria/2018-12-05/reshiha-direktsiite-po-sotsialno-podpomagane-shte-opredelyat-potrebnostite-na-horata-s-uvrezhdaniya", "text": "\r\n Депутатите гласуваха на второ четене закона за хората с увреждания и закона за личната помощ. От днешните им решения зависят действията на майките на деца с увреждания.  Депутатите решиха дирекциите по социално подпомагане да определят индивидуалните потребности на хората с увреждания. Не беше прието предложението на БСП в тази оценка да влиза оценката  и на педагог, експерт на бюрото по труда, лекар и психолог.  Най-много дебати днес предизвика темата за квотите за бизнеса за наемане на хората с увреждания. Предложението в компании със служители  от 50 до 90 души да има минимум един служител с увреждания. Ако служителите в дадена компания са от 100 нагоре, то служителите с увреждания трябва да са минимум 2% от числеността им.  Тези текстове вече бяха гласувани, като само 11 от депутатите се въздържаха. Очакванията са до края на днешното заседание народните представители да продължат да обсъждат закона за хората с увреждания, а за утре да остане законът за личната помощ ", "date": "2018.12.05", "title": "Решиха: Дирекциите по социално подпомагане ще определят потребностите на хората с увреждания"}
