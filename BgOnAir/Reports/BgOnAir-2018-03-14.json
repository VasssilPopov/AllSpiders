{"url": "https://www.bgonair.bg/bulgaria/2018-03-14/11-divi-prasentsa-prichiniha-tezhka-katastrofa-na-trakiya", "text": "Мъж оцеля като по чудо, след като блъсна 11 диви прасета на автомагистрала \"Тракия\". Катастрофата е станала снощи, малко преди разклона за Ямбол в посока Пловдив.  Миналата година в същия участък имаше подобна катастрофа. Тогава беше установено, че предпазната оградата е скъсана.", "date": "2018.03.14", "title": "11 диви прасенца причиниха тежка катастрофа на \"Тракия\""}
{"url": "https://www.bgonair.bg/denqt-on-air/2018-03-14/da-se-predstavi-golata-i-bosa-istina-za-sdelkata-chez-iska-patriot", "text": "\r\n Президентът Румен Радев свиква Консултативния съвет за национална сигурност заради сделката ЧЕЗ. Мотивите на държавният глава са, че правителството дължи отговори на българския народ каква е схемата за финансиране на сделката за ЧЕЗ и по какъв начин тази сделка се получи. Според народния представител от \"Обединени патриоти\" Атанас Стоянов е полезно свикването на такъв съвет, защото продажбата на ЧЕЗ е изключително важна за страната ни. \" \", отбеляза Стоянов в \" \". По думите му трябва да се изясни цялата ситуация около продажбата на ЧЕЗ още от приватизацията досега. \" \", уточни депутатът от \"Обединени патриоти\". Стоянов е на мнение, че трябва добре да се преразгледа и решението за приватизация, взето точно от БСП, които са били на власт тогава. \" \", подчерта народният представител пред  .", "date": "2018.03.14", "title": "Да се представи голата и боса истина за сделката \"ЧЕЗ\", иска патриот"}
{"url": "https://www.bgonair.bg/bulgaria/2018-03-14/ns-predvizhda-2-poveche-pari-za-otbranata", "text": "\r\n До 2024 г. бюджетът за отбрана трябва да достигне 2% от БВП. Това предвижда гласуваната от Народното събрание \"Стратегия за национална сигурност\". В документа са включени нови политики, свързани с киберсигурността, транспортна такава, управлението при кризи. В Стратегията е констатирано, че пълномащабен военен конфликт срещу България е малко вероятен, но расте заплахата от хибридни действия и кибератаки. Посочва се още, че радикализацията и тероризмът ще продължат да генерират заплахи за глобалната и националната сигурност. Гласуването на документа скара опозиция и управляващи. От БСП обвиниха ГЕРБ, че Стратегията е остаряла.    ", "date": "2018.03.14", "title": "НС предвижда 2% повече пари за отбраната"}
{"url": "https://www.bgonair.bg/bulgaria/2018-03-14/kmetska-proverka-izgrazhdaneto-na-tretiya-lach-na-stolichnoto-metro-varvi-po-plan", "text": "\r\n Третият лъч на столичното метро трябва да бъде готов до края на 2019 година, а след като инспектира изграждането му, столичният кмет Йорданка Фандъкова увери, че всичко върви по план. В момента се изграждат 12 километра от третия лъч на метрото и 12 метростанции.  Строителството му започна в началото на 2016 година с най-тежкия участък между \"Красно село\" и \"Малък градски театър зад канала\". Заради строителните работи няколко ключови кръстовища в центъра на София бяха с ограничен капацитет или изцяло блокирани.  \n Новият лъч на метрото идва и с нови влакове, които са с намалено потребление на електроенергия, намалени нива на шум, както и с опция за движение без машинист. Близо милиард лева е стойността на първите 12 километра от третата линия на метрото, заедно с 20-те нови метровлака. Първите ще започнат да пристигат в София през лятото на тази година.  Снимка: Олег Попов (Bulgaria ON AIR)", "date": "2018.03.14", "title": "Кметска проверка: Изграждането на третия лъч на столичното метро върви по план"}
{"url": "https://www.bgonair.bg/bulgaria/2018-03-14/narushavane-na-pravilata-za-bezopasnost-e-prichina-za-intsidenta-v-arsenal", "text": "\r\n Прокуратурата вече е завършила огледа на помещението в оръжейния завод \"Арсенал\" в Казанлък, където рано тази сутрин е възникнал пожар и в следствие на това един от работниците загива, а другият е тежко пострадал. Продължава вземането на веществени доказателства и техническа документация. Версиите за инцидента, по които работи прокуратурата, са две - едната е човешка грешка, а другата техническа неизправност. Предстои и да бъде проведен разпит с ръководството на завод \"Арсенал\".  Според окръжния прокурор на Стара Загора Дичо Атанасов действително има нарушаване на правилата за безопасна работа и не може да се установи все още защо двамата работници са били в помещението с т.нар. миксер за смесване на взривни вещества, докато той е работел. \"Ще бъдат назначени две експертизи, които да дадат яснота около инцидента. Започва и събирането на гласни доказателства - разпити на служителите в завода. Не е коректно да се коментират подробности, защото все още нищо не е ясно\", отбеляза още прокурорът. Достъпът до помещението е ограничен и след консултация с експерти от МВР ще се направи втори оглед на мястото на инцидента. Атанасов подчерта, че в цеха, където възниква пожарът, има множество специфична техника и всички действия са строго контролирани. В оръжейния завод \"Арсенал\" работят близо 12 хил. души, но нито един не иска да коментира случката.  \r\n  ", "date": "2018.03.14", "title": "Нарушаване на правилата за безопасност е причина за инцидента в \"Арсенал\""}
{"url": "https://www.bgonair.bg/bulgaria/2018-03-14/atanas-georgiev-gargata-sred-poboynitsite-na-patya-pribrani-v-aresta", "text": "Атанас Георгиев, познат и като Гаргата, е сред арестуваните - общо петима души след снощния скандал на пътя. Екшънът се е разиграл в столичния кв. \"Бояна\", където джипът на Гаргата и друг автомобил се ударили. По първоначална информация Георгиев и спътниците му пребили шофьора и го накарали да подпише двустранен протокол, че той е виновен за инцидента. След това мъжът подал сигнал в полицията, а Гаргата и хората му били задържани. Пребитият снощи шофьор в София е сменил показанията си, защото му е оказван натиск. Това съобщи вътрешният министър Валентин Радев в парламента.", "date": "2018.03.14", "title": "Атанас Георгиев - Гаргата - сред побойниците на пътя, прибрани в ареста"}
{"url": "https://www.bgonair.bg/bulgaria/2018-03-14/inerkom-obyavi-pokupkata-na-chez-pred-kzk", "text": "\"Инерком\" разпространи съобщение, с което информира, че официално уведоми Комисията за защита на конкуренцията, че купува ЧЕЗ - България. Закупуването на акциите е потвърдено при пътуването на Гинка Върбакова в Чехия миналата седмица, а договорът е подписан 23 февруари тази година. Комисията ще се произнесе след като провери случая, а срещу сделката днес имаше протест пред КЕВР. По-рано през деня пък депутатите сформираха анкетна комисия по казуса с продажбата на ЧЕЗ.  Бойко Борисов разпореди по време на правителственото заседание да има проверка, всички доказателства и документи по тази сделка да бъдат предоставени на парламентарната комисия.", "date": "2018.03.14", "title": "\"Инерком\" обяви покупката на ЧЕЗ пред КЗК"}
{"url": "https://www.bgonair.bg/bulgaria/2018-03-14/ms-reshi-targovsko-predpriyatie-shte-upravlyava-yazovirite", "text": "Търговско предприятие, създадено от държавата, ще управлява язовирите, които общините не могат да стопанисват. Предложението е част от готвените законови промени, свързани с язовирите. Предприятието ще отговаря за ремонта и поддържането им, а средствата за това ще идват както от бюджета, така и от специален фонд, в който ще се събират пари от стопанската дейност на язовирите, обяви икономическият министър Емил Караниколов пред журналисти в МС. Промените предвиждат още да се задължават собствениците и операторите на язовирите да изготвят аварийни планове. Съоръженията пък ще бъдат категоризирани като големи и малки според изискванията за експлоатацията им. До следващата сряда законопроектът трябва да е готов и да бъде внесен в Народното събрание. Ще бъдат водени разговори с народни представители, които ще го внесат, съобщи министърът. По думите му в момента има анализ за около 5700 язовира, от които над 4500 са на общините. До местната власт ще бъдат изпратени писма и ще бъде даден едномесечен срок за отговор дали могат да стопанисват язовирите си, тоест имат ли средства и административен капацитет за това.", "date": "2018.03.14", "title": "МС реши: Търговско предприятие ще управлява язовирите"}
{"url": "https://www.bgonair.bg/bulgaria/2018-03-14/nova-spetsialna-komisiya-shte-razplita-skandala-chez-inerkom", "text": "\r\n Специална комисия в парламента ще нищи приватизацията и продажбата на енергоразпределителното дружество ЧЕЗ. Премиерът Борисов поиска да се извадят всички документи за ЧЕЗ през годините. Съставът на комисията ще бъде от 15 души и ще бъде оглавена от депутата от БСП Жельо Бойчев, който беше и единственият кандидат. Новото звено ще трябва да провери пълната хронология на събитията - от приватизацията на енергобизнеса до сделката ЧЕЗ-\"Инерком\".  Разследването ще продължи в рамките на 1 месец до следващото свикване на КСНС. Всички депутати от парламентарните групи се обединиха, че такава комисия е нужна. Единствено ДПС имаха резерви към нея, но все пак я подкрепиха, предаде репортерът на Bulgaria ON AIR Мария Папазова.  Вицепремиерът Томислав Дончев, министърът на финансите Владислав Горанов и енергийният министър Теменужка Петкова трябва да изготвят стратегия, посветена на ЧЕЗ, която да представят пред новосформираната комисия, предаде репортерът на Bulgaria ON AIR Иван Иванов.", "date": "2018.03.14", "title": "Нова специална комисия ще разплита скандала ЧЕЗ-\"Инерком\""}
{"url": "https://www.bgonair.bg/bulgaria/2018-03-14/largoto-v-sofiya-se-rushi-koy-e-otgovoren-i-shte-posledvat-li-merki", "text": "\r\n Един от символите на София - Ларгото се разпада. Само две години след ремонта му, днес културната перла на столицата е с паднали плочки, счупени стъкла и извадени павета.  За нанесените щети сигнализира \"Спаси София\". Пред камерата на Bulgaria ON AIR Андрей Зографски от организацията допълни, че и на първото ниво на Ларгото се забелязват големи поражения, основно от течове. \"Защо институциите се преструват, че нищо не се случва\", попита възмутено той? Тази сутрин културният министър заяви, че има проблем с отводнителната система, но Зографски бе подготвил призив към Боил Банов: \"Нека този път министърът наложи глоба за некачествено изпълнение!\" Идеята на Столичната община е, когато Ларгото премине под тяхна юрисдикция, проектът да бъде разширен с музей на Стара София. Кой e виновен и какви мерки ще вземе общината за проблема остава под въпрос.  \r\n  ", "date": "2018.03.14", "title": "Ларгото в София се руши... Кой е отговорен и ще последват ли мерки?"}
{"url": "https://www.bgonair.bg/bulgaria/2018-03-14/kabinetat-i-shefovete-na-kevr-da-hvarlyat-ostavki-poiskaha-protestirashti", "text": "\r\n \n Протестиращите поискаха оставката на ръководството на регулатора, както и на правителството, тъй като според тях е дошло време за промяна.  Те бяха със знамена и плакати, а през това време започна и официално заседание в КЕВР. Организаторите се заканиха протестите да продължат.", "date": "2018.03.14", "title": "Кабинетът и шефовете на КЕВР да хвърлят оставки, поискаха протестиращи"}
{"url": "https://www.bgonair.bg/reportazhi/2018-03-14/snezhna-burya-ostavi-25-mln-amerikantsi-bez-tok", "text": "\r\n Половинметрови преспи сняг покриха обширни части на североизточното крайбрежие на САЩ. Лошото време остави близо 2,5 млн. домакинства без електричество, стотици полети бяха отменени, а училищата в много населени места останаха затворени. Снежната буря, обхванала седем щата, е третата за последните две седмици. В Бостън преспите надвишиха 51 сантиметра.  Губернаторът на Масачузетс Даниел Малой издаде заповед всички административни сгради да бъдат затворени, а училищните занятия бяха отменени. С Железопътните връзки между Бостън и Ню Йорк са прекъснати, тъй като на места линиите са непроходими.", "date": "2018.03.14", "title": "Снежна буря остави 2,5 млн. американци без ток"}
{"url": "https://www.bgonair.bg/denqt-on-air/2018-03-14/bsp-prodalzhavat-da-darzhat-darzhavata-da-kupi-100-ot-chez", "text": "\r\n Визията на БСП е, че държавата трябва да се опита на пазарен принцип да закупи всички акции на електроразпределителното дружество ЧЕЗ в България. Това заяви в студиото на \"  депутатът от социалистите Николай Цонков.  \"Това е стратегически отрасъл. Трябва да имаме минимални печалби, които да се влагат в развитие на електроснабдителната мрежа\", каза Цонков пред  . По думите му сега цялата печалба на ЧЕЗ отива в Чехия.  Народният представител беше категоричен, че не са оправдани страховете, че държавата е лош стопанин и ще бъде лош стопанин, ако придобие изцяло електроразпределителното дружество. \"По - скоро стопанинът в държавата в момента е лош\", заяви Николай Цонков в ефира на  .  Депутатът беше категоричен, че сега държавата внася несигурност с лошото управление и бездействието си при продажбата на стратегически обекти, като електроразпределителното дружество. Според Цонков КЕВР е трябвало да се намеси. \"Въпросът е защо държавата не се намеси\", попита народният представител, като беше категоричен, че в нормативната уредба са описани начините и ситуациите, при които това е възможно. ", "date": "2018.03.14", "title": "БСП продължават да държат държавата да купи 100% от ЧЕЗ"}
{"url": "https://www.bgonair.bg/reportazhi/2018-03-14/nsi-otchete-davame-okolo-40-ot-parite-si-za-hrana", "text": "\r\n Близо 40 % от разходите на лице от домакинство отиват за хранителни продукти. Почти двойно по-малко даваме за жилището ни и битовите сметки - по-малко от 20%. Оказва се, че българите харчим повече за транспорт, отколкото за своето здраве. А много по-малко перо от нашия бюджет отива за свободно време и култура. Малко над 5 % , почти толкова отделяме и за алкохол. На последно място идват разходите за поддръжката на дома и парите, които даваме за облекло и обувки. Това става ясно от данни на Националния статистически институт, изнесени по случай Деня на потребителя.  НСИ отчита още, че един член на домакинство изяжда средно 45 килограма месо, но като цяло обаче наблягаме повече на тестените изделия.  ", "date": "2018.03.14", "title": "НСИ отчете: Даваме около 40% от парите си за храна"}
{"url": "https://www.bgonair.bg/economy/2018-03-14/sled-uvolnenieto-na-tilarsan-aziatskite-pazari-zatvoriha-na-cherveno", "text": "Борсовата търговия на азиатските пазари приключи на червена територия в сряда след отстраняването на американския държавен секретар Рекс Тилъръсн по-рано предишния ден и продължаващите спекулации за възможна търговска война между САЩ и Китай, съобщава CNBC. Бенчмаркът на сините чипове в Токио Nikkei 225 отбеляза понижение от 0,87%, или 190,81 пункта, завършвайки борсовата сесия на ниво от 21 777,29 пункта. От своя страна по-широкият показател Topix се понижи с 0,45%, като по-голяма част от секторите му бяха на червено. Изключение беше индексът Topix iron and steel, който се покачи с 0,08%. В Сеул бенчмаркът Kospi също завърши деня със спад от 0,34% до 2486,08 пункта. Производителите на автомобили се радваха на добро представяне, коието обаче не успя да компенсира загубите в други сектори. Технологичните компании изпратиха смесени сигнали, като гигантът Samsung SDI приключи борсовата сесия с увеличение в цената на акциите си от 2,23%. В Китай пазарите отразиха тревогите на инвеститорите от възможна търговска война със САЩ. Хонконгският индекс Hang Seng се понижи с 1,37%, като сред губещите са и обикновено силните сектори на финансите и технологиите.  В континенталните части на страната пазарите бяха под напрежение въпреки публикуваните вчера данни за индустриалното производство и инвестициите в дълготрайни активи, които надминаха очакванията. Индексът Shanghai composite отбеляза понижение от 0,57% и завърши сесията на ниво от 3291,26 пункта. По-малкият показател Shenzhen composite спадна с 0,89% до 1878,51 пункта. В Сидни местният индекс ASX/S&P 200 изгуби 0,66%, достигайки до 5935,30 пункта, като умерените ръстове в цените на акциите на Rio Tinto и BHP не можаха да го подкрепят нагоре. Загубите на азиатските борси продължават негативната тенденция на Wall Street, след като по-рано вчера американският президент Доналд Тръмп обяви, че сваля от поста държавния секретар Рекс Тилърсън и на негово място назначава досегашния директор на ЦРУ Майк Помпейо. Отстраняването на Тилърсън \"накара някои да се притеснят, че така се дава зелена светлина на служителите в администрацията да настояват за по-протекционистки мерки\", посочиха по-рано в сряда от компанията за икономически и пазарни проучвания ANZ Research. Снимка: Pixabay", "date": "2018.03.14", "title": "След уволнението на Тилърсън: Азиатските пазари затвориха на червено"}
{"url": "https://www.bgonair.bg/world/2018-03-14/sreshtu-orazhiyata-v-sasht-izdignaha-memorial-ot-7000-chifta-obuvki", "text": "Необичаен протест срещу оръжията в САЩ. Активисти издигнаха пред Капитолия мемориал от 7000 чифта обувки.  Те символизират броя на децата, убити при престрелки от 2012 година насам. Акцията във Вашингтон идва само ден преди национален протест на студенти, които искат по-строги закони за притежаването на оръжия в страната.  Според най-новите данни близо 1300 души под 18-годишна възраст стават жертва всяка година на различни инциденти, свързани с употребата на оръжия.", "date": "2018.03.14", "title": "Срещу оръжията в САЩ: Издигнаха мемориал от 7000 чифта обувки"}
{"url": "https://www.bgonair.bg/world/2018-03-14/za-chetvarti-pat-angela-merkel-polozhi-kletva-kato-kantsler", "text": "\r\n Ангела Меркел положи клетва за четвърти път като канцлер на Германия. След близо шест месеца трудни коалиционни преговори Бундестагът я утвърди на поста. В нейна подкрепа гласуваха 364 депутати, против – 315. Гласовете \"за“, бяха достатъчни, за да може Меркел да получи мнозинство още на първия тур. Вотът беше белязан от инцидент. След като напусна парламента, мъж се втурна към Меркел, крещейки на чужд език \"Моля, помогнете ми!\" Мъжът е арестуван.  \r\n  ", "date": "2018.03.14", "title": "За четвърти път: Ангела Меркел положи клетва като канцлер"}
{"url": "https://www.bgonair.bg/world/2018-03-14/svetat-skarbi-otide-si-legendarniyat-astrofizik-stivan-hoking", "text": "\r\n На 76-годишна възраст в дома си в Кеймбридж почина Стивън Хокинг. Новината беше съобщена от децата на световноизвестния астрофизик – Луси, Робърт и Тим.  Стивън Хокинг ще остане в историята с новите си открития и идеи за Вселената и нейното зараждане. Книгата му \"Кратка история на времето\" му спечелва международна известност.  Въпреки тежкото си заболяване – амиотрофична латерална склероза – Хокинг не престава да се развива в областта на науката. А с постиженията си показа, че физическото увреждане не прави никого по-малко способен да твори.", "date": "2018.03.14", "title": "Светът скърби: Отиде си легендарният астрофизик Стивън Хокинг"}
{"url": "https://www.bgonair.bg/world/2018-03-14/izbirat-merkel-za-kantsler-sled-6-mesetsa-hodene-po-makite", "text": "След близо шест месеца преговори Бундестагът официално ще гласува кандидатурата на Ангела Меркел за поста канцлер на Германия.  Гласуването ще е тайно, a за да бъде избрана Меркел трябва да събере поне 305 от общо 709 гласа.  Анализаторите припомнят, че трите партии, които са подписали коалиционно споразумение, разполагат с 399 гласа, така че изненади не се очакват.  А заради забавянето в избора, новото правителство ще управлява по-кратко - 3 години и половина.", "date": "2018.03.14", "title": "Избират Меркел за канцлер след 6 месеца ходене по мъките"}
{"url": "https://www.bgonair.bg/world/2018-03-14/sled-ubiystvoto-na-zhurnalist-premierat-na-slovakiya-e-gotov-za-ostavka", "text": "Премиерът на Словакия Робърт Фицо е готов да подаде оставка след масовите протести, предизвикани от убийството на разследващия журналист Ян Куциак. Фицо заяви, че ще напусне поста си, ако президентът на страната приеме, че сегашната коалиция може да продължи до края на мандата си без предсрочни избори. Преди няколко дни вицепремиерът и министър на вътрешните работи подаде оставка. Напрежението в Словакия ескалира, след като в края на миналия месец 27-годишният Куциак и приятелката му бяха намерени мъртви в дома им.", "date": "2018.03.14", "title": "След убийството на журналист: Премиерът на Словакия е готов за оставка"}
{"url": "https://www.bgonair.bg/world/2018-03-14/london-ekspulsira-23-ruski-diplomati", "text": "\r\n Лондон ще експулсира 23 руски дипломати, след като Москва отказа да обясни как бойно отровно вещество, разработено от бившия Съветски съюз, е използвано за отравянето на бившия руски шпионин Сергей Скрипал и дъщеря му. Британският премиер Тереза Мей заяви, че дипломатите имат една седмица да напуснат страната. Лондон поиска извънредно заседание на Съвета за сигурност на ООН. Русия отрича да стои зад опита за убийство. Очаква се Тереза Мей да обяви още санкции срещу Кремъл.   ", "date": "2018.03.14", "title": "Лондон експулсира 23 руски дипломати"}
{"url": "https://www.bgonair.bg/world/2018-03-14/mezhduzvezdni-voyni-obmislya-donald-tramp", "text": "Съединените щати могат да създадат въоръжени сили, предназначени за военни действия в космоса. Това заяви американският президент Доналд Тръмп, предават международните агенции. \"Новата ми национална стратегия за Космоса посочва, че в космическото пространство могат да се водят бойни действия както на земята, във въздуха или водата“, коментира щатският държавен глава. По думите му първоначално идеята е била приета със скептицизъм, но в последствие са се намерили аргументи в нейна полза. \"Може би трябва да направим това. Възможно е!“, коментира Тръмп. Повече новини четете на  .", "date": "2018.03.14", "title": "Междузвездни войни обмисля Доналд Тръмп"}
{"url": "https://www.bgonair.bg/bulgaria/2018-03-14/edin-chovek-zagina-a-drug-e-tezhko-ranen-sled-intsident-v-zavod-arsenal", "text": "\r\n Един човек е загинал, а друг е със сериозни изгаряния при инцидент в оръжейния завод \"Арсенал\" в Казанлък. На мястото на инцидента има пожарни, линейки и полиция.  Инцидентът е станал около 10:20 ч. тази сутрин в помещение на цех 130 на завод 3. Загиналият е 20-годишен мъж от с. Шаново, който от две години е работел във фирмата.  Пострадалият е около 40-годишен с близо 10-годишен стаж в предприятието. Той е със сериозни изгаряния и е настанен в реанимацията в Казанлък.  Предстои да бъде транспортиран до Клиниката по изгаряния в Пловдив, предаде кореспондентът на   Георги Манев. По предварителна информация става въпрос за запалване, възникнало вследствие на нарушение на технологията, по която се извършва конкретният процес, съобщи в телефонен разговор за  областният управител на Стара Загора Гергана Микова. Няма други пострадали хора. Останалите работници са били изведени от помещението.  Към момента екипи на пожарната извършват проверка в района, за да установят дали има опасност от замърсяване на въздуха.", "date": "2018.03.14", "title": "Един човек загина, а друг е тежко ранен след инцидент в завод \"Арсенал\""}
{"url": "https://www.bgonair.bg/bulgaria/2018-03-14/grazhdani-na-protest-pred-kevr-sreshtu-sdelkata-za-chez", "text": "Нов граждански протест срещу покупката на ЧЕЗ. Недоволните ще се съберат в 10:30 часа пред Комисията за енергийно и водно регулиране.  Организаторите призовават всички, които не са съгласни с по думите им \"криминалната\" сделка, да се присъединят към демонстрацията.  Във Facebook те заявяват, че приканват за подкрепа единствено тези, които имат позиция по казуса, а за останалите: Който се е примирил със съдбата на клиент, покорно плащащ сметките за ток на \"Шайка\"-та, нека сам оплаква съдбата си!", "date": "2018.03.14", "title": "Граждани на протест пред КЕВР срещу сделката за ЧЕЗ"}
{"url": "https://www.bgonair.bg/sutreshen-blok/2018-03-14/ochakva-ni-hladen-i-dazhdoven-den-mezhdu-11-i-16", "text": "\r\n В температурно отношение днес ще бъде по-хладно, с градуси между 11° и 16°. Отново трябва да очакваме превалявания, но в Северна България се очаква и слънце. В столицата времето остава мрачно и сиво. В следобедните часове в Южна и Източна България се очаква да прегърми, но дъждовете ще са с краткотраен характер.  Това е прогнозата за деня на климатолога на Bulgaria ON AIR Симеон Матев. За любителите на топлото и стабилно време той успокои, че през следващите дни по-студено от днес няма да става.  \"Валежите в петък и събота са малко вероятни, но в неделя се очакват бури. В събота температурите на места ще достигнат до 25 градуса. Следващата седмица ще отбележим астрономическата пролет, но се очакват валежи от сняг и застудяване\", посочи синоптикът пред Bulgaria ON AIR. ", "date": "2018.03.14", "title": "Очаква ни хладен и дъждовен ден с температури между 11° и 16°"}
{"url": "https://www.bgonair.bg/bulgaria/2018-03-14/ribarite-izlizat-na-protest-nedovolni-sa-ot-lipsata-na-kontrol", "text": "На протест днес ще се съберат от Сдружението на рибарите \"Балканка\" - София пред Министерството на околната среда и водите. Организаторите заявяват, че са недоволни от бездействието на компетентните органи по опазване на околната среда и водите.  По думите им именно от бездействие и липса на достатъчен контрол всяка година намаляват рибни популации, съсипват се прекрасни реки и се замърсява питейната вода.", "date": "2018.03.14", "title": "Рибарите излизат на протест! Недоволни са от липсата на контрол"}
{"url": "https://www.bgonair.bg/bulgaria/2018-03-14/dans-shte-poluchava-podrobna-informatsiya-za-patuvashtite-sas-samolet", "text": "ДАНС ще получава повече информация за пътниците в самолетите. Тази антитерористична мярка е заложена в законодателни промени, които Министерският съвет ще гласува на днешното си заседание.  И по-конкретно - авиокомпаниите ще са задължени да предават данни за пътниците си до 48 часа преди излитането.  В информацията ще се описва датата на резервацията, датата на пътуването, начинът на плащане, датата на раждане на пътника, както и адреса и телефона му.  ", "date": "2018.03.14", "title": "ДАНС ще получава подробна информация за пътуващите със самолет"}
{"url": "https://www.bgonair.bg/sutreshen-blok/2018-03-14/pozitsiyata-na-darzhavata-za-chez-tryabva-da-e-yasna-kategorichen-e-mihail-mikov", "text": "\r\n \"Приватизацията на естествени монополи винаги има отражение върху политиката. Схващането, че държавата е лош стопанин всъщност е подмяна на истината, че стопаните на държавата са лоши. И именно това доведе до крайнолибералното схващане \"всичко за продан\". Това коментира в студиото на   бившият лидер на БСП Михаил Миков. Сделката за ЧЕЗ продължава да бъде актуална и да държи в напрежение обществото и политическите партии. Продажбата на дружеството засяга сигурността на доставките на електрическа енергия на повече от 2 млн. българи. След като няколко пъти се усъмни в прозрачността на сделката, вчера държавният глава Румен Радев обяви, че свиква Консултативен съвет по национална сигурност, на който да бъдат разгледани въпросите за енергийната сигурност на страната. Според него трябва да бъде получен отговор на въпроса - кой води преговорите от името на българската държава и от името на собственичката на фирмата, която купува активите на ЧЕЗ у нас \"Инерком\". \"Трябва да стане ясно каква е позицията на държавата. Работата и на управляващите, и на опозицията е да реализират свои политически платформи и да сменят политиката не само за ЧЕЗ, а за всички подобни дружества\", посочи Михаил Миков. Пред   бившият лидер на БСП подчерта, че г-жа Гинка Върбакова и скандалът, който избухна, могат да бъдат повод, но не и знак за разрешаване на такъв голям политически и юридически въпрос. А именно - как държавата си връща контрола.", "date": "2018.03.14", "title": "Позицията на държавата за ЧЕЗ трябва да е ясна, категоричен е Михаил Миков"}
{"url": "https://www.bgonair.bg/sutreshen-blok/2018-03-14/nov-skandal-s-evroviziya-kompozitorat-vida-pironkova-se-zhalva-v-parlamenta", "text": "\r\n Песента \"Bones\" (\"Кости\") ще представя България на тазгодишното издание на конкурса \"Евровизия\". Тя е в изпълнение на Жана Бергендорф, Владимир Михайлов, Георги Симеонов-JJ, Джони Манюел и Трей Кембъл. Скандали около конкурса не липсват и тази година.   обяви  , че ще се обърне с писмо към Комисията за култура в парламента. Тя твърди, че нейният проект изобщо не е чут от комисията, която избира песента победител. Вида Пиронкова попита и защо чужденци преценяват и обсъждат песните, а не българи. \" \", настоя  . Според нея са предложени само 3 еднотипни парчета на комисията, в която има по думите ѝ има само един човек с музикално образование. Тя подчерта, че всички страни правят концерти, където да изберат песента си за конкурса, а само у нас и в Австрия комисия избира еднолично. Иначе композиторът смята песента \"Bones\" за много хубава песен, но не смята, че \"Евровизия\" е конкурс за песен, където авторите показват нов продук. Това е борса за изпълнители и продуценти, убедена е тя.  е на мнение, че песента \"Кости\" е издържана в съвременната стилистика на поп и рок сцената. Той уточни, че няма проблем с песента, но има такъв с конкуреса, защото според него самата форма е социалистическа.  \" \", отбеляза Михалев. \"Неслучайно няма да видите Елтън Джон или Мадона на този конкурс. Хубавата песен е хубава, не е нужно да се състезава с други. Системата с SMS-ите е силно компрометирана\", каза още музикантът.  ", "date": "2018.03.14", "title": "Нов скандал с \"Евровизия\": Композиторът Вида Пиронкова се жалва в парламента"}
{"url": "https://www.bgonair.bg/sutreshen-blok/2018-03-14/ovladyaha-timok-i-podpochvenite-vodi-situatsiyata-vav-vidinsko-se-normalizira", "text": "\r\n Обстановката във Видинско се нормализира. Река Дунав е покачила своето ниво, но в никакъв случай не застрашава населението.  Бедственото положение в Брегово остана в сила и през изминалия ден заради опасения от замърсяване на местните водоизточници. Стадионът в града е наводнен. Придошлата река Тимок излезе от коритото си и скъса дигата при село Иново. \" \", обясни пред   областният управител на Видин  .  Тя потвърди обещанието на министъра на околната среда и водите Нено Димов, че всички стопани със засегнати земеделски земи, ще бъдат обезщетени по съответния ред. Комисия към областна дирекция \"Земеделие\" прави обследване на имотите. \"От снощи е затворен процепът на дигата край село Иново и няма разливане на вода към земеделските площи. Водата вече върви в коритото си\", посочи Албена Георгиева за .  Всички язовири на територията на област Видин се наблюдават непрекъснато. Преливат в рамките на нормалното, увери областният управител и гарантира, че водата в Брегово е годна за пиене.  ", "date": "2018.03.14", "title": "Овладяха Тимок и подпочвените води, ситуацията във Видинско се нормализира"}
{"url": "https://www.bgonair.bg/sutreshen-blok/2018-03-14/skandali-i-laviraneto-mezhdu-tyah-tova-li-e-politikata", "text": "\r\n Редица скандали се сгромолясаха на плещите на управляващите от началото на 2018 г. Има ли реална възможност трусовете във властта и в управляващата коалиция да доведат до предсрочни избори и какво ни каза руският патриарх Кирил по време на визитата си у нас? \"Истината е, че третият мандат на Бойко Борисов е неговата лебедова песен. Той може да покаже най-доброто, на което е способен. Това е поради липса на силна опозиция. Съдбата му е щастлива. Дано това да е капитал за България. Премиерът управлява в трудна коалиция, но умело използва партньорите си, за да разтовари политическата тежест от себе си. Драмата в \"Обединени патриоти\" е видна\", посочи бившият служебен премиер проф. Георги Близнашки.  Според него казусът с ЧЕЗ има потенциала да разклати стабилността на управляващите. \"Ако бях на мястото на опозицията, бих свикал анкетна комисия. Опозицията трябва да си свърши работата, иначе това ще остане като поредния затрупан скандал\", отбеляза гостът на \"България сутрин\".  Все по-често общественият взор се обръща и към личността на президента. По думите на проф. Близнашки неговата роля не е да разплита злободневните проблеми в държавата, а да гледа към дългосрочните интереси на страната.  \"Патриарх Кирил е крупна фигура в руския политически живот. Той е визионер. Играе изключително важна роля. С идването си ни представи новото разбиране на Русия за събитията около Освобождението. Не бяхме подготвени докрай за срещата с патриарх Кирил\", подчерта за финал бившият премиер пред Bulgaria ON AIR.", "date": "2018.03.14", "title": "Скандали и лавирането между тях… Това ли е политиката?"}
