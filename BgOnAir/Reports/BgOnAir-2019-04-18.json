{"url": "https://www.bgonair.bg/world/2019-04-18/papa-frantsisk-izmi-i-tseluna-krakata-na-12-zatvornitsi", "text": "Папа Франциск изми и целуна краката на 12 затворници по време на традиционна служба за Велики Четвъртък. Той ги призова да се откажат от каквато и да е затворническа йерархия и вместо това да си помагат един на друг.  Предшествениците на папа Франциск обикновено изпълняваха тази традиция в Рим, като миеха краката на 12 свещеника, но след като пое поста, Светия Отец предпочете да подчертае допълнително символиката на службата.  До момента той е посетил редица затвори, центрове за имигранти и старчески домове. Тази година папа Франциск избра затвора в италианския град Велетри.  ", "date": "2019.04.18", "title": "Папа Франциск изми и целуна краката на 12 затворници"}
{"url": "https://www.bgonair.bg/world/2019-04-18/28-dushi-zaginaha-v-avtobusna-katastrofa-na-o-madeyra", "text": "Тежък пътен инцидент на португалския остров Мадейра. 29 души загинаха, след като туристически автобус излезе от пътя и се преобърна в дълбоко дере.  В превозното средство са пътували германски граждани. В телевизионно обръщение португалският президент Марселу Ребелу де Соуза потвърди, че повечето от жертвите са германци. Ранени са 28 души. Местните власти не изключват броят на загиналите да нарасне, тъй като част от пострадалите са в тежко състояние.  В автобуса са били 55-ма души – включително шофьорът и екскурзоводът. Според очевидци водачът загубил контрол над управлението на превозното средство по тесен планински път. Машината се преобърнала и паднала в дере. Властите са започнали разследване на причините за катастрофата. Харесайте ни във Facebook ", "date": "2019.04.18", "title": "29 души загинаха в автобусна катастрофа на о. Мадейра"}
{"url": "https://www.bgonair.bg/world/2019-04-18/kambanen-zvan-ot-vsichki-hramove-vav-frantsiya-za-solidarnost-s-notr-dam", "text": "Камбаните на всички храмове във Франция снощи забиха заедно в знак на солидарност с огромния пожар в катедралата \"Нотр Дам\". Камбанният звън започна точно в 18:50 часа местно време - моментът на избухването на пламъците. Католически храмове в целия свят също се включиха в инициативата. Междувременно стана ясно, че Франция ще обяви международен конкурс за архитекти за възстановяване на кулата на катедралата. А средствата събрани до момента са близо 1 милиард евро. Харесайте и страницата ни във Facebook ", "date": "2019.04.18", "title": "Камбанен звън от всички храмове във Франция за солидарност с \"Нотр Дам\""}
{"url": "https://www.bgonair.bg/lyubopitno/2019-04-18/skeletat-e-na-bebe-dinozavar-se-prodava-za-blizo-3-miliona-dolara", "text": "Един от най-редките фосили на динозаври се продава за близо 3 милиона долара в интернет. Обявата е публикувана в един от популярните сайтове за пазаруване eBay. Скелетът е на бебе тиранозавър рекс. То е на 68 милиона години. Човекът, който стои зад обявата, е професионален откривател на останки на динозаври. Той е собственик на скелета, след като през 2013 година го открива в частен имот в американския щат Монтана. Експонатът е предоставен на природо-историческия музей в Канзас, но откривателят му решил да го продаде. Палеонтолози реагираха остро, че подобно рядко откритие може да се окаже при неподходящи хора и изразиха тревога, че учените ще загубят достъп до изключително ценни находки.", "date": "2019.04.18", "title": "Скелетът на бебе динозавър се продава за близо $3 млн."}
{"url": "https://www.bgonair.bg/science/2019-04-18/jaguar-i-pace-be-izbran-za-svetoven-avtomobil-na-godinata", "text": "Електрическият кросоувър Jaguar I-Pace бе избран за \"Световен автомобил на годината\". Това стана ясно при откриването на автосалона в Ню Йорк, съобщи . За групата \"Jaguar Land Rover\" това е втората такава награда през последните 3 години, след като през 2017 г. за №1 беше избран Jaguar F-Pace. В списъка на претендентите за престижната награда първоначално попаднаха 40 автомобила, а по време на автосалона в Женева през март списъкът беше намален до 3 финалиста - Audi e-tron, Jaguar I-Pace и Volvo S60/V60.  Носителят на приза беше избран от жури, в което влизат 86 автомобилни журналисти от 24 държави. Те определиха победителите в още 5 категории. За \"най-добър представителен автомобил\" беше избрано Audi A7, а за \"спортна кола\" - McLaren 720S. \"Най-добър градски автомобил\" е Suzuki Jimny, а за на първо място при екологичните модели се класира I-Pace. Британският кросоувър спечели и наградата за \"най-добър дизайн\". През 2018 г. \"Световен автомобил на годината\" стана Volvo XC60, а година по-рано спечели Jaguar F-Pace. През 2016 г. победител е Mazda MX-5. Снимка: pixabay.com  ", "date": "2019.04.18", "title": "Jaguar I-Pace бе избран за \"Световен автомобил на годината\""}
{"url": "https://www.bgonair.bg/reportazhi/2019-04-18/pomorie-daryava-5-000-evro-za-vazstanovyavaneto-na-notr-dam", "text": "\r\n Общинският съвет в Поморие отказа да гласува 5 000 евро дарение за възстановяването на парижката катедрала \"Нотр Дам\". Предложението беше внесено от кмета на морския град.  Причината за отказа е, че в социалните мрежи се появиха негативни коментари, за това , че общините трябва да помагат за нашите светини, а французите ще се справят сами. В морското градче приемат дарението повече като символичен акт на съпричастност за опазване на културно–историческите и религиозни ценности. Осъзнават, че на фона на събраният милиард за реставрацията на катедралата сумата е малка, но е от сърце. Според художника Милчо Талев обаче,  общините трябва да се грижат и за нашите духовни средища. В същото време студенти от специалност \"Архитектура“ във Варненския свободен университет изявиха желание да се включат в реставрацията на храма. Те вече са изпратили писмо до кмета на Париж Ан Идалго.", "date": "2019.04.18", "title": "Общинският съвет в Поморие отказа да гласува дарение за \"Нотр Дам\""}
{"url": "https://www.bgonair.bg/sutreshen-blok/2019-04-18/kilo-chushki-kolkoto-kilo-meso-derat-li-ni-kozhite-predi-praznitsite", "text": "\r\n Традиционно, всяка година преди великденските празници започват проверките на Българската агенция по безопасност на храните. Междувременно класическите български зеленчуци се превърнаха в екзотична храна. Чушките, например, държат висока цена като на някои места тя достигна 10 лв. за килограм.  По същия начин стои въпросът с картофите, тиквичките, патладжаните. Някои потребители сравниха тези цени с килограм месо.  \"Проверяваме агнешкото месо, козунаците, яйцата. Има агнешко месо от Нова Зеландия по магазините. Тази година има изискване да има 2 печата върху агнешкото месо – синият печат е за агнешко, произведено в България, а червеният е за животни отгледани в друга държава, но заклани у нас\", посочи началник отдел \"Контрол на храните\" ОДБХ Галя Викьова.   \"Козунаците са традиционен продукт по празниците. Потребителите трябва внимателно да прочитат етикетите. Ние следим дали всички съставки са посочени правилно. Яйцата трябва да носят нужните данни на производителя. Няма нищо, което да притеснява потребителите. Изискванията към яйцата са непроменени\", добави началник отдел ОДБХ Бистра Иванова.  Икономистът Георги Вулджев отбеляза в студиото на \"България сутрин\", че инфлацията расте на годишна база, но все пак цените на редица продукти падат.  \"Очакванията ми са, че инфлацията ще се забавя все повече. С ръста на цените на много стоки, растат и доходите. Досега бяхме в икономически бум, но сега излизаме от него. В началото на годината наблюдаваме засилване на инфлацията, но това ще бъде временно. Но това върви с очакване за потенциална икономическа криза на пазара. Българите казват, че искат да потребяват българското, но винаги купуват най-евтиното. Икономиката се развива и стандартът на живот се покачва\", посочи още той.   Владимир Иванов от Държавната комисия за стоковите борси и тържища подчерта, че има световна тенденция за намаляване на цените на хранителните продукти.  \"Конкуренцията е във свръх размери. Не трябва да се очакват резки поскъпвания или поевтинявания. Тенденцията е все пак продуктите да поевтиняват. Чушките стигнаха и до 10 лева, но зависи от произхода на чушката. През декември и януари няма български чушки. Държавите, от които традиционно внасяме, преживяха наводнения – това повишава цената. При наближаване на всеки по-голям празник – наблюдаваме все по-нормални търговски практики. Пазарът е добре конкурентно балансиран. Нека българинът избере българското\", категоричен бе той пред Bulgaria ON AIR.   \r\n Харесайте ни във Facebook   ", "date": "2019.04.18", "title": "Кило чушки, колкото кило месо – дерат ли ни кожите преди празниците?"}
{"url": "https://www.bgonair.bg/world/2019-04-18/frontex-shte-razpolaga-s-10-000-dushi-za-pomosht-po-granitsite", "text": "Европейска агенция за гранична и брегова охрана - Frontex ще разполага към 2021 година с оперативен персонал от 5 000 души, а към 2027 година ще има постоянен корпус от 10 000 души, реши Европейският парламент в сряда. Целта е служителите да подкрепят страните от Европейския съюз при гранични проверки, при връщането на неправомерно пребиваващи лица и при борба с трансгранични престъпления, информира    Корпусът ще включва и резерв за бързо реагиране при извънредни ситуации, съобщи пресцентърът на ЕП. Постоянният корпус ще включва гранични и крайбрежни патрули, наети от Агенцията, както и командирован персонал на задължителна основа от страните на ЕС. Модернизираната агенция ще подкрепя процедурите за връщане в държавите членки. Новите правила ще засилят сътрудничеството с Европейската служба за подкрепа в областта на убежището. Промените бяха приети с 403 гласа \"за\", срещу 162 гласа \"против\" и 44 \"въздържал се\". Текстът сега трябва да бъде официално одобрен от Съвета, преди да влезе в сила. Харесайте и страницата ни във Facebook ", "date": "2019.04.18", "title": "Frontex ще разполага с 10 000 души за помощ по границите"}
{"url": "https://www.bgonair.bg/world/2019-04-18/zaradi-zabavyaneto-na-brexit-enp-mozhe-da-se-okazhe-v-neizgodna-pozitsiya-na-evrovota", "text": "Връзката между излизането на Великобритания от Европейския съюз и представянето на най-голямата политическа сила в Европейския парламент на предстоящите избори през май може да се окаже повече от директна. Европейската народна партия (ЕНП), към която принадлежат и консерваторите на германския канцлер Ангела Меркел, както и партия ГЕРБ на премиера Бойко Борисов, може да се окаже в по-неизгодна позиция заради удълженото оставане на Великобритания в блока. Очакваното участие на Великобритания на евроизборите следващия месец ще направи по-трудно за ЕНП да извоюва победа, а това на свой ред допълнително ще усложни избора на нови ръководители на блока. Това става ясно от актуалните прогнози за резултатите на изборите, анализирани от Bloomberg. Те се публикуват за четвърти и последен път преди гласуването на 23-26 май, но за първи път включват прогнозите за нагласите във Великобритания.  Страната все пак ще участва във вота, след като в началото на месеца европейските лидери се съгласиха да отложат крайната дата за Brexit до 31 октомври. Делът на християндемократите в ЕП ще се свие до 24% от 27% при последното допитване миналия месец. Това е и под 29-те процента в сегашния парламент, става ясно от новите прогнози. \r\nСнимка: Pixabay Харесайте и страницата ни във Facebook ", "date": "2019.04.18", "title": "Заради забавянето на Brexit: ЕНП може да се окаже в неизгодна позиция на евровота "}
{"url": "https://www.bgonair.bg/world/2019-04-18/tayvan-beshe-raztarsen-ot-61-po-rihter", "text": "Трус от 6,1 по Рихтер разтърси източното крайбрежие на Тайван. Земетресението е усетено и в столицата Тайпе. Временно е спряно и движението на метрото, а като предпазна мярка бяха евакуирани училища. Към момента няма данни за жертви и пострадали. В настилката на няколко от магистралите, в близост до епицентъра на труса, са се появили пукнатини. Харесайте и страницата ни във Facebook ", "date": "2019.04.18", "title": "Тайван беше разтърсен от 6,1 по Рихтер"}
{"url": "https://www.bgonair.bg/world/2019-04-18/spasiha-vodolaz-uchastval-v-izmakvaneto-na-futbolen-otbor-ot-peshtera-v-tayland", "text": "\r\n Водолаз, участвал в спасяването на младежкия футболен отбор от пещера в Тайланд миналата година, сега бе спасен, след като самият той изпадна в беда. Британският опитен гмуркач Джош Браткли изчезва във вторник след мисия в пещера в Тенеси. Мъжът влязъл с четирима свои колеги за проучване. Изведнъж, колегите му забелязват, че той липсва от групата и се обаждат на специален екип за помощ. За едно денонощие Браткли е спасен. Той е в добро здраве.  \"Това е много солена, опасна и ниска пещера. Стигнах до въздушен джоб и там беше той, каза: \"Благодаря, кой си ти?\". Беше много спокоен. Попитах го как се чувства, има ли някакъв проблем. Психическото му състояние е безупречно, той е професионалист, свърши чудесна работа, като помагаше в неговото спасяване и всичко мина бързо и безпроблемно\", заяви един от спасителите Ед Соренсън.  Според спасителните екипи спокойствието и умствената сила на Джош Браткли са били ключови за неговото оцеляване. Единственото му желание след извеждането му от пещерата било пица. \r\nБраткли е един от водолазите, които миналата година участваха в мащабна спасителна операция по изваждането на младежки футболен отбор от пещера в Тайланд. По-късно той беше награден за усилията и смелостта си.  ", "date": "2019.04.18", "title": "Спасиха водолаз участвал в измъкването на футболен отбор от пещера в Тайланд"}
{"url": "https://www.bgonair.bg/reportazhi/2019-04-18/izgoriha-zhivo-19-godishno-momiche-v-bangladesh-oplakalo-se-ot-seksualen-tormoz", "text": "\r\n 19-годишно момиче беше убито в Бангладеш, след като подала оплакване срещу директора на училището ѝ за сексуален тормоз. Новината за нейната смърт доведе до вълна на недоволство и протести в страната.  Нусрат Джахан Рафи е на 19 години. Живее в малък град с консервативно семейство и учи в мюсюлманско училище. На 27 март обаче едно решение променя живота ѝ напълно - подава оплакване за сексуален тормоз от страна на директора на училището.  Според показанията ѝ, той я извикал в кабинета си и започнал да я докосва без нейно съгласие. Тя успяла да избяга преди ситуацията да ескалира.  Един от полицаите снима показанията ѝ на телефона си. Тя е разстроена, опитва се да скрие лицето си с ръце, но полицаят ѝ казва, че оплакването ѝ \"не е чак такъв голям проблем\" и я кара да ги махне.  \r\nВластите не ѝ предлагат защита. Изпращат я у дома. Не след дълго директорът на училището е арестуван - тогава започват и проблемите.  Двама нейни съученици организират протест в негова защита. Включват се и местни политици. Всички обвиняват Нусрат.  А семейството ѝ се притеснява, че тя е в опасност. Две седмици след нейните показания се случва най-лошото. Нейна съученичка я среща в училище и я подмамва да се качи на покрива на училището.  Там обаче я чакат петима нейни съученици. Заплашват я и настояват да оттегли жалбата си, а когато тя отказва, я заливат с керосин и я запалват.  Преди да издъхне от раните си, тя успява да запише последни показания в линейката, на телефона на брат си.  Идентифицира и част от нападателите.  Трагичната новина за смъртта ѝ кара хиляди да се стекат на погребението ѝ.  Макар и късно са организирани редица протести в нейна подкрепа.  Полицията арестува 15 души, сред тях и организаторите на първоначалния протест. Седем други са свързани с убийството ѝ.  Полицаят, снел показанията ѝ, е бил освободен. А обвиненият директор остава в ареста.", "date": "2019.04.18", "title": "Изгориха живо 19-годишно момиче в Бангладеш, оплакало се от сексуален тормоз"}
{"url": "https://www.bgonair.bg/world/2019-04-18/dalgoochakvaniyat-doklad-na-malar-izleze-imal-li-e-tramp-vrazki-s-rusiya", "text": "Принтерите в цял Вашингтон прегряват - докладът на Мълър излезе и сега всички са вперили очи в Белия дом. По думите на автора, началото на разследването толкова стреснали Доналд Тръмп, че той се облегнал назад в стола си и казал: \"О, Господи... Това е ужасно. Това е краят на президентството ми. Прецакан съм.\" Но публикуваният доклад е доста снисходителен към президента на САЩ. Всъщност, той не доказва никакви връзки на Русия с изборите в Америка, но и не казва, че Тръмп е невинен. В доклада си пише, че според изследваните данни, екипът на президента не е извършил престъпление, но информацията така и не му позволява да стигне напълно до заключението, че Тръмп е невинен. Мълър твърди, че предизборният щаб на Тръмп е бил \"отворен към руска намеса\" и че данните, придобити от руските служби щели да допринесат за повече гласове. Но и тук заключението на разследващия е, че няма доказателства екипа на президента да се е възползвал от подобна помощ, пише  Въпреки, че е бил изплашен от започването на разследването през 2017 г., очевидно днес Доналд Тръмп е спокоен. Той  изрази задоволство от изводите на разследването, които потвърждават отсъствието на сговор между екипа му и Москва, но не го освобождават от подозренията за възпрепятстване на правосъдието. \"Днес е хубав ден за мен. Няма сговор, няма възпрепятстване. Никога не е имало и никога няма да има. Такава измама не трябва да се случва с никой друг президент\", каза Тръмп по повод разследването, което тегнеше над първите две години от мандата му и което той е наричал \"лов на вещици\". След пресконференцията на министъра на правосъдието Уилям Бар Тръмп пусна в Twitter един очевидно предварително подготвен фотомонтаж, който го показва в гръб на фона на гъста мъгла и надпис: \"За беснеещите и демократите от радикалната левица Играта Завърши (Game Over), като \"О\"-то на Over е пресечено с три вертикални линии като в оформлението на заглавието на сериала \"Игра на тронове\" на телевизия HBO. Резултатите от разследването на приписваната на Русия намеса в американските избори през 2016 г. предстои да бъде прегледан и да бъде преценено дали си струва да бъде анализиран и за него да бъде докладвано на президента на Русия Владимир Путин, заяви прессекретарят на държавния глава Дмитрий Песков, цитиран от ТАСС. \"Първо предстои да бъде прегледан документът и да се реши има ли нещо, заслужаващо анализ\", каза Песков.", "date": "2019.04.18", "title": "Дългоочакваният доклад на Мълър излезе. Имал ли е Тръмп връзки с Русия?"}
{"url": "https://www.bgonair.bg/reportazhi/2019-04-18/pod-igoto-vliza-v-uchebnika-po-literatura", "text": "\r\n Романът на Иван Вазов \"Под игото\" на шльокавица, който беше издаден преди две години, влиза в учебника по литература за 10-ти клас. Информацията се появи първо в интернет. Има ли истина в публикациите и ще учат ли децата българската класика, написана с латински букви и цифри? Учебникът по литература за 10-ти клас на издателство \"Просвета\" предстои да бъде издаден тази есен. В рубриката за упражнение \"Да разговаряме\" са поместени две произведения, свързани с романа \"Под игото\".  Учебникът вече е одобрен със седем от седем гласа от Министерството на образованието. Следва и втората фаза – одобрение от учителите. ", "date": "2019.04.18", "title": "\"Pod igoto\" влиза в учебника по литература"}
{"url": "https://www.bgonair.bg/denqt-on-air/2019-04-18/volya-e-edinstvenata-alternativa-v-evroparlamenta-zayavi-deputat-ot-partiyata", "text": "\r\n \"Воля\" са готови за евровота, а кой намери място в тяхната листа? Отговор дава депутатът Пламен Христов. Вече е ясно, че водач на листата на партията ще бъде Веселин Марешки, а Христов допълни, че на второ място е Орхан Исмаилов. \"Можем спокойно да кажем, че точно това, което всички очакваха от нас и ангажиментите, които сме поели, постигайки споразумение с нашите коалиционни партньори, са изпълнени\", заяви още депутатът. По думите му в партията има единомислие и водещите линии са определени още в предизборната кампания за парламентарните избори.  Той е категоричен, че при тях целите се следват неотлъчно. Политикът изтъкна пред Bulgaria ON AIR, че единствената партия, която не е замесена в скандалите с апартаментите, е тяхната. \"В момента никой, оборвайки опонента си в предизборната кампания, не казва \"аз съм добрият, ти си лошият\". Всеки казва \"аз съм по-малко лошият\". Ние от \"Воля\" казваме \"ние сме добрите, които можем да покажем, че може да има и добри и лоши, а не само лоши и още по-лоши\", посочи Христов. Според него от европарламента тръгва всичко - от там може да се спре планът \"Макрон\", истанбулската конвенция и т.н.", "date": "2019.04.18", "title": "\"Воля\" е единствената алтернатива в европарламента, заяви депутат от партията"}
{"url": "https://www.bgonair.bg/bulgaria/2019-04-18/kola-plamna-v-dvizhenie-i-izgorya-na-ploshtada-na-aviatsiyata", "text": "\n Кола се запали в движение и изгоря на кръговото движение на Четвърти километър.  Инцидентът стана на метри от бензиностанция в час пик.  За щастие няма пострадали. Шофьорът и пътниците в колата са успели да излязат навреме преди да гръмне автомобилът. Полиция, пожарна и линейка незабавно пристигнаха на мястото. Пожарникарите бързо овладяха ситуацията.", "date": "2019.04.18", "title": "Кола пламна в движение и изгоря на Площада на авиацията"}
{"url": "https://www.bgonair.bg/world/2019-04-18/opit-za-palezh-v-katedralata-sveti-patrik-v-manhatan", "text": "Опит за палеж в катедралата \"Свети Патрик\" в Манхатън вдигна на крак полицията в Ню Йорк. 37-годишен мъж е арестуван. У него са открити туби бензин, флакон с газ и няколко запалки. Подпалвачът бил спрян от охранител в катедралата, който поискал обяснение за тубите с бензин. Мъжът заявил, че носи бензина, защото горивото на колата му свършило. Когато проверили автомобила, полицаите арестували мъжа заради подозрителното му поведение. При направена проверка било установено, че задържаният има предишни криминални прояви. Инцидентът привлече голямо внимание, защото идва дни след пожарa в парижката катедрала \"Нотр Дам\". Харесайте и страницата ни във Facebook ", "date": "2019.04.18", "title": "Опит за палеж в катедралата \"Свети Патрик\" в Манхатън"}
{"url": "https://www.bgonair.bg/world/2019-04-18/severna-koreya-testva-novo-taktichesko-orazhie", "text": "Северна Корея е тествала ново тактическо оръжие с \"мощна бойна глава\". Пхенян не уточни детайли около вида на оръжието, но държавната телевизия съобщи, че то е с малък обсег.  Тестът се възприема като предизвикателство от Вашингтон, който настоява за прекратяване на ядрената севернокорейска програма на Пхенян. Това е първият подобен опит за Северна Корея след срещата в Ханой между Ким Чен-Ун и американския президент Доналд Тръмп. Срещата бе определена като провал, въпреки опитите на двамата лидери да я представят като необходим етап в преговорите. Вчера севернокорейският лидер направи внезапна проверка на войските за противовъздушна отбрана. Това е първата инспекция на отбраната от страна на Ким Чен-Ун от ноември миналата година.    ", "date": "2019.04.18", "title": "Северна Корея тества ново оръжие"}
{"url": "https://www.bgonair.bg/direktno/2019-04-18/za-ili-protiv-marihuanata", "text": "\r\n Не е добре деца да употребяват психоактивни вещества. Тревата крие рискове, заяви основателят на каузата Liberty 420 Димитър Карагегов. Пред Bulgaria ON AIR той бе категоричен, че България трябва да преосмисли режима, тъй като е нелогично в затвора, между една и три години, да лежат хора за една цигара. Психиатърът д-р Александър Канчелов пък заяви в предаването \"Директно\", че няма проблем от гледна точка на медицината да се използва марихуана за облекчаване не болките. А дебатът за канабисът в момента, по думите му, бил изкуствено напомпан.    ", "date": "2019.04.18", "title": "\"За\" или \"против\" марихуаната?"}
{"url": "https://www.bgonair.bg/denqt-on-air/2019-04-18/obedineni-patrioti-razdeleni-na-evrovota-zashto", "text": "\r\n Ден преди изтичането на срока за подаване на заявления в ЦИК за участие в евровота, ВМРО се регистрираха и официално отиват самостоятелно на избори. \"Атака\" и НФСБ също ще се явят отделно. \"Ако не се явим трите партии от формацията, няма смисъл да се явяваме по две срещу една, тъй като това ще доведе до разцепление. Ние поставихме условие да се направят вътрешни избори, чрез които да бъде избран водача на листата и тя  да се   нареди според това кой какво заслужава. Нямаше време, затова излъчихме нашия водач - Ангел Джамбазки\", посочи депутатът от ВМРО Александър Сабанов в \"Денят ON AIR\". Сабанов коментира, че Ангел Джамбазки е един от най-известните и разпознаваемите евродепутати. По думите му той е в десятката на най-активните и в европарламента. Депутатът от ВМРО посочи, че \"Обединени патриоти\" не са се разцепили, а резултатите от евровота ще покажат кой от формацията заслужава повече доверие и кой вече го е заслужил. \"От ВМРО винаги сме били за добрия тон. Трябва да се работи за евровота и няма за кога да се усмиряване и събираме. Ние сме убедени, че Ангел Джамбазки ще е евродепутат\", заяви Сабанов пред Bulgaria ON AIR. Стана ясно, че в листата на ВМРО за евровота ще участват Андрей Слабаков и Димитър Шивиков. По думите на народния представител от ВМРО всички кандидати в нея са граждански лица, които са известни и свестни. Александър Сабанов призова гражданите да излязат да гласуват, независимо за коя партия. По думите му най-важно за изборите е да има избирателна активност. Той коментира, че 35% от българите все още не са решили за кого да гласуват и че те могат да променят изцяло социологическите данни, валидни до този момент. Според него оставките във властта заради скандалите с апартаментите не успокояват гражданите, а единствено оставят у тях горчив вкус.  ", "date": "2019.04.18", "title": "\"Обединени патриоти\" разделени на евровота. Защо?"}
{"url": "https://www.bgonair.bg/world/2019-04-18/izmamnitsi-sabirat-dareniya-za-notr-dam", "text": "\r\n Измамници събират пари за реставрацията на опожарената катедрала \"Нотр Дам\". Властите в Париж предупредиха, че мошениците вземали пари от донори с уверението, че дадените суми ще се използват за възстановяването на храма. Измами са регистрирани не само във Франция, но и в чужбина.  Фондацията за френско наследство, която събира пари за възстановяването на \"Нотр Дам“, предупреди – пари по телефона не се събират. Средствата трябва да постъпят по банкова сметка, разкрита специално за целта. Към момента по нея са събрани над 1 милиард евро и продължават да постъпват средства.   ", "date": "2019.04.18", "title": "Измамници събират дарения за реставрацията на \"Нотр Дам\""}
{"url": "https://www.bgonair.bg/bulgaria/2019-04-18/gerb-i-bsp-s-izravneni-pozitsii-predi-evroizborite", "text": "БСП и ГЕРБ с изравнени позиции преди изборите на 26 май.  Според прогнозите на Еропейския парламент двете партии могат да разчитат на подкрепа от близо 33%, а ДПС - малко над 10%.  Над 4-процентната бариера са и ВМРО, и \"Демократична България\", а под нея - \"Воля\", \"Атака\", АБВ и НСФБ.  Или преизчислени в депутатски места - по шест за ГЕРБ и БСП, две за ДПС и по едно за ВМРО, \"Демократична България\" и \"Воля\". ", "date": "2019.04.18", "title": "ГЕРБ и БСП с изравнени позиции преди евроизборите"}
{"url": "https://www.bgonair.bg/bulgaria/2019-04-18/vazrastna-zhena-postrada-pri-padane-po-stalbishteto-v-podlez", "text": "\r\n Инцидент в столичен подлез. Възрастна жена пострада сериозно при падане на стълбището в подлеза при булевардите \"Гоце Делчев\" и \"България\".  Във вторник по стълбите там се качва Ивайло Димитров, когато в рампата за колички се спъва възрастна жена. Тя пада и се наранява. На място пристига екип на Спешната помощ.  \"От големия пътникопоток видях как една жена падна на стълбището, което извежда от спирката към подлеза, падна и си разби главата. Съответно мисля, че се подхлъзна и спъна на една от рампите, които се намират на самото стълбище. През тези стълбища ежедневно минават стотици. И други споделят, че то е неудобно\", сподели Ивайло Димов, станал свидетел на инцидента. Пред Bulgaria ON AIR той допълни, че въпросните рампи заемат 2/3 от широчината на самото стълбище и в такъв пиков час хората трябва да вървят в колонка по един. Ивайло вече е подал сигнал към Столичната община, предстои и от там да се направи проверка по случая.  ", "date": "2019.04.18", "title": "Инцидент в столичен подлез: Възрастна жена падна и си разби главата"}
{"url": "https://www.bgonair.bg/denqt-on-air/2019-04-18/satreseniya-v-bsp-nyama-v-partiyata-vseki-ima-pravo-na-glas-zayavi-tasko-ermenkov", "text": "\r\n \"Това, което се случи по време на Националния съвет на БСП преди няколко дни, беше просто едно строго спазване на правилата за подреждане на листата за евроизборите. Предложенията бяха приети три месеца преди да се състои пленумът и в тях беше ясно посочено, че изпълнителното бюро ни предоставя варианти, които ние имаме право да подредим и допълним. Корнелия Нинова не е била бламирана\". Това заяви в студиото на   депутатът от БСП Таско Ерменков. Припомняме, че след представената листа на БСП за евроизборите, Националният съвет на партията оспори предложенията на лидера Корнелия Нинова и кандидатите, които тя издигна и направи промени в листата. Благодарение на тях Сергей Станишев успя да намери място сред кандидатите за евродепутати. \"БСП винаги е била проевропейска партия. Ние винаги сме разглеждали България като част от Европа. И никога не сме били съгласни с политики, защитаващи олигархията за сметка на средния европейски гражданин\", категоричен бе той. Пред   Ерменков отбеляза още, че левицата не е и никога не е била разделена.  \"БСП винаги се е славела с това, че всеки неин член има право свободно да изразява мнението си. Горди сме, че можем да чуем различните гледни точки и да ги оценим. Именно в това се крие силата ни и вероятно ни е съхранило през годините\", подчерта гостът на Ганиела Ангелова. \"Ние сме единствената партия, която е управлявала държавата в продължение на 40 години и продължава да участва в управлението ѝ дори като опозиция\", каза още червеният депутат.", "date": "2019.04.18", "title": "Сътресения в БСП няма, в партията всеки има право на глас, заяви Таско Ерменков"}
{"url": "https://www.bgonair.bg/denqt-on-air/2019-04-18/gen-konstantin-popov-voennovazdushnoto-uchilishte-e-osnovata-varhu-koyato-se-gradyat-vvs", "text": "\r\n Военновъздушното училище в Долна Митрополия, което беше закрито през 2002 г., ще бъде възстановено и ще започне да функционира от следващата година, решиха депутатите. Темата в студиото на \"Денят ON AIR\" коментира председателят на комисията по отбрана генерал Константин Попов. \"Това е един много добър знак за българските военновъздушни сили. Училището е възпитание, то е една основа, върху която градиш ВВС. Без собствена школа е трудно да си представим развитието на военновъздушните сили\", заяви Попов.  Той допълни, че основни заслуги за това има премиерът Бойко Борисов, който е активизирал администрацията. По думите на генерала, военновъздушно училище ни трябва, защото искаме да изграждаме кадри за ВВС и за гражданската авиация. На въпроса дали да си пилот е призвание, пред Bulgaria ON AIR, той отговори така: \"Не можеш да летиш, да си вършиш работата в българската армията, ако не си убеден в това, което правиш\". Председателят на комисията по отбрана коментира и преговорите за индустриално партньорство със САЩ за доставката на изтребителите F-16 в България. Според него в тях трябва да се търси едно добро и балансирано решение. Той определи самолетите като прекрасни и със сериозни бойни способности. Относно колко време ще е необходимо на пилотите да се обучат на такъв вид самолет, той заяви: \"Този пакет, който предлага САЩ е много модерен и обемен пакет, който покрива всички сфери - въздушни боеве, ракети и т.н., което отнема година и повече, подготовката на инженерите не е по-малка, а министерството на отбраната трябва да има добра структура\". Попов допълни, че ще се опитат да започват подготовката възможно най-скоро.", "date": "2019.04.18", "title": "Ген. Попов: Военновъздушното училище е основата, върху която се градят ВВС"}
{"url": "https://www.bgonair.bg/reportazhi/2019-04-18/10-miliona-dolara-e-tsenata-koyato-shte-plati-kobrata-za-tseluvkata", "text": "\r\n 10 милиона долара – толкова ще струва целувката на боксьора Кубрат Пулев. Според специализирани сайтове в Съединените щати, Кобрата ще бъде изключен от списъка на възможните съперници на Антъни Джошуа за мач на 1 юни и това ще го лиши от огромния хонорар. Една целувка отключи скандал за милиони. Американска медия твърди, че щетите за Кубрат Пулев ще са огромни. Кобрата беше сред най-вероятните съперници на Джошуа, но неприятната случка с Джени Суши е спряла преговорите за мача. Двубой, който би донесъл на Пулев хонорар от 10 милиона долара. Засега официално потвърждение на слуховете няма.  Според Тервел Пулев е въпрос на време истината за целувката да излезе наяве. \"Няма отговор на въпросната комисия в Калифорния. Адвокатът, до колкото знам, е взел запис от камерите, ако някой заведе искова молба и има претенции към Кубрат да се види там поведението на кой какво е било и да бъде взето под внимание в съда\", коментира още братът на Кубрат. \r\n Боксьорът ще се яви пред Атлетическата комисия на щата Калифорния на 14 май, за да разкаже своята версия за случилото се. В същото време излезе нов клип, който показва фриволното поведение на Джени Равало след последната победа на Пулев.  ", "date": "2019.04.18", "title": "$10 млн. е цената, която ще плати Кобрата за целувката"}
{"url": "https://www.bgonair.bg/bulgaria/2019-04-18/ivo-hristov-veche-ne-e-nachalnik-na-prezidentskiya-kabinet", "text": "Държавният глава Румен Радев освободи с указ днес Иво Христов от длъжността началник на кабинета на президента по негова молба. Това съобщиха от прессекретариата на държавния глава. Христов е кандидат за евродепутат в листата на БСП, където е на избираемото четвърто място. Той остава председател на Стратегическия съвет към президента.", "date": "2019.04.18", "title": "Иво Христов вече не е началник на президентския кабинет"}
{"url": "https://www.bgonair.bg/bulgaria/2019-04-18/ns-reshi-vazstanovyavat-voennoto-uchilishte-v-dolna-mitropoliya", "text": "Военновъздушното училище в Долна Митрополия, което беше закрито през 2002 г., ще бъде възстановено и ще започне да функционира от следващата година, решиха депутатите. То ще бъде държавно висше военно училище, създадено на базата на сегашния факултет \"Авиационен\" на Националния военен университет \"Васил Левски\" – Велико Търново. До решението се стигна след като преди седмици премиерът заръча до 6 май да бъде възстановено Военновъздушното училище в Долна Митрополия. Тогава министър-председателят изтъкна, че няма логика да се дадат толкова пари за самолети, ако пилотите не са подготвени за тях. \"Днес е добър ден за българската авиация\", коментира министърът на отбраната решението на законотворците. Според него без решителната намеса на Борисов, вероятно решението щеше да отнеме повече време и да бъде пропусната следващата учебна година. \"Факт е, че отново даваме възможност да се възроди едно от висшето ни военни училища, което има своята традиция, възпитала стотици, бих казал хиляди кадри\", заяви Красимир Каракачанов. Според председателя на Комисията по отбрана в НС Константин Попов създаването на Военновъздушното училище е стратегическо решение и дава знак за бъдещето на българската авиация. \"Защо България заслужава да има военновъздушно училище? Може би малко емоционално, но тук е мястото да кажа, че в българския ген има нещо заложено, което е видно от нашата история. Българската авиация има наистина славна история, славни традиции\", коментира той и припомни, че българите са използвали първи самолета за бойни цели. Той допълни, че с възстановяването на Военновъздушното училище се разкрива и възможност и за подготовка на кадри в гражданската авиация, за каквито пък има глад. Калин Поповски от Обединени патриоти пък се надява в перспектива военното училище да стане стратегически център за обучение на Балканския полуостров. Според него е било грешно решението за закриването му през 2002 г.", "date": "2019.04.18", "title": "НС реши: Възстановяват военното училище в Долна Митрополия"}
