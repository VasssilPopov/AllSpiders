{"url": "https://www.bgonair.bg/world/2018-04-12/stapkite-na-bpts-kam-makedonskata-sa-pogreshni-smyata-patriarh-vartolomey", "text": "Стъпките, предприети от Българската патриаршия не помагат за разрешаването на ситуацията с Македонската православна църква. Това е заявил вселенският патриарх Вартоломей на среща в Истанбул със студенти и преподаватели от Духовната семинария в Скопие.  От кабинета на македонския президент Георге Иванов категорично отхвърлиха твърденията, че той е заявил, че македонската църква трябва да се обърне към Сръбската за уреждане на своя статут.  Георге Иванов също се е срещнал с вселенския патриарх в сряда. Снимка: Pixabay", "date": "2018.04.12", "title": "Стъпките на БПЦ към Македонската са погрешни, смята патриарх Вартоломей"}
{"url": "https://www.bgonair.bg/world/2018-04-12/alzhir-v-tridneven-traur-v-pamet-na-vsichki-257-zaginali-v-aviokatastrofa", "text": "Алжир е в тридневен траур в памет на загиналите при катастрофата на военен самолет вчера. Това е най-смъртоносната авиокатастрофа в историята на страната - загинаха 257 души. Самолетът се разби на 45 километра югозападно от столицата Алжир. Повечето от жертвите са военни и членове на техните семейства. Машината - Ил-76 руско производство, е пътувала за западния град Бешар. Причините за катастрофата все още не са установени.", "date": "2018.04.12", "title": "Алжир в тридневен траур в памет на всички 257 загинали в авиокатастрофа"}
{"url": "https://www.bgonair.bg/world/2018-04-12/yuliya-skripal-e-otkazala-pomosht-ot-ruskoto-posolstvo-v-london", "text": "Юлия Скрипал е отказала помощ и съдействие от посолството на Русия в Лондон. Тя и баща ѝ Сергей Скрипал, който е бивш руски шпионин, бяха отровени в началото на март.  В писмено изявление, разпространено от полицията, тя посочва, че състоянието на баща й все още е сериозно, а самата тя не е укрепнала достатъчно за медийни изяви.  33-годишната жена беше изписана в понеделник от болницата в Солсбъри, в която се лекуваше след нападение с нервнопаралитичното вещество \"Новичок\". В момента Юлия Скрипал е под закрилата на британските служби, които я пазят на безопасно място.    ", "date": "2018.04.12", "title": "Юлия Скрипал е отказала помощ от руското посолство в Лондон"}
{"url": "https://www.bgonair.bg/world/2018-04-12/hilyadi-marshiruvaha-v-chest-na-otselelite-sled-holokosta", "text": "Хиляди взеха участие в \"Марша на живите\" - церемония, която се провежда всяка година по повод Международния възпоменателен ден на Холокоста.  Около 12 000 души, сред които много млади хора, изминаваха разстоянието между лагерите на смъртта - Аушвиц и Биркенау в Полша.  Сред участниците има и оцелели от нацистките лагери. Присъстваха и президентите на Полша и Израел. Маршове се провеждат както в Израел, така и в други точки на света, сред които САЩ, Аржентина, Япония и Мароко.", "date": "2018.04.12", "title": "Хиляди маршируваха в чест на оцелелите след Холокоста"}
{"url": "https://www.bgonair.bg/sutreshen-blok/2018-04-12/lyubomir-kyuchukov-erozirat-mezhdunarodnite-institutsii-a-voynata-stana-instrument", "text": "\r\n Международните институции и международното право ерозират и вече страни, като САЩ и Русия не се съобразяват с тях. Това каза Любомир Кючуков в ефира на  . Директорът на Института за икономика и международни отношения обясни, че системата на международните отношения е в криза и дипломацията вече губи възможност за превантивни действия срещу конфликти. Той каза също, че постовете на президента на САЩ Доналд Тръмп в социалните мрежи и заплахите за използване на ракети, които да са в отговор на химическата атака в Сирия, която пък Русия и сирийското правителство отричат, показват как се е променило мисленето на хората по света в последните години.  \"Войната от престъпление се превърна в инструмент. При това в легитимен и морално-оправдан инструмент за решаване на конфликти\", коментира Любомир Кючуков в студиото на  . Експертът по сигурност Боян Чуков пък изрази мнение, че конфликтът в Сирия е този, в който ще се покаже дали САЩ или Русия са по-напред в развитието си в оръжеен план. \"Америка почва да губи своя статут на глобален хегемон. Светът става полицентричен. Китай изпревари САЩ по редица параметри, под въпрос е военното могъщество на Съединените щати\", коментира Чуков пред  . Той се съгласи също, че дипломацията е профанизирана и се стигна до смешната Twitter дипломация.", "date": "2018.04.12", "title": "Ерозират международните институции, а войната стана инструмент"}
{"url": "https://www.bgonair.bg/world/2018-04-12/keymbridzh-analitika-zloupotrebila-i-s-lichnite-danni-na-zukarbarg", "text": "\r\n Създателят и изпълнителен директор на Facebook Марк Зукърбърг призна, че компанията \"Кеймбридж Аналитика\" е злоупотребила и с неговите лични данни. 33-годишният милиардер се яви на изслушване пред комисия и в американския Конгрес във връзка със скандала с изтичането на данните на близо 87 милиона потребители на социалната мрежа. Пред конгресмените Зукърбърг бе категоричен, че въвеждането на регулации в индустрията на социалните медии вече е неизбежно, но подчерта, че трябва да се внимава каква точно ще бъде тази регулация. Според него по-големи компании катоFacebook имат ресурси да се съобразят с наложена от правителството регулация, но това може да се окаже по-трудно за малки стартъп фирми.", "date": "2018.04.12", "title": "\"Кеймбридж Аналитика\" злоупотребила и с личните данни на Зукърбърг"}
{"url": "https://www.bgonair.bg/world/2018-04-12/16-stanaha-zhertvite-na-katastrofata-s-avtobus-hokeisti-v-kanada", "text": "Броят на жертвите от катастрофата, при която преди седмица загинаха хокеистите от младежкия отбор на Канада Хумболд Бронкос, достигна 16 души.  На 6 април автобусът, превозващ канадски хокеисти се удари в камион на второстепенен път на 30 км от град Тисдейл.  В превозното средство пътуват общо 28 души, от които 14 загиват на място. 13 от жертвите са на възраст между 16 и 20 години, а 14-ата е треньорът на тима Дарси Хоган.", "date": "2018.04.12", "title": "16 станаха жертвите на катастрофата с автобус хокеисти в Канада"}
{"url": "https://www.bgonair.bg/sutreshen-blok/2018-04-12/rabotim-li-poveche-shte-stanem-i-po-bogati-smyata-vladimir-karolev", "text": "\r\n Единственият начин една нация да стане по-богата е да работи повече. Това е категоричното мнение на икономиста Владимир Каролев, което той изрази в студиото на  . По думите му учениците и студентите у нас не работят, за разлика от Дания, където над 50% от населението започва работа от 15 - годишна възраст, а у нас този процент е под 10. \"Няма друг начин да станеш на индивидуално ниво и на ниво нация по-богат, освен да работиш повече от по-рано и по-производително\", каза Владимир Каролев пред  . По думите му малко работим, като години, като часове и най-вече, като производителност. Бившият народен представител Димитър Байрактаров пък беше категоричен, че за младите българи, които искат да започнат работа още преди да са навършили 18 години, има много нормативни пречки, които са свързани с обикалянето на различни институции и ваденето на различни документи. \"Там дори не се интересуваш каква заплата ще вземе, а по-скоро се интересуваш да започне да придобива трудови навици\", подчерта той в ефира на  . По думите му административните и нормативни пречки продължават. Икономистът Владимир Каролев се съгласи с тези проблеми и обясни, че пречките се натрупват. По думите му покачването на минималната работна заплата няма да ни направи по-богати.  \"В Швейцария няма минимална заплата, а е една от най-богатите държави в света\", посочи той пред  .", "date": "2018.04.12", "title": "Работим ли повече, ще станем и по-богати, смята Владимир Каролев"}
{"url": "https://www.bgonair.bg/denqt-on-air/2018-04-12/chez-poiska-51-po-skap-noshten-tok-ot-1-yuli-v-zapadna-balgariya", "text": "\r\n ЧЕЗ поиска драстично поскъпване на нощния ток с 51% от 1 юли 2018 г. за клиентите си в Западна България. Това провокира нови нападки от лидера на БСП Корнелия Нинова срещу управляващите. Правителството от своя страна обяви, че новите цени ще се гледат под лупа и ще включват само най-необходимите разходи на дружествата, а ЧЕЗ, която е в процес на смяна на собствеността и придобиване от фирмата на Гинка Върбакова \"Инерком\", обвини лидерът на червените Корнлия Нинова в манипулации и политическо говорене. А председателят на Комисията за енергийно и водно регулиране (КЕВР) Иван Иванов заяви, че регулаторът ще защити обществения интерес и ще признае в цената на тока само най-необходимите разходи и инвестиции. \"На практика излиза, че поскъпването за битовите потребители ще бъде около 18% спрямо предишното. Но вероятно регулаторът ще намери механизъм, по който да промени границите му. Има редица неща, върху които може да бъде въздействано. Такива например са оборотният капитал, нормата на възвръщаемост, все още не знаем и каква ще бъде цената на микса, на която общественият доставчик ще продава за регулирания сектор\", коментира в студиото на \"Денят ON AIR\" енергийният експерт проф. Атанас Тасев. А самият краен снабдител ЧЕЗ пък защити заявлението си и посочи, че то е на база инвестициите в мрежата, обосновано е и ако бъде прието, средното поскъпване на тока в Западна България ще е под 3 стотинки за киловатчас. Всички дружества от системата на електроенергетиката внесоха в края на месец март заявленията си новите тарифи от 1 юли 2018 г. за следващата една година, последната дума по които ще има регулаторът. От крайните трима снабдители само чешката ЧЕЗ не обяви какво поскъпване иска. А във връзка с държавното участие в сделката за ЧЕЗ, проф. Тасев посочи пред Bulgaria ON AIR, че то е било предварително обречено.", "date": "2018.04.12", "title": "ЧЕЗ поиска 51% по-скъп нощен ток от 1 юли в Западна България"}
{"url": "https://www.bgonair.bg/science/2018-04-12/mtel-predlaga-interaktivna-televiziya-i-optichen-internet-i-v-bansko", "text": "\r\n започна да предлага интерактивна телевизия и оптичен интернет в Банско. За целта е изградена нова оптична мрежа, която предлага по-модерни и интерактивни услуги както за жителите на най-големия зимен курорт, така и за неговите гости. Оптичната мрежа в Банско вече обхваща хиляда домакинства, но инвестициите във фиксираната мрежа ще продължат, като до края на годината тя ще даде достъп до услуги на общо 3500 домакинства. На 10 април Мтел започна да приема предварителни поръчки за най-новия Huawei P20 Pro. Това е първият в света смартфон с тройна leica камера, като основата от трите има зашеметяващите 40 мегапиксела. Предварителните поръчки ще се приемат до 16 април, а всички, закупили го дотогава, ще получат смартфона на 19 април - 4 дни преди старта на официалните продажби. Новият Huawei P20 Pro може да се поръчва онлайн от  с план Мтел без граници 5XL. Вече е ясен победителят от месечната игра на Мтел - Петя Ангелова печели смартфона Nokia 2. Новата награда в играта е Huawei P9 lite mini. Можете да го спечелите ако отговаряте правилно на въпросите във", "date": "2018.04.12", "title": "Мтел предлага интерактивна телевизия и оптичен интернет и в Банско "}
{"url": "https://www.bgonair.bg/bulgaria/2018-04-12/blizki-i-priyateli-na-zhelyaz-izlyazoha-na-protest-v-negova-podkrepa", "text": "\r\n \n Съединените щати и Интерпол поискаха ареста на още четирима българи заради незаконна търговия със Сирия. Обвиненията срещу тях са подобни на тези срещу Желяз Андреев, който в момента е на свобода, с мярка \"подписка\".  Арестуването на Андреев преди няколко дни предизвика огромен обществен отзвук. В няколко града в страната се провеждат протести в негова защита.  Пред  Желяз Андреев отправи благодарност към всички подкрепили го хора. 29-годишния мъж, освободен вчера от ареста, беше категоричен - ще се бори за свободата си и се надява държавата да му помогне. И обмудсманът Мая Манолова се ангажира със случая. След среща с Желяз Андреев и неговия адвокат тя обеща, че ще иска да разговаря с американския посланик у нас заради казуса.", "date": "2018.04.12", "title": "Близки и приятели на Желяз излязоха на протест в негова подкрепа"}
{"url": "https://www.bgonair.bg/world/2018-04-12/makedonskoto-pravitelstvo-otselya-sled-vota-na-nedoverie", "text": "Македонското правителство оцеля при вот на недоверие. 62 депутати в 120-местния парламент подкрепиха кабинета на Зоран Заев, а 40 гласуваха против. Вотът се смяташе за изпитание за реформаторската програма на премиера Заев. Оставката на кабинета беше поискана от опозиционната партия ВМРО-ДПМНЕ. Основният мотив беше затоплянето на отношенията на Македония с България и Гърция. Според ВМРО-ДПМНЕ ратифицираният през януари договор за добросъседство с България е вреден за Скопие.", "date": "2018.04.12", "title": "Македонското правителство оцеля след вота на недоверие"}
{"url": "https://www.bgonair.bg/bulgaria/2018-04-12/prezidentat-radev-svikva-ksns-zaradi-situatsiyata-v-siriya", "text": "А ситуацията в Сирия стана повод за решението на президента Румен Радев да свика заседание на Консултативния съвет за национална сигурност след седмица. На него ще бъдат обсъдени заплахите за националната сигурност и състоянието на въоръжените сили. Такава беше темата и на първото заседание на Съвета, свикано от държавния глава преди близо година. Тогава беше решено модернизацията на армията да се ускори, но това не се случи.  На този фон по-рано днес военният министър Красимир Каракачанов и началникът на отбраната Андрей Боцев представиха на премиера офицерите, които предстои да бъдат повишени в генерали. По време на срещата са били обсъдени и плановете за модернизация на армията. ", "date": "2018.04.12", "title": "Президентът Радев свиква КСНС заради ситуацията в Сирия"}
{"url": "https://www.bgonair.bg/bulgaria/2018-04-12/denyat-na-aviatsiyata-sabra-rekorden-broy-samoleti-na-avioshou-kray-plovdiv", "text": "Летателна площадка \"Марица\" събра рекорден брой самолети на авиошоу по случай Деня на авиацията и космонавтиката днес. \"Чесна\", \"Пайпър\", прототипи и безмоторни апарати летяха над района на село Труд край Пловдив. Зрителите видяха уникалния полет на 5 самолета \"Чесна\". В един от тях беше пилотът и водещ на предаването \"Авиошоу\" Александър Богоявленски. Търсени ли са авиоспециалностите в момента? Какви са плановете на световния шампион по авиомоделизъм и как се лети във формация – отговорите гледайте в събота от 16.00ч. в поредния епизод на предаването \"Авиошоу\" по  ", "date": "2018.04.12", "title": "Денят на авиацията събра рекорден брой самолети на авиошоу край Пловдив"}
{"url": "https://www.bgonair.bg/denqt-on-air/2018-04-12/shte-retsiklirame-telata-si-i-shte-programirame-bebeta-fantastika-ili-blizko-badeshte", "text": "\r\n Доверявате ли се на изкуствения интелект? Каква цена ще платим, ако не внимаваме с постоянното улесняване на животите ни? \"Цената още не е осъзната. Засега виждаме само позитивите. За разлика от предишните индустриални революции, в които се е вдигало само нивото на работа, сега се променя философията на обществото\", отбеляза футурологът от БАН д-р Мариана Тодорова.  В студиото на \"Денят ON AIR\" тя отбеляза, че в момента има доста технологии, които ще удължат човешкия живот.  \"Със стволови клетки ще се отглеждат органи, чрез които ще можем да рециклираме тялото си. Същото ще може да се прави и с 3D и 4D принтери. Тези техники частично са прилагани към хората. Разчитането на човешкия геном отваря вратите към проектирането на бебетата, тъй че да се избегнат болестите, които ги очакват през живота\", подчерта гостът.  Но тук идва редът на етиката и философията. Според футуролога когато технологиите започнат да решават повечето наши проблеми икономиката, политиката и религията ще изгубят сегашния си смисъл \"Системи за изкуствен интелект ще ни казват с кого да общуваме, като следят хормоните и настроението ни. Други ще следят здравето ни или ще ни помагат във всекидневния живот. Има хора, които вярват, че ще си партнираме с изкуствения интелект много естествено. Трябва да признаем, че хората имат предразсъдъци към негативното\", посочи д-р Тодорова пред Bulgaria ON AIR.", "date": "2018.04.12", "title": "Ще рециклираме телата си и ще програмираме бебета… Фантастика или близко бъдеще?"}
{"url": "https://www.bgonair.bg/world/2018-04-12/tramp-pretsenyaval-vsichki-vazmozhnosti-ne-samo-voenni-deystviya", "text": "\r\n Американският президент Доналд Тръмп не е давал конкретна времева рамка за военни действия в Сирия заради химическата атака в град Дума. Това заяви говорителят Сара Сандърс на специален брифинг в Белия дом.  Тя уточни, че държавният глава все още преценява всички възможности, които не включват само военни действия.  Сандърс обаче е категорична, че според Тръмп, Русия и режимът в Дамаск са отговорни за нападението с отровен газ в Сирия. Тя отрече вчерашното съобщение на президента в Туитър, което гласи че ще изпрати умни и красиви ракети срещу Сирия, да означава, че Тръмп е взел окончателно решение.", "date": "2018.04.12", "title": "Тръмп преценявал всички възможности, не само военни действия"}
{"url": "https://www.bgonair.bg/denqt-on-air/2018-04-12/nova-komisiya-shtyala-da-proveryava-telk-ovite-resheniya", "text": "\r\n Хората с увреждания излязоха на Национален протест под прозорците на Министерския съвет. След това се проведе среща в Министерството на труда и социалната политика с НПО-тата им.  \"Промените не трябва да ощетяват истинските хора с увреждания. Трябва експертизата на работоспособността и медицинската експертиза да се извършват от един контролен орган. За целта е нужно да има електронно досие и електронна здравна карта, електронна обща система и по-силен контрол\", подчерта зам.-социалният министър д-р Султанка Петрова.  В студиото на \"Денят ON AIR\" тя разкри, че се подготвя Комисия по проверяване на ТЕЛК-овите решения, която да контролира издаването им.  \"Радвам се, че хората с увреждания подкрепят промяната. Но не говорим за спиране на пенсии или лишаване от социални услуги. Всички общества се изправят пред този проблем и търсят начин той да бъде решен. Тук става въпрос и за достъпна среда. В Кодекса на труда е записано, че всеки трябва да наема хора с увреждания\", отбеляза д-р Петрова.  Пред Bulgaria ON AIR гостенката посочи, че на 16, 17 и 18 април в София в кв. \"Бояна\" ще се проведе конференция на високо ниво на тема социална икономика. \"Ще има и друг форум за представяне на произведени от социалните предприятия стоки. Министерството на труда е готово със закон за социалната икономика\", заяви зам.-социалният министър.  ", "date": "2018.04.12", "title": "Нова комисия щяла да проверява ТЕЛК-овите решения"}
{"url": "https://www.bgonair.bg/bulgaria/2018-04-12/cherven-deputat-iska-borisov-da-predstavi-razgovorite-si-s-cheshkoto-pravitelstvo", "text": "Председателят на Временната парламентарна комисия, която изяснява обстоятелствата около сделката по изкупуване на ЧЕЗ, поиска премиерът Бойко Борисов да представи всички детайли около разговорите, които е водил с чешкото правителство. Жельо Бойчев обясни, че дори и в почивните дни около Великден е изисквана информация по казуса от различни институции. Включително и от главния прокурор за фирмите, свързани с \"Инерком\" на Гинка Върбакова и съпругът ѝ.  ", "date": "2018.04.12", "title": "Червен депутат иска Борисов да представи разговорите си с чешкото правителство"}
{"url": "https://www.bgonair.bg/bulgaria/2018-04-12/georgi-oshte-dishal-kogato-priyatelkata-mu-go-otkrila-na-peykata-v-parka", "text": "Поредно заседание по делото за убийството на 15-годишния Георги в Борисовата градина се проведе днес. В съда свидетелски показания даде приятелката на Георги. Тя разказа, че се е чула два пъти преди уговорената среща с жертвата, като на втория път Георги и е казал, че е наръган. Момичето открило приятеля си, а той бил все още жив. След това тя се обажда на 112 и майката на Георги. В съдебната зала бяха привикани роднините на обвиняемия Йоан Матев.  Именно брат му беше този, който заведе разследващите до ножа, с който е било извършено убийството.  Почти три години изминаха от жестокото убийство в Борисовата градина, а днес за пръв път майката на обвиняемия Йоан Матев и тази на жертвата Георги Игнатов застанаха очи в очи.  ", "date": "2018.04.12", "title": "Георги още дишал, когато приятелката му го открила на пейката в парка"}
{"url": "https://www.bgonair.bg/bulgaria/2018-04-12/inerkom-poluchi-parvata-si-bankova-opora-ot-pib-za-chez", "text": "Първа инвестиционна банка(ПИБ) е потвърдила пред временната парламентарна комисия, създадена заради продажбата на ЧЕЗ - че е готова да финансира кандидат-купувача \"Инерком\" с 80 милиона евро.  Това съобщи председателят на комисията Жельо Бойчев и призова - премиерът Борисов да обясни водени ли са разговори за обратно изкупуване на активите на ЧЕЗ в България.  Бойчев е задал този въпрос на чешката и на българската страна. Той поясни още, че дори и в почивните дни около Великден е изисквана информация по казуса от различни институции.  Информация е изисквана включително и от главния прокурор за фирмите, свързани с \"Инерком\" на Гинка Върбакова и съпруга ѝ.", "date": "2018.04.12", "title": "\"Инерком\" получи първата си банкова опора от ПИБ за ЧЕЗ"}
{"url": "https://www.bgonair.bg/bulgaria/2018-04-12/dnes-izyasnyavat-kak-zatvornitsite-sa-se-sdobili-s-orazhie", "text": "Днес се очакват резултатите от проверката в Софийския централен затвор. Тя трябва да установи как е станало възможно бягството на двамата затворници, които все още се издирват. На 3 април Владимир Пелов и Радослав Колев, въоръжени с нож и пистолет, преминаха надзирателските постове и избягаха през централния вход на затвора. След проверката трябва да стане ясно как е било вкарано оръжието. Според надзирателите пистолетът не е предаден от вътрешен човек, а е внесен с непроверена голяма пратка през товарния вход. Днес предстои и още нещо. Синдикатите на служителите на затворите трябва да решат дали ще прекратят стачните си действия. Вчера те получиха уверение, че заплатите им ще бъдат увеличени.", "date": "2018.04.12", "title": "Днес изясняват как затворниците са се сдобили с оръжие"}
{"url": "https://www.bgonair.bg/bulgaria/2018-04-12/bryuksel-slaga-kray-na-dvoyniya-standart-pri-hranite", "text": "Брюксел слага край на двойния стандарт при храните. Европейските власти искат двойният стандарт да бъде забранен със специален закон и компаниите да бъдат задължени да продават продукти с еднакво качество навсякъде в ЕС. В началото на март еврокомисарят по здравеопазването и храните Витянис Андрюкайтис заяви, че няма двоен стандарт, а \"политическа битка\". Следващият месец Европейската комисия ще представи на страните членки методика, с която да тества мултинационалните марки и техните продукти.", "date": "2018.04.12", "title": "Брюксел слага край на двойния стандарт при храните"}
{"url": "https://www.bgonair.bg/bulgaria/2018-04-12/za-10-godini-naselenieto-na-balgariya-namalyalo-s-nad-416-hil-dushi", "text": "Населението на България е намаляло с над 416 хиляди души за последните десет години. Това показват данните от анализ на Евростат за демографските тенденции в страните на ЕС.  Продължава процесът на намаляване и застаряване на населението. Към края на миналата година 7 050 000 хиляди души са преброени в страната. Естественият прираст е отрицателен – най-много е намаляло населението в областите Видин, Габрово и Кюстендил.  Близо 31 600 души са емигрирали през миналата година, а 25 600 са дошли да живеят в България. 73 на сто от хората живеят в градовете, селата се обезлюдяват. Нивото на общата смъртност продължава да е твърде високо.", "date": "2018.04.12", "title": "За 10 години: Населението на България намаляло с над 416 хил. души"}
{"url": "https://www.bgonair.bg/bulgaria/2018-04-12/trima-dushi-zaginaha-pri-tezhka-katastrofa-na-trakiya", "text": "Трима души са загинали, а един е ранен при катастрофа на автомагистрала \"Тракия\". Фаталният сблъсък е станал тази нощ в 02.30 часа. По първоначални данни лек автомобил, който е спрял в аварийната лента, е ударен от друга лека кола. Инцидентът е станал на 267 километър от автомагистралата в посока град София. Обстоятелствата и причините за произшествието са в процес на установяване. Образувано е досъдебно производство.", "date": "2018.04.12", "title": "Трима души загинаха при тежка катастрофа на \"Тракия\""}
{"url": "https://www.bgonair.bg/bulgaria/2018-04-12/samotnata-baba-ivanka-ot-kravino-shte-ima-nov-dom", "text": "\r\n Самотно живеещата жена в село Кравино, община Опан баба, чиято къща се срути от дъждовете преди седмици, получи нова надежда. Трогнат от историята ѝ, общински съветник от съседна община възстанови дома ѝ с личен труд и средства.  От 12 дни в къщата на 83-годишната Станка Иванова кипи усилен труд. Строителна бригада от стар превръща в нов дома на самотната жена.  На 19 март посред нощ покривът, заедно с две от стените, не издържа на напора на вятъра и дъжда и пада. Руините едва не погребват вътре баба Станка, която, след бедата, освен без роднини, остава и без дом. Но напълно непознат човек ѝ връща усмивката.  Още по темата вижте във видеото. ", "date": "2018.04.12", "title": "Самотната баба Иванка от Кравино ще има нов дом"}
{"url": "https://www.bgonair.bg/bulgaria/2018-04-12/sadat-v-strasburg-izleze-s-reshenie-po-kazusa-s-tsarskite-imoti", "text": "\r\n Европейският съд по правата на човека в Страсбург излезе с решение по казуса с царските имоти. Той даде на българското правителство срок до 13 септември да се споразумение със Симеон Сакскобургготски и сестра му Мария-Луиза или да посочи възражения.  Припомняме, че бившият премиер подаде три жалби - за мораториума за ползване и разпореждане с имотите, за двореца \"Кричим\" и за хижите \"Ситняково\" и \"Саръгьол\".  Съдът допуска жалбите срещу мораториума на парламента и за имотите \"Ситняково\" и \"Саръгьол\". Отхвърля обаче жалбата за двореца \"Кричим\", както се очакваше, и на останалите петима наследници, съобщи адвокатът на Сакскобургготски Михаил Екимджиев.", "date": "2018.04.12", "title": "Съдът в Страсбург излезе с решение по казуса с царските имоти"}
{"url": "https://www.bgonair.bg/bulgaria/2018-04-12/aktsiya-vav-fakulteta-sabaryat-postroyki-zhandarmeriya-pazi-bagerite", "text": "\r\n Около 10 часа е започнала акцията по събарянето на незаконни постройки на границата между кварталите \"Овча купел\" и \"Факултета\". По данни на Столичната община до този момент са съборени около 20 постройки. На място има струпана полиция и жандармерия. Багер пък разчиства от отпадъци и самото поле, което се намира на границата между двата столични квартала. Хората в блоковете в комплекса \"Овча Купел\" се оплакват, че колкото често общината да премахва тези постройки, те отново се появяват.", "date": "2018.04.12", "title": "Акция във \"Факултета\": Събарят постройки, жандармерия пази багерите"}
{"url": "https://www.bgonair.bg/sutreshen-blok/2018-04-12/ochakva-ni-slanchev-chetvartak-v-zapadna-balgariya-sa-vazmozhni-valezhi", "text": "\r\n Днес сме на прага на пореден слънчев ден. Температурите ще достигнат отново летни стойности. На места термометърът ще покаже между 25-27 градуса. Няма обаче да станем свидетели на температурни рекорди. Това отбеляза климатологът на   в студиото на \" \". Температурите в момента са от порядъка на 3-4 градуса в Западна до 5-6 в Централна България. По крайбрежието отново е мъгливо и с ниски температури и така ще остане през целия ден. \" \", уточни метеорологът. През следващите няколко дни ни очаква хубаво време, но ще има и заоблачавания. В Западна България е възможно на места да превалява, но за кратко. Над Европа продължава да се вихри циклонът \"Джой\". Именно той ще предизвиква и валежите в по-голямата част от Западна Европа.", "date": "2018.04.12", "title": "Очаква ни слънчев четвъртък, в Западна България са възможни валежи"}
{"url": "https://www.bgonair.bg/bulgaria/2018-04-12/sled-napadenieto-ot-rotvaylera-roditelite-na-zadarzhaniya-otrichat-toy-da-e-vinoven", "text": "\r\n Божидар Овчаров, който беше задържан за нападението на ротвайлер срещу 6-годишния Макси излиза на свобода. Съдът е категоричен, че кучето е оставено на грижите му, но отговорност за агресията на животното носи неговият стопанин. Това потвърди и бащата на нахапаното дете. Момченцето утре ще претърпи операция.  ", "date": "2018.04.12", "title": "Пуснаха задържания за инцидента с нахапано от ротвайлер дете"}
{"url": "https://www.bgonair.bg/bulgaria/2018-04-12/2-godishno-dete-i-roditelite-mu-zaginaha-pri-katastrofa-kray-sliven", "text": "\r\n 2-годишно дете и родителите му загинаха при катастрофа на магистрала \"Тракия\" край Сливен. Фаталният сблъсък е станал тази нощ в 02.30 часа. Автомобилът на семейството е бил спрял в аварийната лента. Ударила ги е друга кола, управлявана от 60-годишен шофьор. Той е откаран в тежко състояние в болницата в Сливен. Предполага се, че е заспал зад волана. Инцидентът е станал на 267 километър от автомагистралата в посока София. По случая е образувано досъдебно производство.", "date": "2018.04.12", "title": "2-годишно дете и родителите му загинаха при катастрофа край Сливен"}
{"url": "https://www.bgonair.bg/sutreshen-blok/2018-04-12/dnes-e-zhelyaz-utre-mozhe-da-ste-vie-sasht-se-darzhi-natsistki-tvardi-politik", "text": "\r\n Желяз Андреев е на свобода. Съдът в Добрич го пусна с мярка подписка за 60 дни. Съединените щати настояват за екстрадицията на 29-годишния мъж. Андреев беше задържан в събота заради водено разследване от властите във Флорида срещу 11 души по обвинение, че са нарушили ембаргото за търговия със Сирия. Компанията, към която е работил мъжът, е доставяла резервни части за самолети от Щатите до България и Дубай, а след това те са пренасяни в Сирия. Андреев пък е работил в кол центъра на компанията. Като служител е имал задължението да се свърза с клиенти по имейл и телефон и да им предлага продукти и услуги. Председателят на партия \"Възраждане\" и организатор на протестите в подкрепа на Андреев в цялата страна Костадин Костадинов уточни в \" \", че в рамките на 60 дни българският съд трябва да вземе решение дали 29-годишният мъж да бъде екстрадиран в САЩ. \" \", категоричен е Костадинов. По думите му Щатите се \"държат като Нацистка Германия\", именно заради своето държание и потъпкването на международното право. Адвокат Николай Хаджигенов е на мнение, че американските власти искат да \"дръпнат\" по-маловажен човек от компанията, за да може той да свидетелства на по-късен етап в разследването. \" \", отбеляза адвокатът пред  .", "date": "2018.04.12", "title": "Днес е Желяз, утре може да сте вие... САЩ се държи нацистки, твърди политик"}
{"url": "https://www.bgonair.bg/bulgaria/2018-04-12/blizki-i-priyateli-na-zhelyaz-izlizat-na-protest-v-negova-podkrepa", "text": "\r\n Близки и приятели на Желяз Андреев излизат на протест пред Съдебните палати в София и Добрич. Те настояват той да не бъде екстрадиран в САЩ.  Окръжният съд в Добрич наложи най-леката мярка \"подписка“ на Андреев. 29-годишният мъж беше задържан заради разследване във Флорида по обвинение, че като служител на американска компания, е нарушил ембаргото за търговия със Сирия. Наказанието за такова престъпление според американското законодателство е лишаване от свобода до 20 години. Мярката може да се обжалва в тридневен срок пред Варненския апелативен съд. Пред Bulgaria ON AIR Желяз обясни, че при постъпването си в компанията му е бил предоставен списък с клиенти, с които е трябвало да търгува. Сред тях са и сирийските авиолинии, за които Съединените щати твърдят, че са свързани с терористична дейност.  ", "date": "2018.04.12", "title": "Близки и приятели на Желяз излизат на протест в негова подкрепа"}
