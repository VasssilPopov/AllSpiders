{"url": "https://www.bgonair.bg/bulgaria/2018-11-25/hakeri-udariha-sayta-na-ministerstvoto-na-pravosadieto", "text": "Хакери блокираха сайта на Министерството на правосъдието. В специално съобщение разпространено до медиите, представящите се като \"Анархистите\" заявяват, че са започнали атаката.  Хакерите не дават информация каква е причината за действията им, но заявяват, че ще блокират сайтовете и на Народното събрание и на БСП.  Електронните страници на парламента и на социалистическата партия обаче останаха достъпни в съботния ден. От Правосъдното министерство обявиха, че поради технически проблем сайтът им е недостъпен.", "date": "2018.11.25", "title": "Хакери удариха сайта на Министерството на правосъдието"}
{"url": "https://www.bgonair.bg/bulgaria/2018-11-25/kostadin-kostadinov-ot-partiya-vazrazhdane-be-proveren-ot-politsiyata-v-kazanlak", "text": "\r\n Клип в социалните мрежи разбуни общественото мнение след протестите в Казанлък снощи. На кадрите се вижда как полицията иска документите на един от протестиращите.  Органите на реда не дават конкретно обяснение защо се налага това. По думите на служителя на реда, който извършва проверката, това било заповед. Костадин Костадинов от партия \"Възраждане\" се оказва човекът, чиито документи се искат.  На 4 декември той е призован и в полицията, за да дава обяснения. По думите му пред Bulgaria ON AIR органите на реда са имали формално основание да го санкционират.  Предполага, че е единственият, призован да дава обяснения, тъй като е редовен участник в протестите и е разпознаваем. От полицията уточниха, че става дума за регулярна процедура, касаеща опазването на обществения ред. Действията на дежурните служители не са насочени персонално към Костадин Костадинов, казаха от полицията. ", "date": "2018.11.25", "title": "Костадин Костадинов от партия \"Възраждане\" бе проверен от полицията в Казанлък"}
{"url": "https://www.bgonair.bg/bulgaria/2018-11-25/blagoevgrad-protestira-sreshtu-visokite-tseni-i-niskite-zaplati", "text": "\r\n Днес е планиран протест на граждани в Благоевград. Шествието им тръгна от паркинга на Югозападния университет и продължи по основни улици и булеварди в града. Демонстрантите са ескортирани от полицейски автомобили.  Контролните органи отклониха протестиращата маса към центъра на града, а не както гражданите бяха планирали – към главен път Е-79. Миналата и по-миналата седмица те успяха да блокират възловата артерия.  Протести има още на пътят Разлог – Банско, както и на ГКПП \"Кулата\". Репортерът на Bulgaria ON AIR Виктор Борисов посочи, че голямо множество от жандармерия и полиция се е стекло на граничния пункт.  Протестиращите настояват цените на стоките и услугите да бъдат съразмерни с възнагражденията, които хората получават, да се спре източването на държавните субсидии от някои партии, цените на горивата да са в норма. Десетки автомобили се включиха в протеста.  ", "date": "2018.11.25", "title": "Благоевград протестира срещу високите цени и ниските заплати!"}
{"url": "https://www.bgonair.bg/bulgaria/2018-11-25/magliva-sutrin-posledvana-ot-oblatsi-i-dazhd", "text": "Днес преди обяд на места в низините и котловините ще има ниска облачност или мъгла. В Източна България ще духа слаб юг-югозападен вятър. Такава е прогнозата за времето на синоптиците от НИМХ. Минималните температури ще бъдат между 1 и 6 градуса, максималните - между 7 и 12 градуса, в София - около 10 градуса.  Вечерта от запад ще започнат превалявания от дъжд, които след полунощ ще достигнат до Централна България. Над Черноморието ще има разкъсана висока облачност, а преди обяд на места - и значителна ниска. Ще духа до умерен юг-югозападен вятър. Максималните температури ще са 11-12 градуса. Над планините ще има разкъсана облачност, по-значителна над масивите от Западна България, където към края на деня ще започнат превалявания от дъжд, над 2200 метра - от сняг.  Максималната температура на височина 1200 метра ще е около 8 градуса, на 2000 метра - около 4 градуса.", "date": "2018.11.25", "title": "Мъглива сутрин, последвана от облаци и дъжд"}
{"url": "https://www.bgonair.bg/world/2018-11-25/ulitsite-na-frantsiya-skandirat-protiv-nasilieto-nad-zheni", "text": "Десетки хиляди излязоха по улиците на Франция срещу сексизма и сексуалното насилие. Протестиращите призоваха правителството да превърне борбата срещу насилието в основен приоритет, както и да се инвестират повече средства за подпомагане на жертвите.  Демонстрантите развяваха виолетови плакати с надписи \"Ние всички\". Акцията имаше за цел да отбележи и едногодишния юбилей на движението \"Аз също\". Протестът намери широк отзвук и в други европейски градове. Данните показват, че 225 хиляди жени са претърпели насилие от страна на настоящия или бившия си партньор всяка година във Франция. А над 230 жени са жертви на изнасилване или опит за изнасилване всеки ден.", "date": "2018.11.25", "title": "Улиците на Франция скандират против насилието над жени!"}
{"url": "https://www.bgonair.bg/bulgaria/2018-11-25/plovdiv-gradskite-svetlini-pulsirat-za-vsyako-novorodeno", "text": "\r\n Преди дни в Пловдив бе открита единствената по рода си у нас светлинна система, с която публично се оповестява появата на нов живот.  Идеята за създаването на това уникално творение е на италианския артист Алберто Гарути, който с този подарък прави реверанс към градското пространство и към хората в него.  Уникалното на светлинната система е, че лампите в артистичния квартал на Пловдив започват да пулсират всеки път, когато се роди бебе. Родилните отделения на 4 от пловдивските болници вече са оборудвани с бутон, който човек от персонала натиска при всяко раждане.  Така посетителите на \"Капана\" разбират, че жителите на града са се увеличили с още един нов член. Този проект е част от проекта \"Пловдив Европейска столицата на културата 2019\". Запрян е един от щастливите татковци на току-що родено момиче. И в негова чест бутонът в родилното отделение на УМБАЛ \"Свети Георги\" бе натиснат. Като всеки баща, той споделя, че това е най-щастливият ден в живота му.  Раждането на малката Адрияна е преминало без проблем, и бебето, и майката са в добро състояние, казаха лекарите от родилното отделение.  За самото изработване на светлинната инсталация Алберто Гарути е използвал готова инфраструктура, каквато е уличното осветление. Светлинната система в \"Капана\" вероятно ще претърпи малка промяна, за да могат светлинните ефекти да бъдат по-осезаеми. Това ще стане като освен постепенно да намаляват яркостта си, лампите да правят и няколко светлинни пулсации.", "date": "2018.11.25", "title": "Пловдив: Градските светлини пулсират за всяко новородено "}
{"url": "https://www.bgonair.bg/world/2018-11-25/es-i-velikobritaniya-urezhdat-razvoda-si-v-585-stranitsi", "text": "Европейските лидери се събират в неделя в Брюксел на извънредна среща, на която да одобрят споразумението, уреждащо развода с Великобритания. Обединеното кралство напуска ЕС на 29 март, след като преди 2 години 52% от участвалите в референдум поискаха анулирането на 45-годишното членство на страната в Съюза, предаде  . Лидерите ще одобрят развода и ще дадат мандат за нови преговори, този път за бъдещите отношения. След това те ще се видят с британския премиер Тереза Мей, която пристигна в Брюксел в събота следобед и се видя с шефа на Еврокомисията Жан-Клод Юнкер. “И макар, че никой няма основания да е щастлив на този ден, има нещо, на което искам да наблегна - в тези решаващи времена ЕС 27 издържа теста за единство и солидарност”, заяви в поканата си за извънредната среща, разпратена до лидерите в събота вечер председателят на Съвета на ЕС Доналд Туск. Споразумението за напускане е на 585 страници и урежда условията за третиране на европейските граждани, живеещи във Великобритания и на британските в ЕС, финансовите и имуществени въпроси, както и статута на новата външна граница на ЕС - между Ирландия и Северна Ирландия. То предвижда преходен период до края на 2020 г, в който цялото европейско законодателство ще бъде прилагано в Обединеното кралство, включително по финансовите задължения, като при това Лондон няма да участва повече във вземането на решения. През тези 18 месеца Великобритания ще остане член на общия пазар и на Митническия съюз. Преходният период, който може да се удължи еднократно, бе поискан от британското правителство, за да се ограничат последствията от шоковото прекъсване на действието на хиляди законови правила и разпоредби и да се даде време за преговори по бъдещите отношения. Очаква се лидерите на ЕС да одобрят и политическа декларация, която очертава скелета на бъдещите отношения между Лондон и Брюксел и дава нов мандат на главния преговарящ на ЕС Мишел Барние да ги води от името на Съюза. До извънредната среща се стигна, след като в събота следобед Испания оттегли заплахите да блокира развода заради незадоволително уреждане на бъдещето на британския анклав Гибралтар. Въпросът беше уреден, след като ЕС и Великобритания се съгласиха да дадат допълнителни писмени уверения, че бъдещето на Гибралтар ще се определи с активното участие на Мадрид, а не между ЕС и Обединеното кралство. Декларация в този дух ще бъде прикрепена към споразумението. След като испанският премиер Педро Санчес съобщи, че тези гаранции са достатъчни, Доналд Туск изпрати, по-късно от обичайното, поканата до европейските лидери за неделната среща, в която се казва, че Евросъюзът е постигнал главните цели в преговорите си по Brexit: Минимизиране на несигурността за гражданите и бизнеса, уреждане статута на европейските граждани във Великобритания, издължаване на финансовите задължения на Кралството към общия бюджет, избягване на твърда граница в Ирландия и на правния вакуум за компаниите. ЕС ще има около 2 години да изготви споразумението за бъдещите си отношения с Обединеното кралство. А ако то не стигнат, преходният период ще може да се удължи с още две, т.е. до края на 2022 г., се казва в поканата до лидерите. България ще бъде представена на срещата от премиера Бойко Борисов. Правителствената пресслужба съобщи, че той ще подкрепи споразумението и декларацията, тъй като те защитават интересите на българските граждани. Всички уговорки по Brexit обаче няма да са факт преди споразумението да бъде ратифицирано от Европейския и от британския парламент. Евродепутатите ще излязат с резолюция за отношението си към съдържанието на текста още в началото на декември, а самото гласуване ще е догодина. За него ще е необходимо обикновено мнозинство от 754-мата евродепутати. Засега не е ясен графикът на британския парламент.", "date": "2018.11.25", "title": "ЕС и Великобритания уреждат развода си в 585 страници"}
{"url": "https://www.bgonair.bg/world/2018-11-25/7-dushi-napadnata-momche-v-nyuyorkskoto-metro-i-go-namushkaha", "text": "18-годишно момче бе намушкано при грабеж в станция на метрото под нюйоркския Таймс скуеър, предаде Асошиейтед прес. Окол пет часа сутринта младжа се на стълбище, когато група негови връстници се приближили и го нападнали. Един от тях успял да го намушка.  Пострадалият е в болница и състоянието му е стабилно. Редактирани записи от наблюдателни камери, публикувани от полицията, показват седем мъже, които влизат в метростанцията. По-късно един от тях взема чанта и палто от горната част на стълбище. На записа не се вижда самото нападение.", "date": "2018.11.25", "title": "7 души нападната момче в нюйоркското метро и го намушкаха"}
{"url": "https://www.bgonair.bg/notifikatsii/2018-11-25/50-politsai-i-zhandarmeristi-braneha-protestirashtite-v-plovdiv", "text": "В Пловдив граждани също излязоха на протест. Протестиращите се събраха пред сградата на общината и тръгнаха на пешеходно шествие. Малката част от протестиращите обясниха действията си с провеждането на \"Айляк парад\" в града.  Недоволните граждани бяха охранявани от над 50 полицаи и жандармеристи.  В Силистра около стотина автомобила се включиха днес в протестния автопоход. Маршрутът обхващаше почти всички квартали на града, като на места протестиращите викаха \"Оставка\" и \"Мафия\".  Към жилищните блокове също бяха отправени призиви \"Събудете се!\" Като приключат автопохода, участниците имат намерение вече без автомобилите си да блокират Гранично-пропускателния пункт с Румъния.", "date": "2018.11.25", "title": "50 полицаи и жандармеристи бранеха протестиращите в Пловдив"}
{"url": "https://www.bgonair.bg/world/2018-11-25/velikobritaniya-i-ispaniya-se-dogovoriha-za-gibraltar", "text": "Великобритания и Испания постигнаха споразумение за статута на Гибралтар, след като Великобритания напусне Европейския съюз. Споразумението открива пътя днешната среща на върха за Brexit в Брюксел да се състои.  На нея лидерите на държавите членки на Общността трябва да договорят отношенията между Брюксел и Лондон, след напускане на ЕС.  Британският премиер Тереза Мей пристигна ден преди срещата на върха. Междувременно британското правителство оповести писмо от посланика си в Европейския съюз Тим Бароу до секретариата на председателя на Европейския съвет Доналд Туск, в което се посочва, че Великобритания няма да изхожда от презумпцията, че евентуален бъдещ търговски договор между нея и Брюксел ще се отнася и за Гибралтар.", "date": "2018.11.25", "title": "Великобритания и Испания се договориха за Гибралтар"}
{"url": "https://www.bgonair.bg/world/2018-11-25/dogovoriha-se-liderite-na-es-prieha-sporazumenieto-za-bresit", "text": "\r\n Лидерите на 27-те държави членки на Европейския съюз одобриха споразумението за оттегляне на Обединеното кралство от Общността. Новината съобщи председателят на Европейски съвет Доналд Туск. Сега пред британския премиер Тереза Мей стой най-трудната задача - скептично настроеният британски парламент да ратифицира споразумението. По-малко от час беше необходимо на лидерите на държавите членки да одобрят споразумението за оттегляне и политическата декларация за бъдещите отношения между Брюксел и Лондон.  По-рано днес председателят на Европейската комисия Жан-Клод Юнкер заяви, че днес e \"тъжен ден\". Срещата на върха не е повод за радост и празнуване. Въпреки това Юнкер подчерта, че проектоспоразумението, договорено между Европейския съюз и премиера на Обединеното кралство Тереза Мей, е най-добрият възможен вариант за Великобритания.  Извънредната среща на върха стана възможна след като Мадрид и Лондон се споразумяха за британския анклав Гибралтар.  Европейският съюз и Обединеното кралство приеха исканията на Испания. За това Мадрид няма да използва правото си на вето и ще гласува в полза на Brexit. След като Обединеното кралство напусне Общността, политическата, правна и дори географска връзка на Гибралтар с Европейския съюз ще преминава през Испания.  Гибралтар е изключен от общите преговори. В открито писмо британският премиер Тереза Мей призова народа си да подкрепи нейния проект за Brexit. Сега обаче тя трябва да преодолее и може би най-трудното препятствие, а именно ратифициране на споразумението в британския парламент.  След като получи зелена светлина от британските депутати, чак тогава евродепутатите ще започнат процедура по ратификация.", "date": "2018.11.25", "title": "Договориха се! Лидерите на ЕС приеха споразумението за Brexit"}
{"url": "https://www.bgonair.bg/world/2018-11-25/37-postradaha-pri-himicheska-ataka-sreshtu-siriyskiyat-grad-alepo", "text": "Десетки мирни граждани са пострадали при извършено от бунтовниците нападение със снаряди с отровен газ срещу сирийския град Алепо, предаде Асошиейтед прес, като цитира държавни медии. По данни на ТАСС пострадалите са 37, включително жени и деца, като всички те изпитват пристъпи на задушаване вследствие на действието на хлор. Две деца са в реанимацията в тежко състояние. Нападнати бяха търговски квартали на улица Нил, както и кварталите Ах Халидия и Джамият аз Захра. В отговор сирийската артилерия нанесе ответен удар по позициите на въоръжените групи, обстреляли жилищни квартали в Алепо. По данни на правителствената телевизия \"Сурия\", цитирана от ТАСС, в резултат на ударите са били убити и ранени терористи. По-рано началникът на полицията в Алепо генерал Исам аш Шали обвини за нападението Хаят Тахрир аш Шам (бившата Джебхат ан Нусра). Той посочи, че са били обстреляни квартали в близост до линията на контакт между сирийската армия и групировката. Началникът на здравната служба на Алепо Зияд Хадж Таха съобщи, че отровният газ е засегнал 50 души и потвърди, че вероятно е бил използван хлор, предаде Франс прес. Пострадалите получават медицинска помощ, но две деца са в критично състояние. Руски химически войски са оказали помощ на пострадалите, съобщи генерал-майор Икор Конашенков, представител на Министерството на отбраната на Русия. Той потвърди, че според предварителните данни, снарядите са били пълн с хлор. Конашенко подчерта, че Русия е отбелязвала, че организацията \"Бели каски\" се опитва да организира провокации, използвайки химически агенти в демилитаризираната зона около Идлиб, за да обвини правителствените сили, че използват химическо оръжие срещу мирното население. В миналото бунтовниците са обвинявали правителството в използване на хлор срещу контролирани от тях райони, припомня АП. Съвместен екип на ООН и Организацията за забрана на химическите оръжия обвини Дамаск за най-малко две нападения през 2014 и 2015 г. и използване на нервнопаралитичния газ зарин при нападение през 2017 г., при което загинаха около 100 души. Освен това екипът обвини екстремистката група Ислямска държава в използването на иприт през 2015 и 2016 година. Алепо беше подложен на обстрел и в четвъртък, припомня ТАСС.", "date": "2018.11.25", "title": "37 пострадаха при химическа атака срещу сирийският град Алепо"}
{"url": "https://www.bgonair.bg/world/2018-11-25/zhaltite-zhiletki-prevarnaha-tsentara-na-parizh-v-boyno-pole", "text": "Протестите на \"жълтите жилетки\" в Париж продължиха и през нощта. Демонстрантите блокираха булевард \"Шанз Елизе\". Стигна се до сблъсъци с полицията.  Силите за сигурност използваха сълзотворен газ и водни оръдия. Центърът на френската столица заприлича на бойно поле от счупени барикади и обърнати кофи за боклук.  Около 100 хиляди души взеха участие в протестите в цялата страна. Десетки са арестувани. Най-малко 20 са ранени. Президентът Еманюел Макрон осъди насилието, проявено от протестиращите.  В профила си в Twitter той написа: Срам за тези, които нападнаха полицията. Срам за тези, които проявиха насилие срещу други граждани. В Републиката няма място за това насилие. ", "date": "2018.11.25", "title": "\"Жълтите жилетки\" превърнаха центъра на Париж в бойно поле"}
