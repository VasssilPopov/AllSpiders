{"url": "https://www.bgonair.bg/economy/2019-03-11/razkol-vav-volkswagen-zaradi-stroezha-na-nov-zavod-v-iztochna-evropa", "text": "Бордът на директорите и Работническият съюз на Volkswagen са пред сериозен конфликт. По информация на германския в. Handelsblatt представители на служителите засега отказват да дадат разрешение за новия завод на концерна в Източна Европа. Това поставя автомобилния гигант пред опасността от ново ограничаване на производството и задълбочаване на вътрешната борба за власт между работодателите и работниците. Напрежението в компанията намира изражение в спора за възможния строеж на новия завод в Източна Европа. Началото бе дадено с преструктурирането на фабриката на VW в Емден, която трябва да се преквалифицира в производство на нови електрически автомобили.  По тази причина производството на Passat, което ставаше в Eмден, трябва да се премести в завод на Skoda в Чехия. От своя страна пък Skoda ще има нужда от нови капацитети, които според ръководството ще трябва да се запълнят с изграждането на нов завод. Мениджмънтът предпочита строителството на нова фабрика, за да се премахне риска от недостиг при доставките на Skoda, пише  . Харесайте страницата ни във Facebook  Снимка: Pixabay", "date": "2019.03.11", "title": "Разкол във Volkswagen заради строежа на нов завод в Източна Европа"}
{"url": "https://www.bgonair.bg/economy/2019-03-11/golyam-avtomobilen-skandal-izbuhna-v-evropa", "text": "Европейската комисия обвини в картел производители на автомобилни компоненти за сигурност. Две от компаниите са глобени, а третата получи имунитет. Разследването, проведено от Антимонополната комисия на ЕС, разкри, че в периода 2007-2011 г. компаниите Autoliv, TRW Automotive и Takata са сключили картелно споразумение, за да станат единствените доставчици на автомобилни компоненти за сигурност (предпазни колани и въздушни възглавници) за Volkswagen Group и BMW.  За тази незаконна дейност ЕК глоби Autoliv и TRW с общо 368,3 милиона евро. Японският доставчик Takata се отърва, след като получи имунитет заради това, че разкри подробности за тайното споразумение. TRW Automotive, която през 2015 г. бе придобита от германската ZF Friedrichshafen, ще трябва да плати глоба от 188 млн. евро, а банковата сметка Autoliv ще олекне с над 179 млн. евро, пише  . Миналата година Takata почти фалира след скандал със сериозен дефект в произвежданите от нея въздушни възглавница. Това доведе до най-голямото изтегляне на продукти в автомобилната история. Ако не бе издала другите участници в картела, компанията щеше да бъде глобена със 195 млн. евро. Харесайте страницата ни във Facebook ", "date": "2019.03.11", "title": "Голям автомобилен скандал избухна в Европа"}
{"url": "https://www.bgonair.bg/economy/2019-03-11/brexit-se-otrazyava-neblagopriyatno-na-britanskite-finansi-sochi-prouchvane", "text": "Над 275 финансови фирми местят активи и фондове на обща стойност 1,2 трлн. долара, както и хиляди души персонал, от Великобритания в Европейския съюз в очакване на Brexit, като всичко това струва на компаниите до 4 млрд. долара. Това показва ново проучване на аналитичния център New Financial, което е и едно от най-подробните досега за въздействието на излизането на Великобритания от блока върху сектора на финансовите услуги, съобщава Ройтерс, цитирано от  Британските депутати трябва да гласуват във вторник споразумението на премиера Тереза Мей с ЕС. Но само три седмици преди крайния срок за излизането от блока шансовете клонят по-скоро към отхвърляне на сделката. Неясно остава и това дали ще има отлагане, както и дали все пак ще се стигне до т. нар. твърд Brexit. Според доклада само в Дъблин са 100 от преместванията, в Люксембург 60, в Париж 41, във Франкфурт 40 и в Амстердам 32. От New Financial посочват още, че половината от засегнатите фирми за управление на активи като Goldman Sachs Investment Management, Morgan Stanley Investment Management и Vanguard са предпочели ирландската столица. Следващият град в списъка – Люксембург, е успял да привлече компании като Schroders, JP Morgan Wealth Management и Aviva Investors. В същото време близо 90% от всички фирми, които се преместват във Франкфурт, са банки, а две трети от тези, които отиват в Амстердам – търговски платформи или брокери. Париж, от своя страна, си създава ниша за пазарни и търговски операции на банки, привличайки широк спектър от компании. Според проучването се очаква до 5000 души персонал да бъдат преместени или да се наемат нови местни служители – цифра, която се очаква да се увеличи през идните години. По-добра мерна единица за влиянието на Brexit е размерът на преместени активи и фондове, посочват авторите на проучването. Десет големи банки местят заедно активи за 800 млрд. паунда от Великобритания, което представлява 10% от банковите активи в страната. Малка част от засрахователите местят общо 35 млрд. паунда в активи, а мениджъри за управление на активи – общо 65 млрд. паунда. Според Уилям Райт, основател и управителен директор на New Financial, ударът за Лондон ще е по-голям от очакваното, като с времето ще става и по-зле. \"Бизнесът ще продължава да изтича от Лондон към ЕС, като все повече дейности ще преминават през местните подразделения\", посочва той. \"Това ще намали влиянието на Великобритания в европейския банков и финансов сектор, ще намали данъчните постъпления от индустрията и ще свие износа на финансови услуги към ЕС\", допълва Райт. Според проучването 10-процентна смяна на банковата и финансова активност ще доведе до свиване на данъчните постъпления за Великобритания с около 1%. В същото време преместванията са стрували на фирмите между 3 и 4 млрд. долара, което според доклада ще се отрази върху потребителите и акционерите. Въпреки това от New Financial посочват, че индустрията е добре подготвена за това, което ще й донесе Brexit. Също така Лондон ще запази титлата си на водещ финансов център и за в бъдеще, но с времето други европейски столици ще поемат част от преднината му.", "date": "2019.03.11", "title": "Brexit се отразява неблагоприятно на британските финанси, сочи проучване"}
{"url": "https://www.bgonair.bg/world/2019-03-11/ukrainskoto-pravitelstvo-zabrani-al-bano", "text": "Италианският певец Ал Бано попадна в черния списък на украинското министерство на културата. Поради тази причина ще бъде издадена заповед за забрана на всички предавания с негово участие.  През август 2015 г. украинското министерство на културата обяви „черния списък“ на дейци на културата. В него фигурират 147 души. Сред тях са руският режисьор Никита Михалков и музикантът Александър Розенбаум.  ", "date": "2019.03.11", "title": "Украинското правителство забрани Ал Бано"}
{"url": "https://www.bgonair.bg/world/2019-03-11/samolet-na-uralskite-aviolinii-se-prizemi-izvanredno-v-baku", "text": "Самолет на Уралските авиолинии се е приземил извънредно в Баку заради подозрение за бомба. На борда му има 225 души.  Машината е изпълнявала полет към Москва от Бахрейн. След проверка не е установено наличие на бомба, съобщиха от руското посолство в Азербайджан. Харесайте ни във Facebook ", "date": "2019.03.11", "title": "Самолет на Уралските авиолинии се приземи извънредно в Баку"}
{"url": "https://www.bgonair.bg/reportazhi/2019-03-11/cheren-ponedelnik-dnes-svetat-si-spomnya-za-tri-tragichni-godishnini", "text": "\r\n Днес светът отбелязва три трагични годишнини. На този ден Испания си спомня жестоките атентати в Мадрид, а Германия масовото убийство в училище в град Виненден. Япония отбелязва осмата годишнина от земетресението с магнитуд 9 и последвалото го катастрофално цунами в префектура Фукушима.  Стихията от 11 март 2011 г. в Япония отне живота на над 18 хил души. Бедствията предизвикаха ядрена катастрофа в атомната централа Фукушима, която беше най-тежката след тази в Чернобил през 1986 г. Заради силно засегнатите ядрени реактори, в околната среда бяха изхвърлени радиоактивни вещества. А стотици хиляди хора бяха принудени да напуснат домовете си.  Трагедията предизвика дебати в много страни по света за сигурността в използването на ядрена енергетика. Въпрке това Япония разполага с 39 ядрени реактора, 9 от които работят и в момента.  Ден на траур и в Испания - отдават почит на жертвите на атентатите в Мадрид, извършени през 2004 г. В ранните часове на деня серия от мощни взривове избухнаха в 4 влака. Експлозиите убиха 191 души от 17 страни, сред които и четирима български граждани. Над 1800 души бяха ранени, десетки останаха инвалиди. Това беше най-големият терористичен атентат в Испания и втори по брой на жертвите в Европа. Отговорност за атаката пое Ал-Кайда. По-късно стана ясно, че планът на терористите бил четирите влака да се взривят, когато се засекат на централната гара в Мадрид. А целта - да убият хиляди. Германия пък днес си спомня за загиналите при масовата стрелба в училище в град Виненден. Преди 10 години 17-годишно момче застреля 16 души в бившата си гимназия. След това нападателят се самоуби. Трагичната годишнина поднови дебатите в страната за законите за контрол на огнестрелните оръжия, които вече са по-строги.", "date": "2019.03.11", "title": "Черен понеделник: Днес светът си спомня за три трагични годишнини"}
{"url": "https://www.bgonair.bg/reportazhi/2019-03-11/spor-za-nasledstvo-ostavi-vazrastna-zhena-bez-dom-i-skara-sasedite-", "text": "\r\n Спор за наследство накара възрастна жена да напусне дома си и скара съседите ѝ. Скандалът е за къща и пари в ловешкото  село Казачево, където 82-годишна жена е напуснала дома си след съмнение, че се опитват да я отровят. След смъртта на мъжа си баба Йова , която почти не вижда, остава  сама в къщата си. Тогава съседи започват да се грижат за нея. Докато се е грижила за възрастната  жена Жанета е получила чрез дарение къщата и всичките спестявания от 13 хиляди на баба Йова.  Един ден възрастната жена осъзнала след разговор със съседи, че имота и парите ѝ вече не са на нейно име.  От обвинението, че вероятно е тровила възрастната  жена, Жанета е шокирана. Тя твърди, че имотът и парите са прехвърлени на нейно име по молба на баба Йова, защото имала съмнения, че други хора искат да й ги вземат.  Съседкатата  Радка разказа, че баба Йова  е занесла у тях напитки, в които се съмнява, че има отрова, тъй  като се чувствала  зле. Тя допълни, че е свидетел на измама и е подала сигнал до кмета на селото. С фактите вече се запознал адвокат.  Харесайте и страницата ни във Facebook ", "date": "2019.03.11", "title": "Спор за наследство остави възрастна жена  без дом и скара съседите ѝ"}
{"url": "https://www.bgonair.bg/world/2019-03-11/facebook-shte-zaglushava-dezinformatsiyata-za-vaksinite", "text": "Facebook поде борба срещу дезинформацията за ваксините. Компанията обяви, че ще скрива групи и страници, които разпространяват невярна информация за ваксините.  Те няма да се появяват във функциите \"препоръки\" или при търсене в социалната мрежа. А рекламите с подобна информация ще бъдат отхвърляни.  Това е поредната стъпка, която Facebook и други компании предприемат срещу потока от фалшиви новини и дезинформация в социалните мрежи. Харесайте ни във Facebook ", "date": "2019.03.11", "title": "Facebook ще заглушава дезинформацията за ваксините"}
{"url": "https://www.bgonair.bg/world/2019-03-11/turtsiya-razprasna-zhenskoto-shestvie-na-8-mart-sas-salzotvoren-gaz", "text": "\r\n Президентът на Турция Реджеп Ердоган заяви, че женското шествие в Истанбул по повод 8 март е проявило неуважение към исляма. Това се случи по време на предизборен митинг на Ердоган в град Адана.  Той пусна кадри от марша на жените и отбеляза, че на фона на шумните възгласи се чува призив за молитва от джамията наблизо. На 8 март в центъра на Истанбул се събраха хиляди, за да отбележат Деня на жената. Турската полиция обаче използва сълзотворен газ, за да разпръсне тълпата. А действията бяха оправдани с твърдението, че властите не са позволили организирането на демонстрацията. Харесайте ни във Facebook ", "date": "2019.03.11", "title": "Ердоган: Женското шествие на 8 март - неуважение към исляма"}
{"url": "https://www.bgonair.bg/world/2019-03-11/otkriha-chernite-kutii-na-zlopoluchniya-boing-v-etiopiya", "text": "\r\n Откриха и двете черни кутии от разбилия се вчера \"Боинг 737 Макс-8\" в Етиопия, който падна минути, след като излетя от летището в Адис Абеба. При катастрофата загинаха 157 души. В едната кутия са открити записи от пилотската кабина. Днес в Етиопия е обявен ден на национален траур в памет на жертвите. А мъж от Гърция с билет за злополучния полет е единственият спасил се, защото закъснява за полета и не се качва.  Заради трагедията \"Боинг\" отмениха представянето на новия си модел, което беше насрочено за 13 май. Редица държави, сред които Етиопия и Китай, обявиха, че спират от експлоатация модела на самолета до изясняване на точните обстоятелства около катастрофата. Преди по-малко от пет месеца самолет от същият модел на \"Боинг\" падна в морето 13 минути след излитането си. Тогава загинаха 189 души. Двете катастрофи повдигат много въпроси за качеството на най-продавания модел самолети на американския авиационен гигант \"Боинг\". Харесайте и страницата ни във Facebook ", "date": "2019.03.11", "title": "Откриха черните кутии на злополучния \"Боинг\" в Етиопия"}
{"url": "https://www.bgonair.bg/reportazhi/2019-03-11/nova-sistema-v-novi-modeli-boing-mozhe-da-prichinyava-aviatsionnite-tragedii", "text": "[video] Заради трагедията в Етиопия от \"Боинг\" отмениха представянето на новия си модел, което беше насрочено за 13 май. А през 2023 се очаква да излезе и новият модел Боинг 737 макс 10, който ще струва 135 милиона долара. Редица държави, сред които Етиопия, Китай, Индонезия и Каймановите острови, обявиха че спират от експлоатация модела на самолета, до изясняване на точните обстоятелства около катастрофата.  Октомври 2018 година, самолет Боинг 737 макс 8 се разбива малко след излитането от столицата на Индонезия – Джакарта. Всички 189 пътници на борда загиват. Малко по-късно става ясна и причината, която според авиоексперти е в новата система, която предотвратява притока на въздушния поток и има за цел да увеличи безопасността на полета, и да предотврати нежелано поведение от страна на машината. Новата система не е била внедрена в предишните модели на Боинг, а катастрофата повдига въпроса защо не всички пилоти са били обучени да работят с нея.   разказа експертът Александър Богоявленски пред камерата на  .  До 80% от инцидентите се дължат и на пилотски грешки, недостатъчна тренираност, неосведоменост за нови системи. Но в повечето случаи става въпрос за комплекси обстоятелства.  Засега компанията \"Боинг\" няма официално становище по случая, но е изпратила свои служители на мястото на трагедията.  Харесайте и страницата ни във Facebook ", "date": "2019.03.11", "title": "Нова система в нови модели \"Боинг\" причинявала авиационните трагедии"}
{"url": "https://www.bgonair.bg/bulgaria/2019-03-11/dete-beshe-spaseno-sled-kato-reka-go-povleche-kam-vodopad-kray-karlovo", "text": "\r\n Три дванайсетгодишни деца бяха спасени след инцидент край Карлово. В неделя около обяд те решили да се разходят в планината. Поели по пътека до водопада, който се намира до градския парк на края на града. Децата не се спрели до каскадата, а продължили нагоре в гората. След близо километър от възвишението силно бликнала вода и повлякла надолу едно от децата. Водата го влачила чак до водопада. В същото време две двойки били на излет край каскадата. Те видели как водата носи раница, а след минути забелязали и тялото на детето. Младежите веднага сигнализирали на телефон 112.  На място пристигнали спасителни екипи, полиция и Бърза помощ. Благодарение на бързата намеса на медиците детето било спасено. Харесайте и страницата ни във Facebook ", "date": "2019.03.11", "title": "Дете беше спасено, след като река го повлече към водопад край Карлово"}
{"url": "https://www.bgonair.bg/bulgaria/2019-03-11/ruzha-ignatova-investirala-u-nas-milioni-ot-kriptopiramidata", "text": "\r\n Прокуратурата в САЩ продължава да издирва Ружа Игнатова по обвинение за откраднати \"милиарди долари\" чрез фалшивата ĸриптовалута OneCoin. Според официална информация на американското правосъдно министерство Игнатова и брат ѝ Константин са натрупали над 3 милиарда долара чрез измамите с криптовалута. Малка част от тази сума е инвестирана и в имоти в България.  Официално Ружа Игнатова се издирва от 2017 година. Неофициално 40-метровата ѝ яхта \"Давина\", за 15 милиона евро кръстосвала Черно море цяло лято.  Според финансови консултанти хората инвестирали във фалшивата криптовалута, трябвало да се усъмнят още в самото начало, заради високата първоначална вноска и обещанието да си върнеш инвестицията посредством вноската на други хора, а не от продажбата на продукти. Това е сигурен белег, че става дума за пирамида.  Адресът на OneCoin в България е на емблематичния площад \"Славейков\" 6А. Сградата е закупена от Ружа Игнатова през 2014 година за 3.7 млн лв. Инвестициите ѝ в скъпо недвижимо имущество продължават само на метри от сградата на парламента с имот за 5 милиона евро.  Година по-късно добрите идва ред на нова сделка със закупуването на сградата на знаковия в миналото ресторант \"Крим\" за 4.2 млн евро. От офиса в България никой не пожела да отговори на въпросът къде е дамата с над 3 млрд долара в банковата си сметка.  Първоначалната цена на единица OneCoin била 0,50 евро. Само за две години стойността на фалшивата криптовалута достига 30 евро. Желаещи да си закупят от виртуалния продукт плащали от 150 до 50 хил долара.  Харесайте и страницата ни във Facebook ", "date": "2019.03.11", "title": "Ружа Игнатова инвестирала у нас милиони от криптопирамидата"}
{"url": "https://www.bgonair.bg/bulgaria/2019-03-11/ovladyan-e-golemiyat-pozhar-v-mestnostta-kambanite-v-sofiya", "text": "\r\n Сухи треви горяха снощи в местността \"Камбаните\" в София. Пожарът беше локалозиран, а от Главна дирекция \"Пожарна безопасност и защита на населението\" увериха, че няма нищо притеснително.  Три пожарни коли останаха да дежурят на място през нощта. Изгорели са около 50 дка сухи треви. Според местните в околността е имало пикник, от който е тръгнал пожарът, предаде репортер на Bulgaria ON AIR. \"645 пожара е имало в страната вчера, което е рекорд. Пострадали за щастие няма. Част от тях са били свързани с традицията около Сирни заговезни, други са били предизвикани от небрежност на граждани, каза в телефонен разговор за  инсп. Сергей Воденичаров от оперативния център при Главна дирекция \"Пожарна безопасност и защита на населението\". Къща горя и в пернишкия квартал Драгановец. Появи се информация и за пожар в Даскалово. А 6 пожара са гасили огнеборците в Ковачевци през последните 24 часа. Кметът на община Перник Вяра Церовска съобщи, че последната седмица е била изключително напрегната за пожарникарите в областта, тъй като те са гасили над 25 пожара. Към момента всички са локализирани. В събота е изгоряла вила в Ковачевци, в Калища също пожар стигна до къща, горяло е и в с. Лобош, сухи треви били запалени до Радомир срещу старческия дом в града.", "date": "2019.03.11", "title": "654 пожара са горели на територията на страната вчера, няма пострадали"}
{"url": "https://www.bgonair.bg/bulgaria/2019-03-11/osadiha-trima-bratya-za-grabezh-na-moreto", "text": "Tрима братя бяха осъдени от съда във Варна, след като се признаха за виновни по обвинения в грабеж. Двама от подсъдимите ще лежат в затвора, докато третият получи условна присъда.  Тримата са съдени за извършен грабеж на плажа в Морската столица. На 12-и август 2014-а година братята видели трима мъже на плажа във Варна. След като влезли да се изкъпят, те отворили колата им и задигнали каквото намерили вътре - лични вещи, дрехи, мобилни телефони, бижута на обща стойност 1583 лева. \r\nСлучаен минувач обаче забелязал крадците и казал на мъжете. Така тримата братя били заварени на мястото на произшествието. 34-годишният Здравко ще остане зад решетките 4 години при строг режим, а година по-малкият му брат Ивайло ще лежи 2 години.  Третият брат – 27-годишният Росен, който е неосъждан, получи наказание 2 години условно с 4-годишен изпитателен срок.   ", "date": "2019.03.11", "title": "Осъдиха трима братя за грабеж на морето, двама ще лежат в затвора"}
{"url": "https://www.bgonair.bg/bulgaria/2019-03-11/lekari-otbelyazaha-50-godini-ot-parvata-uspeshna-babrechna-transplantatsiya-u-nas", "text": "Преди половин век у нас е била извършена първата успешна трансплантация на бъбрек. 50 години след операцията лекарите от Александровска болница си спомниха за нея на юбилейно тържество. Спомените от първата трансплантация са като тези от последните – неизвестни винаги има. Признанието прави проф. Христо Куманов – част от екипа, който е присадил за пръв път бъбрек у нас. 50 години по - късно разказва как са поставени основите на трансплантационната дейност в страната ни. \"През 1964 година на една визитация главният асистент каза на професор Ламбрев, нашият шеф \"Шефе в Сегет са присадили бъбрек!“ И тогава професор Ламбрев каза \"Хвърляме се и ние“ \", сподели той. Първоначално са правени трансплантации на животни за бъдат усвоени елементите на съдовите шевове. След множество експерименти вечерта на първи февруари е извършена първата трансплантация на възрастен у нас. Донорът е 42-годишен мъж починал вследствие на мозъчен тумор. Левият му бъбрек получава 49-годишна жена от Врачанско.  50 години по-късно бъбречната трансплантация се развива постепенно, с периоди на застой и изразена активност. Все още най-големият проблем е липсата на донори. За решаването му от министерство на здравеопазването въвеждат т.нар. Донорска карта.  Към момента в клиниката по нефрология и трансплантации на Александровска болница се наблюдават 670 бъбречнотрансплантирани пациенти. Най-дългата преживяемост на такъв пациент е 32 години. \r\nХаресайте и страницата ни във Facebook ", "date": "2019.03.11", "title": "Лекари отбелязаха 50 години от първата успешна бъбречна трансплантация у нас"}
{"url": "https://www.bgonair.bg/denqt-on-air/2019-03-11/ekspert-rano-ili-kasno-makron-shte-se-izyavi-kato-golyam-politik", "text": "\r\n Френският президент Еманюел Макрон публикува своя статия с името \"За европейско обновление\", с поредица идеи как да се извърши възраждане на проекта Европейски съюз.  Той предложи в ЕС да бъде въведена минимална европейска заплата, която да бъде договаряна чрез колективен договор всяка година и да е съобразена с възможностите на всяка държава членка. Освен тази идея, Макрон представя още няколко в своя статия, с която се обръща към гражданите на Европейския съюз. В нея той казва, че трябва на изборите гражданите да защитят ЕС от национализма и популизма.  Пресаташето на Френския институт в София Мария Конакчиева коментира въпросите, които поставят предложенията на Макрон, в студиото на \" \" .  По думите ѝ френският президент се стреми да заеме главна позиция в Европейския съюз. \r\n\"Макрон прави смислен дебат. Той е интелигентен, учен, но е без практика като голям политик. Мисля, че се учи в крачка и това е добре. Всички казват, че след три години, когато ще бъде изборът му, Макрон ще бъде перфектен политик\", коментира Мария Конакчева. По думите ѝ идеите на Макрон показват желанието му за свобода на личността, защита на границите на държавите членки и прогрес. Според нея френският президент поставя на главен ред дебата за демокрацията в Европа. \"Рано или късно той ще се изяви като голям политик. Има някои неща, с които той много прибърза и направи много промени - това му доведе жълтите жилетки.  Но вижте, те бяха полезни за цяла Франция. Обичат ги или не, те докараха много социални придобивки\", категорична беше Конакчиева пред . Пресаташето на Френския институт в София коментира и предстоящите евроизбори.  Според Конакчиева Макрон ще се опита да отдели хора от ЕНП и да сформира нов кръг около себе си, в чийто център да бъде самият той. По думите ѝ очакваната загуба на социалистите е светофен феномен. Харесайте и страницата ни във Facebook     ", "date": "2019.03.11", "title": "Експерт: Рано или късно Макрон ще се изяви като голям политик"}
{"url": "https://www.bgonair.bg/denqt-on-air/2019-03-11/antisemitizmat-v-balgariya-e-bitov-kategorichen-e-analizatorat-daniel-levi", "text": "\r\n Антисемитизмът в България е на битово ниво. Това заяви международният анализатор Давид Леви в \"Денят ON AIR\". По думите му негативното отношение към евреите и имигрантите в цяла Европа нараства със застрашителна сила, но въпреки това у нас тези настроения са доста по-контролирани. Леви сподели, че антисемитизмът в цяла Европа расте, като една от основните причини за това са имигрантската вълна, която залива континента.  \"За съжаление антисемитизмът в Европа стигна застрашителни нива. Сега ситуацията е доста по-страшна в сравнение с нива на антисемитизма от годините преди Втората световна война. Той се поражда от крайнолевите и десни партии. Много хора го използват с популистки цели. Причината е, че евреите винаги са били удобен враг. Негативните настроения обаче се засилват и това е заради положението в Близкия изток и имигрантите\", посочи той. Даниел Леви коментира и спасяването на българските евреи от преди 76 години, когато правителството отказва да ги предаде на нацистите. Според него тогава основа роля за спасяването на евреите е изиграла Българската православна църква. \"В днешни дни ставаме свидетели на погроми срещу гробища, синагоги. Имаше няколко опита за погроми в София. Целият град е осеян с антисемитски надписи. Българският антисемитизъм е по-различен. Той е битов. Хора по-често използват клишета срещу евреите. Срещу това трябва да се работи чрез образование. Църквата има основна роля в спасяването на българските евреи. Затова и предложихме БПЦ за Нобелова награда за мир, но нещата не се получиха. За съжаление в момента църквата не е на нивото от тогава\", завърши Леви.  ", "date": "2019.03.11", "title": "Антисемитизмът в България е битов, категоричен е анализаторът Давид Леви"}
{"url": "https://www.bgonair.bg/world/2019-03-11/zhenata-obvinena-v-ubiystvoto-na-kim-chen-nam-izliza-ot-zatvora", "text": "Индонезийката, обвинена в убийството на Ким Чен Нам - доведеният брат на севернокорейския лидер Ким Чен Ун, ще бъде освободена от затвора в Малайзия. Прокурорът по делото поиска оттеглянето на обвинението срещу 25-годишната Сити Айсия, а съдията го одобри. Сити Айсия беше обвинена в отравянето на Ким Чен Нам заедно с виетнамката Доан Хуонг. Смяташе се, че двете жени са втрили силно токсично нервнопаралитично вещество в лицето на Ким Чен Нам на международното летище в Куала Лумпур на 13 февруари 2017 година.  Все още не е ясна съдбата на Хуонг. Според информация на BBC доказателствата срещу нея са по-сериозни. Харесайте и страницата ни във Facebook ", "date": "2019.03.11", "title": "Жената, обвинена в убийството на Ким Чен Нам, излиза от затвора"}
{"url": "https://www.bgonair.bg/world/2019-03-11/8-godini-ot-uzhasyavashtata-yadrena-katastrofa-vav-fukushima", "text": "Япония отбелязва осмата годишнина от земетресението и цунамито, довели до ядрената катастрофа във Фукушима. В Токио и североизточната част на страната ще бъдат проведени служби в памент на загиналите.  Цунамито, причинено от земетресение с магнитуд 9 на 11 март 2011 г., отне живота на 18 500 души. Стихията повреди три от реакторите на АЕЦ \"Фукушима\". Те изпуснаха огромно количество радиация в почвата, водата и въздуха.  А стотици хиляди хора бяха принудени да напуснат домовете си. Събитията от 11 март бяха най-тежката ядрена катастрофа след аварията в Чернобил през 1986г. Харесайте страницата ни във Facebook ", "date": "2019.03.11", "title": "8 години от ужасяващата ядрена катастрофа във Фукушима"}
{"url": "https://www.bgonair.bg/world/2019-03-11/den-na-traur-v-etiopiya-sled-zhestokata-samoletna-katastrofa", "text": "\r\n Ден на траур в Етиопия след жестоката самолетна катастрофа, при която загинаха 157 души.  Вчера Боинг 737 на Етиопските авиолинии се разби няколко минути след излитането си от Адис Абеба.  Властите продължават да издирват черните кутии на самолета.  Трагедията идва по-малко от пет месеца след като същият модел на Боинг, собственост на индонезийската компания Lion Air, падна в морето 13 минути след излитането си.  Тогава загинаха 189 души.  Двете катастрофи повдигнаха много въпроси пред американската компания Боинг.  Няколко държави, сред които Етиопия и Китай, обявиха, че спират от експлоaтация модела на самолета до изясняване на точните обстоятелства около катастрофата.", "date": "2019.03.11", "title": "Ден на траур в Етиопия след жестоката самолетна катастрофа"}
{"url": "https://www.bgonair.bg/bulgaria/2019-03-11/mariya-gabriel-s-nay-mnogo-nominatsii-za-evrolistata-na-gerb", "text": "\n Еврокомисарят Мария Габриел е получила най-много номинации за евролистата на ГЕРБ за предстоящите през май избори за европейски парламент, призна шефът на ПГ на партията Цветан Цветанов. Тя има над 10 000 номинации от 232 общини, изтъкна Цветанов в българския парламент. И допълни, че когато окончателно бъде готова листата с решение на Изпълнителната комисия на ГЕРБ, тя ще бъде обявена. В коментар за законопроекта на Закона за вероизповеданията Цветан Цветанов каза, че ГЕРБ ще продължи да разговаря с коалиционните си партньори и да обсъжда възможните варианти между първо и второ четене. Като заяви, че не очаква да има промяна в гласуването на парламентарната група на ГЕРБ.", "date": "2019.03.11", "title": "Мария Габриел с най-много номинации за евролистата на ГЕРБ"}
{"url": "https://www.bgonair.bg/bulgaria/2019-03-11/razsledvat-poboy-na-uchenichka-nad-drugo-momiche-v-gabrovo", "text": "\r\n Разследват побой на ученичка над друго момиче в Габрово. Случката се е разиграла вчера по обяд. Записът от саморазправата е изтекъл в социалните мрежи. Видеоклипът е направен от момче, което е било в непосредствена близост и е разпратен до деца от училището на 15-годишната нападателка. Момичето е тренирало бокс, неведнъж е порицавана заради поведението си. Потърпевшата е седмокласничка в друго училище. Отървала се е с охлузвания в тила. Случаят се проверява и от детската педагогическа стая, а от Агенцията за закрила на детето се самосезираха.", "date": "2019.03.11", "title": "Разследват побой на ученичка над друго момиче в Габрово"}
{"url": "https://www.bgonair.bg/denqt-on-air/2019-03-11/oprostenite-zadalzheniya-na-myuftiystvoto-dobar-zhest-smyatat-politolozi", "text": "\r\n Патриарх Неофит и главният мюфтия Мустафа Хаджи се срещнаха с премиера. Поводът бяха промените в Закона за вероизповеданията, които доведоха до обществен спор заради опростените на първо четене задължения на мюфтийството.  Пред   политолозите доц. Стойчо Стойчев и Любомир Стефанов казаха, че няма лошо в опрощаването на дълговете на мюфтийството. Определиха го и като добър жест, стига да има аргументи за това. Според тях независимостта на мюфтийството от чужди страни и фондове е именно такъв аргумент. Стефанов и доц. Стойчев се съгласиха и по още един въпрос - че едва ли ДПС ще правят сделки с ГЕРБ за някакви 8 милиона задължения на мюфтийството. , посочи доц. Стойчев в студиото на  \" , каза Любомир Стефанов. Политолозите коментираха още действията на БСП и подчертаха, че социалистите са готови да направят всичко, за да имат малко предимство в социологическите проучвания или да вземат поне още един глас за европейските избори. , каза доц. Стойчо Стойчев. Колегата му Любомир Стефанов пък допълни, че самите социалисти, като са излезли от народното събрание, не са знаели докъде са готови да стигнат с това си действие, а управляващите изпълняват условията им, което ги оставя без полезен ход. Харесайте и страницата ни във Facebook ", "date": "2019.03.11", "title": "Опростените задължения на мюфтийството - добър жест, смятат политолози"}
{"url": "https://www.bgonair.bg/multimediya/2019-03-11/kristo-3d-maping-i-3-hudozhnichki-zar", "text": "\r\n Този път в предаването  по   три съвременни художнички говорят за актуалните си произведения - Божена Серафимова, Анна Бояджиева и Моника Попова. Художникът, който рисува пари - Хубен Черкелов говори за изложбата си в галерия \"Оборище 5\". Младият писател-пътешественик Або разказва за първата си книга \"Поводи за връщане\". За българския 3D мапинг, който свързва целия свят говори Марин Петков от MP Studio. Изкуството на Кристо и филмите за него са фокус на София филм фест и разговора с журналиската Евгения Атанасова-Тенева. Възгледите си за Кристо споделя и режисьорът на откриващия филм на фестивала - Андрей Паунов. ", "date": "2019.03.11", "title": "Кристо, 3D мапинг и 3 художнички"}
{"url": "https://www.bgonair.bg/bulgaria/2019-03-11/18-godishna-v-tezhko-sastoyanie-sled-katastrofa-kray-valchi-dol", "text": "18-годишно момиче е с опасност за живота след катастрофа на пътя за Вълчи дол, съобщиха от полицията във Варна. На 10 март, около 15.00 часа, на пътя за Вълчи дол, 21-годишен шофьор загубил контрол над колата си заради несъобразена скорост. Навлязъл е в лентата за насрещно движение и се сблъскал с друг автомобил. Вследствие на инцидента са пострадали девет души. Водачът на първия автомобил и неговите спътници – мъж на 20 години и момиче на 18 години, са настанени за лечение в болнично заведение, като пътничката е получила черепно-мозъчна травма и има опасност за живота ѝ. Четирима са пострадалите от втория автомобил. Две жени – на 48 години и на 26 години и дете на 3 години, са настанени за лечение, без опасност за живота. Останалите пострадали са освободени за домашно лечение. По случая има образувано досъдебно производство. Харесайте страницата ни във Facebook   ", "date": "2019.03.11", "title": "18-годишна в тежко състояние след катастрофа край Вълчи дол"}
{"url": "https://www.bgonair.bg/bulgaria/2019-03-11/kmetovete-na-sozopol-i-zlatitsa-s-obvineniya-za-prisvoyavane-na-obshtinski-pari", "text": "\r\n Двама кметове с обвинения за присвоявания на общински пари в особено големи размери.  Градоначалникът на Созопол Панайот Рейзи е обвинен в присвояване на близо 2 милиона лева. В периода от август 2014 г. до март 2017 г. като кмет на курортния град е присвоил парите чрез фалшиви договори и фактури за извършени строително-монтажни работи. Кметицата на община Златица Магдалена Иванова е обвинена за длъжностно присвояване на сума над един милион лева в периода юли-декември 2014 г.  \r\nПарите били отпуснати за ремонт на училището, а Иванова изготвила документ с невярно съдържание, така че да бъде платено двойно за ремонта, съобщи прокуратурата.  За длъжностно присвояване законът предвижда наказание \"лишаване от свобода“ от 10 до 20 години. \r\n Харесайте ни във Facebook ", "date": "2019.03.11", "title": "Кметовете на Созопол и Златица с обвинения за присвояване на общински пари"}
{"url": "https://www.bgonair.bg/bulgaria/2019-03-11/27-godishen-ot-veliko-tarnovo-skochi-ot-terasa-sastoyanieto-mu-e-tezhko", "text": "27-годишен мъж от Велико Търново е с опасност за живота, след като е скочил от тераса, съобщиха от полицията. Случката се разиграла в нощта срещу 9 март пред заведение в областния град. От събраните до момента данни е изяснено, че мъжът е скочил през парапет на тераса върху покрив под нея, а след това е паднал от покрива. Пострадалият е откаран във великотърновската болница със съчетана травма и с опасност за живота. По случая е образувано досъдебно производство по чл.127, ал.1 от НК.", "date": "2019.03.11", "title": "27-годишен от Велико Търново скочи от тераса, състоянието му е тежко"}
{"url": "https://www.bgonair.bg/bulgaria/2019-03-11/vmro-shte-nastoyava-religiite-da-ne-poluchavat-vanshno-finansirane", "text": "\r\n ВМРО ще поиска забрана за финансирането на вероизповедания от външни източници.  Това обяви в Русе депутатът от \"Обединените патриоти\" Искрен Веселинов.  Предложението ще бъде внесено между първо и второ четене на Закона за вероизповеданията заедно с искането им да бъдат отменени и текстовете на Главното мюфтийство. \"Опрощаването на дълговете на вероизповеданията ще доведе до верижна реакция. Скоро още 2-3 вероизповедания ще спрат да си плащат дълговете, защото държавата може да им ги опрости\", изтъкна Искрен Веселинов. Харесайте ни във Facebook ", "date": "2019.03.11", "title": "ВМРО ще настоява религиите да не получават външно финансиране"}
{"url": "https://www.bgonair.bg/bulgaria/2019-03-11/pravitelstvoto-se-otnasyalo-ednakvo-dobre-kam-vsichki-veroizpovedaniya", "text": "\r\n \n Патриарх Неофит и главният мюфтия Мустафа Хаджи на среща при премиера. Поводът бяха промените в Закона за вероизповеданията, които доведоха до обществен спор заради опростените на първо четене задължения на мюфтийството. След срещата си с Борисов главният мюфтия Мустафа Хаджи говори основно за мир и толерантност, но така и не отговори кой трябва да поеме отговорност за тези над 8 млн. лева задължения на Главното мюфтийство, натрупани от 2005 г. насам. \"Дълговете на мюфтийството са стари задължения, върху които текат лихви. На този етап не мога да вляза в конкретика, тъй като това е работа на счетоводството\", коментира Хаджи.  Правителството се отнася еднакво добре към всички вероизповедания, подчертаха представителите на Българската православна църква.  Предстои гласуването на промените в Закона за вероизповеданията на второ четене. По всичко изглежда, че няма да бъде потърсена отговорност за натрупаните милиони задължения от мюфтийството, предаде репортер на Bulgaria ON AIR. Харесайте страницата ни във Facebook ", "date": "2019.03.11", "title": "Правителството се отнасяло еднакво добре към всички вероизповедания"}
{"url": "https://www.bgonair.bg/sutreshen-blok/2019-03-11/bg-mama-kak-onlayn-forumite-razhdat-biseri-i-nevezhestvo", "text": "\r\n \"БГ мама\" е онлайн форум, създаден преди години и който цели да се разискват важни теми при майчинството и бременността, да се споделя опит в различни насоки и взаимна помощ. Там се разискват реални теми, но в същото време има огромна колекция от бисери, някои от които бяха събрани от популярен сайт. Павел Владимиров каза, че \"БГ мама\" е имало ефект на снежна топка, вече там всеки пише каквото поиска и дори изрази съмнение, че има и мъже, които се включват в онлайн дискусиите. \"Много мъже пишат там, дори се крият зад профилите на съпругите си\", каза той пред Bulgaria ON AIR. Миглена Ангелова пък беше категорична, че бисерите не са само в \"БГ мама\". По думите ѝ там има също много невежи жени и майки. \"Невежеството вече не е само у нас. Много неща не се знаят за отглеждането на децата и за възпитанието им. Така е по цял свят. Жената, за да бъде полезна майка, трябва да чете много и да чете критично\", допълни тя и каза, че именно критичното мислене го няма.  Миглена Ангелова и Павел Владимиров бяха категорични, че не трябва да се приема всичко в интернет за вярно. Харесайте и страницата ни във Facebook ", "date": "2019.03.11", "title": "\"БГ мама\" - как онлайн форумите раждат бисери и невежество"}
{"url": "https://www.bgonair.bg/sutreshen-blok/2019-03-11/zhivushtite-na-grafa-s-novi-oplakvaniya-bezobrazie-a-ne-remont", "text": "\r\n Ремонтът на столичната улица \"Граф Игнатиев\" не спира да дава поводи на гражданите за оплаквания. Първо бяха ограничителите по трасетата на трамваите, които разбуниха духовете. После криво наредените плочки, стърчащи кабели и тръби. Преди дни група младежи порицаха ремонтната дейност на улицата, като разпънаха плажни чадъри и шезлонги до голяма купчина с пясък. Темата за смяната на името на улицата също стана повод за бурни реакции.  \"Беше обявено обществено обсъждане на проекта. Зададох въпроса на какъв етап е инвестиционният процес. Главният архитект Здравко Здравков отговори, че е влязло разрешение за строеж. За какво обсъждане говорим, щом вече има решение? На 7 май започна безобразието, а не ремонтът. Цял живот се занимавам със строителство. Не съм виждал по-голямо строително безобразие. Няма такова нещо като пешеходна зона с трамваи. Къде са тротоарите? Отводняването също е огромен проблем. Главният архитект явно не е ходил по \"Графа\" по време на дъжд. Минават кабели под бетона, които за да се сменят трябва всичко да се изкърти\", обясни един от живущите в района Петър Ненов. Пред репортера на Bulgaria ON AIR Димитър Димитров друг от потърпевшите от ремонта на \"Графа\" изтъкна, че строителите не работят. Според него работниците идват късно, почват да си пият кафетата на слънце и да си гледат телефоните. \r\n Харесайте ни във Facebook ", "date": "2019.03.11", "title": "Живущите на \"Графа\" с нови оплаквания: Безобразие, а не ремонт!"}
{"url": "https://www.bgonair.bg/bulgaria/2019-03-11/kat-s-nova-aktsiya-na-patya-shte-proveryavat-za-kolani-i-kaski", "text": "\r\n От днес започва специализирана полицейска операция за контрол на използването на обезопасителни средства от водачите и пътниците в моторните превозни средства. Тя ще продължи до 17 март включително. Провежда се едновременно на територията на всички страни членки на Европейската мрежа на службите на Пътна полиция - TISPOL, съобщават от пресцентъра на МВР. Пътните полицаи ще следят за използването на обезопасителни колани от пътниците и водачите на МПС, на каски от водачите и пътниците на мотоциклети и на обезопасителни столчета в колите при превозването на деца. Също така ще се проверяват и автобусите. Там ще се следи дали пътниците са си сложили предпазните колани по време на движение. Това обаче важи само за рейсовете, които разполагат с колани. \"Наказанието за водач, който е без колан е глоба от 50 лева и отнемане на 6 контролни точки. Същото е и когато водачът превозва пътник, който не използва колан или дете, което не е е в столче или не използва колан\", заявиха от КАТ.  При последната проведена акция статистиката показва, че от над 20 хиляди спрени водачи в страната половината са хванати без колани.  По данни на TISPOL неизползването на обезопасителни средства значително увеличава риска от смърт или траен травматизъм при настъпването на пътен инцидент.  ", "date": "2019.03.11", "title": "КАТ с нова акция на пътя: Проверяват ни за колани и каски"}
