{"url": "https://www.bgonair.bg/world/2019-01-30/vlastite-v-teheran-s-kuriozna-zabrana-bez-razhodki-na-kucheta-po-ulitsite", "text": "Властите в Техеран с куриозна забрана. От сега нататък никой в иранската столица няма право да разхожда кучето си по улицата. Нито пък да го вози в автомобила си. Полицията пък ще взима мерки срещу нарушителите. Мярката цели да намали броя на хората, които имат домашни любимци. Аргументът на властите е, че кучетата предизвиквали страх и тревога в обществото. Ислямското правителство в Иран смята най-добрия приятел на човека за нечист, а стопанисването му – за символ на прозападно влияние. През 2010 година в страната беше забранено рекламирането на продукти за домашни любимци, а през 2014 година беше въведена и глоба за хората, разхождащи кучета в парка. За още новини харесайте и страницата ни във Facebook ", "date": "2019.01.30", "title": "Властите в Техеран с куриозна забрана: Без разходки на кучета по улиците"}
{"url": "https://www.bgonair.bg/world/2019-01-30/teroristi-hvarliha-granata-v-dzhamiya-na-filipinite", "text": "Двама души загинаха, а други четирима бяха ранени след като терористи нападатели хвърлиха граната в джамия на филипинския остров Минданао. Инцидентът е станал около полунощ местно време.  В джамията по това време са се намирали имама и няколко висши мюсюлмански духовници. Атаката идва само три дни след бомбеното нападение срещу католическата църква на остров Джоло. При нападението загинаха 27 души, а други 77 бяха ранени.  На остров Джоло действат екстремисти от групировката Абу Саяф, обявена за терористична организация както от САЩ, така и от Филипините. Бойците на Абу Саяф извършват бомбени нападения, отвличания и обезглавявания на хора.", "date": "2019.01.30", "title": "Терористи хвърлиха граната в джамия във Филипините"}
{"url": "https://www.bgonair.bg/world/2019-01-30/dvama-dushi-zaginaha-a-edin-beshe-ranen-pri-pozhar-v-sloveniya", "text": "Двама души загинаха, а един човек беше ранен при пожар в болница в северния словенски град Йесенице близо до границата с Австрия. Пострадалият е откаран с тежки изгаряния в болница в столицата Любляна. Огънят е пламнал в една от стаите на многопрофилната болница, която своевременно е била евакуирана. Пожарникари успяха да потушат огъня, който е нанесъл щети. Причината за пожара все още не е ясна.", "date": "2019.01.30", "title": "Двама души загинаха, а един беше ранен при пожар в Словения"}
{"url": "https://www.bgonair.bg/world/2019-01-30/zatvor-za-britanska-deputatka-i-brat-zaradi-previshena-skorost", "text": "За първи път от три десетилетия - британски депутат влиза в затвора. Бившата представителка на лейбъристите Фиона Онасаня излъгала полицията за глоба за превишена скорост. През 2017 г. автомобилът ѝ бил засечен да преминава с 41 мили в час, в зона с ограничение до 30.  Когато получила глобата обаче, Онасаня посочила, че зад волана бил бивш наемател на брат ѝ, който заминал за Русия. Съдът обаче получил доказателства - не само че Фиона била зад волана, но говорила и по телефона в момента на засичането.  На последното заседание по случая съдия Джереми Стюарт Смит осъди нея и брат ѝ на по 3 и 10 месеца зад решетките. За още новини харесайте страницата ни във Facebook ", "date": "2019.01.30", "title": "Затвор за британска депутатка и брат ѝ заради превишена скорост"}
{"url": "https://www.bgonair.bg/bulgaria/2019-01-30/vodni-parzalki-relaks-zoni-spa-sofiya-shte-ima-svoya-parvi-akvapark", "text": "От днес започват строителните дейности по разширението на парка в \"Зона Б-5\" в район \"Възраждане“. Така че скоро София ще има своя първи аквапарк, пише  . Разширението на парка е част от програмата на Столична община за развитие на зелената система на града и увеличаване на възможностите за масов спорт. Изграденият преди няколко години парк ще бъде разширен с още 25 декара, като върху тях ще бъде обособена паркова зона с широки открити пространства и площадки за отдих с различна големина. На терен от 6600 кв. м ще бъде изграден аквапарк с 5 открити басейна – три, от които детски, един развлекателен с дълбочина 140 см и хидромасажен, допълват от Столичната община. Проектът предвижда 2 водни пързалки тип \"ролба“ с по 1 улей и 1 пързалка с 3 успоредни улея в северната част на комплекса, предназначени за лица с ръст над 130 см. В зоната ще бъде изграден закрит басейн и SPA център с ползване на минералната вода от находището \"Баталова воденица“. Водният атракцион ще може да приеме до 500 посетители. В обслужващата сграда ще бъде разположено и заведение за бързо хранене. В зелените площи е предвидено поставянето на 130 пейки, шезлонги и 2 чешми. Пет зелени площадки ще бъдат разположени в периферията на парка в близост до второстепенните подход. Специална атракция ще бъде съществуващият сега голям дъб с корона с диаметър 25 метра. В централната зона на парка ще бъдат оформени поляни за слънчеви бани, пикник и свободни игри. Заедно с откритата през 2016 г. първа част от 52 дка от парка със сух фонтан, амфитеатър, детска площадка, паркинг и изцяло обновения спортен комплекс \"Спортна София-2000“, който се простира на площ от близо 24 декара, след приключване на започващото разширение, София ще разполага с една зелена зона за спорт и релаксация на площ от общо 100 декара. За още новини харесайте и страницата ни във Facebook ", "date": "2019.01.30", "title": "Водни пързалки, релакс зони, SPA... София ще има своя първи аквапарк"}
{"url": "https://www.bgonair.bg/world/2019-01-30/votat-po-brexit-priklyuchi-s-priziv-kam-mey-da-predogovori-usloviyata", "text": "\r\n Ключовият вот по Brexit в британският парламент приключи с призив към Тереза Мей да предоговори условията по развода с ЕС и страната да не излиза от евроблока без сделка. Депутатите гласуваха серия от поправки, след като преди две седмици отхвърлиха споразумението с Брюксел. Камарата на общините отхвърли поправката, призоваваща Brexit да бъде отложен.  Но приеха с мнозинство от 317 гласа за срещу 301 против предложението кабинетът да замени т.нар. предпазен механизъм за северноирландската граница с алтернативна мярка.  Целта на този предпазен механизъм е да бъде избегнато връщането на твърда граница между британската провинция Северна Ирландия и Република Ирландия след Brexit.  Поправката засилва позициите на премиера Тереза Мей, когато се върне в Брюксел да опита да предоговори сделката - нещо, което ЕС досега изключваше като вариант.", "date": "2019.01.30", "title": "Вотът по Brexit приключи с призив към Мей да предоговори условията"}
{"url": "https://www.bgonair.bg/reportazhi/2019-01-30/zhivotozastrashavashti-arktichni-studove-vrahletyaha-shtatite", "text": "\r\n Рекордно ниски температури в САЩ. Няколко източни щати са обхванати от ледена вълна и обилен снеговалеж. Прогнозите за района на Чикаго, където живеят най-много българи извън пределите на страната ни, са стряскащи. Очаква се температурите да паднат до минус 46 градуса. За втори ден Съединените щати осъмнаха с предупреждения за животозастрашаващ студ. Предвижда се на много места в източната част на страната термометърът да закове на минус 46 градуса по Целзий. Опасното време затвори учебните заведения в Минеаполис и Детройт. В Чикаго, където живеят стотици хиляди българи, ситуацията не е по-различна. На кадри разпространени в социалните мрежи се вижда, че реката, минаваща през града, прилича по-скоро на ледена пързалка. Езерото Мичиган, което е сред най-големите в Америка, също се вледени. Сериозната заплаха за живота обаче не спря десетки да излязат на разходка в парка около езерото. А полицията в Чикаго трябваше да вади един от ентусиастите и кучето му от ледените води.  Издадено е предупреждения към хората да избягват излизането навън и да не пътуват надалеч. Властите алармират - при такива условия измръзване може да настъпи в рамките на минути.  Обилният снеговалеж предизвика и редица катастрофи. Очаква се пътната обстановка да остане усложнена. Президентът на Съединените Щати Доналд Тръмп също посъветва хората да си останат вкъщи. Според експерти арктическият студ е в резултат на \"полярен вихър\" - огромна маса от въздух с много ниска температура, който нормално се върти около Северния полюс. Изместването му на юг вероятно се дължи явление в другия край на планетата - поток топъл въздух, изкачил се през Мароко и Източния Атлантик на север. Подобно явление имаше приз зимата на 2013-2014 г. За още новини харесайте и страницата ни във Facebook ", "date": "2019.01.30", "title": "Животозастрашаващи арктически студове връхлетяха Щатите"}
{"url": "https://www.bgonair.bg/world/2019-01-30/zaporirani-sa-bankovite-smetki-na-samoobyaviliya-se-prezident-na-venetsuela", "text": "Политическата криза във Венецуела се задълбочава. С решение на Върховния съд са запорирани банковите сметки на самообявилия се за президент на страната Хуан Гуайдо. На опозиционния лидер е забранено и да напуска страната. Решението на съда предизвика реакция от САЩ. Вашингтон предупреди президента Николас Мадуро да не преследва или репресира Гуайдо, или ще бъдат взети ответни мерки.  Гуайдо се самопровъзгласи за временен президент миналата сряда и скоро след това беше признат за легитимен лидер на страната от САЩ. Мадуро отхвърли претенциите му като \"подъл\", подкрепен от Вашингтон опит за преврат и скъса дипломатическите отношения със САЩ.", "date": "2019.01.30", "title": "Запорираха банковите сметки на самообявилия се за президент на Венецуела"}
{"url": "https://www.bgonair.bg/world/2019-01-30/minus-53-gradusa-po-tselziy-skova-sredniya-amerikanski-zapad", "text": "Рекордни студове сковават части от средния американски запад. Най-малко 55 милиона души са изложени на арктическите температури, които до края на седмицата ще достигнат до минус 53 градуса по Целзий. Щатите Уисконсин, Мичиган и Илинойс, както и Алабама и Мисисипи, където рядко вали сняг, обявиха извънредно положение заради студения фронт, който донесе близо еднометрови преспи. За още новини харесайте и страницата ни във Facebook ", "date": "2019.01.30", "title": "Минус 53 градуса по Целзий скова средния американски запад"}
{"url": "https://www.bgonair.bg/bulgaria/2019-01-30/ot-15-provereni-darzhavi-samo-estoniya-spazva-iziskvaniyata-za-kachestvo-na-vazduha", "text": "Изискванията на международните стандарти за качество на атмосферния въздух не успяват да постигнат 14 от проверени 15 държави. Това са изводите от осъществения съвместен одит на 15 институции, включително българската Сметна палата и Европейската сметна палата. Качеството на атмосферния въздух е в съответствие с всички изисквания на европейските стандарти единствено в Естония. В другата крайност са страните, срещу които Европейската комисия неотдавна е завела дела в Европейския съд заради продължителното надвишаване на допустимите прагове на замърсяване, пише . Докладът от съвместния одит е съставен въз основа на резултатите от извършените национални одити на страните-участнички и разширен с одит, който обхваща целия ЕС. Освен страната ни, са проверени Естония, Унгария, Холандия, Полша, Румъния, Словакия, Испания, Албания, Македония, Грузия, Косово, Молдова, Швейцария, Израел. Одитният доклад на българската Сметна палата е публикуван на нейната интернет страница (www.bulnao.government.bg). Според българската Сметна палата причините за влошеното качество на въздуха у нас имат социално-икономически характер и са вследствие на енергийната бедност на населението, тъй като основен източник на замърсяването е битовото отопление през зимния сезон. Предвидени са социални мерки като помощи за отопление на хора с ниски доходи, но не се предвижда осигуряването на екологични горива и подобряване на качеството на атмосферния въздух в големите градове. Мерките на национално и местно ниво не са насочени към основния източник на замърсяване – битовото отопление с твърдо гориво, остарелия автомобилен парк и инфраструктурата. За периода 2009-2017 година в България няма приета национална стратегия за опазване на околната среда, която да включва основните цели и принципи от Закона за опазване на околната среда. Замърсяването на въздуха предизвиква най-висок риск за човешкото здраве в света измежду всички видове замърсявания на околната среда. В доклад на Европейската сметна палата, публикуван през септември 2018 г., е констатирано, че то е причинило преждевременната смърт на 400 000 души годишно и мерките, предприети от ЕС за борба с проблема, не са постигнали очаквания ефект. По време на първата международна конференция за замърсяване на въздуха и човешкото здраве, проведена през есента на 2018 г., Световната здравна организация обявява, че един от всеки девет смъртни случаи в света се дължи на замърсяване на въздуха. \r\n   \r\nВ доклада от съвместния одит са посочени и най-добрите практики за подобряване на качеството на въздуха за всяка от страните. За България част от тях са: - Модернизиране на обществения транспорт. Обновява се автопаркът на градския транспорт чрез заменяне с нов (със сертификат ЕВРО5 и ЕВРО6) и разширяване мрежата на метрото (за София). Реновирани са 496 автобуса в София и Пловдив, закупени са 10 метровлака и 20 трамвая, 126 автобуса и 100 тролейбуса за София, Бургас, Варна, Стара Загора и Плевен. - Преминаване на потребление на природен газ за обществени сгради и домакинства – 225 сгради са свързани към централната отоплителна мрежа в София и 102 сгради са свързани към газовата мрежа в Стара Загора. - Монтиране на устройства на комините за филтриране на въздуха (в София, Пловдив, Стара Загора, Благоевград и Велико Търново). - Изграждане на велоалеи – 49,51 км в София, 48 км в Пловдив  и 7,8 км в Стара Загора. Увеличаване на зелените площи, като и поддържане и облагородяване на уличното озеленяване. За още новини харесайте и страницата ни във Facebook ", "date": "2019.01.30", "title": "От 15 проверени държави - само Естония спазва изискванията за качество на въздуха"}
{"url": "https://www.bgonair.bg/world/2019-01-30/aktrisa-kam-kameran-da-bade-izparzhen-v-maslo", "text": "\r\n Актрисата с британско-австралийски произход Мириам Марголис отправи остри критики към бившия британски премиер Дейвид Камерън. Звездата от филмите за Хари Потър заяви в сутрешното шоу по австралийската телевизия Ей Би Си, че той \"трябва да бъде изпържен в масло\" за решението си да свика референдум за Brexit.  Марголис беше категорична, че излизането на Лондон от ЕС ще е \"бедствие за Великобритания, което може да се проточи с години\". Харесайте Facebook страницата ни ", "date": "2019.01.30", "title": "Актриса към Дейвид Камерън: Да бъде изпържен в масло!"}
{"url": "https://www.bgonair.bg/bulgaria/2019-01-30/2-godishno-dete-pochina-ot-dihatelna-nedostatachnost-v-bolnitsata-v-pazardzhik", "text": "\r\n 2-годишно дете почина от дихателна недостатъчност в болницата в Пазарджик. Момиченцето било прието по спешност в интензивното отделение в тежко състояние със симптоми на пневмония. Починало е за часове. Преди две седмици детето е било хоспитализирано със симптоми на грип, а след това изписано. Преди няколко дни обаче състоянието му рязко се влошило.", "date": "2019.01.30", "title": "2-годишно дете почина от дихателна недостатъчност в болницата в Пазарджик"}
{"url": "https://www.bgonair.bg/bulgaria/2019-01-30/ot-utre-obyavyavat-gripna-epidemiya-i-v-gabrovo", "text": "От утре обявяват грипна епидемия и в Габрово. Училищата в областта ще бъдат в грипна ваканция до 5-и февруари. Във връзка с усложнената епидемична обстановка в област Разград и нарастването на  заболеваемостта , беше издадено предписание за удължаването на грипната ваканция до 4-и февруари включително. От днес епидемията е отменена за Стара Загора, а от утре се отменя в община Луковит и област Хасково. За още новини харесайте и страницата ни във Facebook ", "date": "2019.01.30", "title": "От утре обявяват грипна епидемия и в Габрово"}
{"url": "https://www.bgonair.bg/bulgaria/2019-01-30/garazhite-v-sofiya-vse-po-tarseni-tsenite-ot-5-000-do-25-000-evro", "text": "Притежаването на гараж в някои квартали на София може да донесе сериозни доходи на собственика му. Повечето инвеститори следят внимателно пазара на жилищата, но дефицитът на места за паркиране в определени райони на столицата прави гаражите все по-атрактивни. Средната цена на гаражите през 2018 г. възлиза на 660 евро/кв.м., а средната им големина е 22 квадрата, сочат данни на агенция за недвижими имоти. Така излиза, че купувачите в София дават средно по около 14 500 евро, за да имат къде да паркират колата си, пише \"Труд\". Цените на гаражите обаче се движат в много широки граници, дори когато става дума за сделки в един и същи столичен квартал. Така например най-евтината продажба на агенцията за последните две години за такъв обект в квартал \"Младост“\"е на стойност 5500 евро, а най-скъпата е за почти четири пъти по-голяма сума – 20 хил. евро. Според данните на компанията цените най-често се движат между 10 хил. и 20 хил. евро, като сделки под и над тях са по-скоро рядкост. Но гараж в един от най-престижните столични райони \"Изгрев“ е продаден от агенцията за 25 800 евро, колкото струва двустаен апартамент в Перник. За разлика от цените на жилищата, при гаражите новото строителство е по-евтино от старото. \"Гаражите в новите кооперации са значително по-евтини от някои от старите панелни блокове, тъй като съотношението между броя на жилищата и гаражните клетки е много по-различно\", посочват от агенцията. От там допълват, че в момента действащите правила задължават инвеститорите да предвидят 10% повече паркоместа спрямо броя на жилищата. В редица квартали обаче новото строителство е силно ограничено, което води до нарастване на цените на съществуващите гаражи в старите кооперации. \"Зоните за платено паркиране в централните части на града провокират засиления интерес на купувачите. В тези райони обаче предлагането е още по-ограничено. Дори клиентите да са склонни да платят повече, това не гарантира, че ще се сдобият с желания имот\", коментират от компанията. През 2018 година най-много сделки с гаражи/паркоместа са сключени в столичния квартал \"Манастирски ливади\" като много покупки има и в \"Кръстова вада\", показват данните на агенцията. Една от причините за това е именно по-голямото предлагане заради новото строителство в тези райони и съответно по-балансираните цени.", "date": "2019.01.30", "title": "Гаражите в София все по-търсени. Цените - от 5 000 до 25 000 евро"}
{"url": "https://www.bgonair.bg/denqt-on-air/2019-01-30/shte-se-spravi-li-zakonat-za-sotsialnite-uslugi-s-problemite-v-sferata", "text": "\r\n Парламентът прие с пълно единодушие и третия закон за хората с увреждания, за който властта пое ангажимент след протеста на майките през лятото и есента на миналата година.Основните цели на Закона за социалните услуги са гарантиране на достъпа до услуги, на тяхното качество и ефективност, и на правото на живот в домашна среда и в общността, както и насърчаване на интегрирания подход и публично-частното партньорство. Зам.-министърът на труда и социалната политика Зорница Русинова обясни, че за първи път се създава възможност за ползване на общодостъпни услуги от всички лица, а не само от уязвимите групи. \"Не може да сложим под общ знаменател всички хора с увреждания, че са бедни, трябва да има повече справедливост. Обществото ни има нужда от съвсем различен подход към социалните услуги. Очакваме законът да бъде подкрепен и да влезе в сила от 2020 г. Първата голяма реформа е във финансирането - няма да се финансират местата, където ходят хората с увреждания. Самите хора и услуги ще бъдат финансирани. Ще има нови стандарти\", категорична е Русинова в \"Денят ON AIR\". Тя е сигурна, че да бъдеш социален работник е призвание и трябва да имаш сърце, а в тази сфера парите не са важни. \"Със създаването на картата на социалните услуги ще може да разпределим всички средства към всички нуждаещи се. Следващата реформа в закона - за първи път обръщаме особено внимание на хората работещи в системата. Освен това искаме да повишим качеството на услугите\", коментира пред Bulgaria ON AIR зам.-министърът. Заложено е да се създаде нова агенция за качеството на социалните услуги към министъра на труда и социалната политика, която ще извършва лицензирането на доставчиците на услуги, ще контролира спазването на закона и стандартите за качество. Зорница Русинова допълни, че новата структура ще проверява за начина, по който общините и частните доставчици разходват средствата от държавния бюджет, ще проверява за спазване на правата на потребителите на социални услуги и ще извършва мониторинг на ефективността на национално ниво. За още новини харесайте и страницата ни във Facebook ", "date": "2019.01.30", "title": "Ще се справи ли Законът за социалните услуги с проблемите в сферата?"}
{"url": "https://www.bgonair.bg/denqt-on-air/2019-01-30/po-malko-zhertvi-po-patishtata-nadezhdata-bila-v-novata-agentsiya-za-patna-bezopasnost", "text": "\r\n Правителството прие постановление за създаване на Държавна агенция \"Безопасност на движението по пътищата\" към администрацията на Министерския съвет. Агенцията ще разработва, координира и контролира провеждането на политиката за повишаване на безопасността на движението по пътищата в България, като се предвижда да поеме част от функциите на различните институции, между които е споделена отговорността за безопасността на движението по пътищата към настоящия момент. Според експерта по пътна безопасност и лидер на партия \"Волт\" Настимир Ананиев подобна агенция е нужна на България, но проблемът е, че на новата организация ѝ липсват необходимите правомощия, за да контролира и координира. \"За всеки един инцидент по пътя МВР, АПИ и другите институции си прехвърлят топката. Не трябва да променяме нито един закон, за да намалим катастрофите, просто изпълнителната власт трябва да започне да си върши работата\", сигурен е Ананиев в \"Денят ON AIR\". Гостът е на мнение, че ще е доста трудно новата агенция да си намери експерти в сферата на пътната безопасност. Йонко Иванов, председател на Съюза на преподавателите по авто-мото подготовка, се надява, че новата агенция ще се справи с катастрофите и жертвите по пътищата. \"Хубаво е освен шофьорите, да започнат да се наказват и институциите. Не са виновни само хората зад волана, виновни са и чиновниците, и пешеходците. Сменихме един министър, при когото падаха лампи в тунелите, сменихме друг, при когото падаха автобуси в деретата. Сега при трети министър не можа да тръгне системата за винетките. На хората им писна\", коментира Иванов пред Bulgaria ON AIR. За още новини харесайте и страницата ни във Facebook ", "date": "2019.01.30", "title": "По-малко жертви по пътищата? Надеждата била в новата агенция за пътна безопасност"}
{"url": "https://www.bgonair.bg/bulgaria/2019-01-30/mlad-shofyor-katastrofira-zrelishtno-vav-varna", "text": "Кола прелетя през ограда и падна в дере до Военноморското училище във Варна.  19-годишният шофьор е изгубил контрол над автомобила си и е прелетял през оградата край пътя. Според полицията най-вероятно е шофирал с несъобразена скорост.  Мъжът е откаран в болница. Той е контактен и стабилен, съобщиха от пресцентъра на болница \"Света Анна\" във Варна. За още новини харесайте страницата ни във Facebook ", "date": "2019.01.30", "title": "Млад шофьор катастрофира зрелищно във Варна"}
{"url": "https://www.bgonair.bg/bulgaria/2019-01-30/40-godishen-kedar-potroshi-terasi-na-blok-v-kazanlak", "text": "\r\n 40-годишно кедрово дърво падна върху жилищна кооперация в Казанлък. Инцидентът станал докато общински служители подкастряли дървото.  То се наклонило опасно и паднало върху терасите на жителите. Няма пострадали, но са нанесени материални щети.  За отстраняване на над триметровия отчупен връх се наложи да бъде спряно движението по улицата, а кран отстрани дървото.  За още новини харесайте страницата ни във Facebook ", "date": "2019.01.30", "title": "40-годишен кедър потроши тераси на блок в Казанлък"}
{"url": "https://www.bgonair.bg/denqt-on-air/2019-01-30/vse-poveche-polititsi-se-darzhat-kato-prokurori-tvardi-sotsialen-antropolog", "text": "\r\n \"Границата между политика и корупционни скандали е силно размита. Това е проблем на цялостната ситуация в българското общество. Все повече виждаме политици, които се държат като прокурори. Всичко това ще доведе до напускане на територията на здравия разум\", посочи социалният антрополог Харалан Александров пред Bulgaria ON AIR. Коментарът му идва след днешното обвинение в корупция, което Елена Йончева отправи към министъра на културата. Депутатът от БСП показа запис, с който твърди, че Боил Банов е ощетил държавата със 700 хиляди лева по проекта за Ларгото в София, докато е бил заместник-министър на Вежди Рашидов. От ГЕРБ отхвърлиха обвинението и го определиха като фалшива новина. Нарушена е границата между журналистика и политика, отбеляза Александров и прогнозира, че ще наблюдаваме все повече скандали, тъй като те давали конкурентно предимство на БСП. Според него БСП води целенасочена и успешна стратегия да вкара ГЕРБ \"в територията на разрушителното\".  \"ГЕРБ никога не са били силни в пиара. Колкото повече битката е пропагандна, толкова повече точки печели БСП\", каза социалният антрополог в \"Денят ON AIR\". Александров смята, че държавният глава Румен Радев успява да се позиционира като сериозна алтернатива на управлението, напускайки ролята на президента като обединител. \"Да бъдеш обединител в тази ситуация е изключително трудно, защото различните групи говорят различни езици. Най-разрушителните човешки страсти се мобилизират за целите на политическата битка. Разполагаме с много експерти по омразата, ненавистта и насъскването\", каза още Александров. За още новини харесайте страницата ни във Facebook ", "date": "2019.01.30", "title": "Все повече политици се държат като прокурори, твърди социален антрополог"}
{"url": "https://www.bgonair.bg/bulgaria/2019-01-30/novi-svlachishta-zaplashvat-smolyansko", "text": "\r\n Нови свлачища заплашват Смолянско заради валежите от дъжд, а на по-високите места - от сняг. По-рано днес отмениха бедственото положение в село Мугла, което шест дни остана без електричество и откъснато от Смолян.  Разчистването на пътя продължава, а спасителни екипи си проправят път през преспите към селото, за да доставят стоки от първа необходимост. Проходът \"Превала\" също вече е отворен.  Екипи се опитват да възстановят електричеството на обсерваторията в Рожен. Там няма ток от седмица. Заради паднали дървета и непочистен път астрономите са принудени да се придвижват пеша, за да стигнат до работното си място. За още новини харесайте страницата ни във Facebook ", "date": "2019.01.30", "title": "Нови свлачища заплашват Смолянско"}
{"url": "https://www.bgonair.bg/bulgaria/2019-01-30/meditsite-ot-gorna-oryahovitsa-gotovi-da-otteglyat-ostavkite-si", "text": "\r\n Спешните медици от Горна Оряховица са готови да оттеглят оставките си. Това се случи, след като днес представители на лекарския екип и гражданското сдружение, което вече пет денонощия организира граждански патрул в отделението, се срещнаха със здравния министър Кирил Ананиев. По време на срещата министър Ананиев е обещал на медиците всички техни искания за увеличаване на сигурността да бъдат изпълнени. Междувременно днес беше изпълнено условието за 24-часова физическа охрана - подписан е договор с охранителна фирма, която от 1-и февруари ще пази медиците в центъра. Здравният министър е обещал още ремонт и нова апаратура за филиала в Горна Оряховица - две нови линейки, оборудвани с паник бутони. За още новини харесайте и страницата ни във Facebook ", "date": "2019.01.30", "title": "Медиците от Горна Оряховица готови да оттеглят оставките си"}
