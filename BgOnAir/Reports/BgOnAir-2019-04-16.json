{"url": "https://www.bgonair.bg/bulgaria/2019-04-16/nad-300-pchelni-semeystva-sa-natroveni-v-zemlishtata-na-dve-dobrichki-sela", "text": "Два сигнала за натровени пчелини са подадени в Областната служба по земеделие в Добрич. В тях се отглеждат общо около 300 пчелни семейства в землищата на две съседни села – Соколово и Сенокос. В действителност поразените кошери още в началото на стопанската година са много повече, но малцина пчелари се жалват официално. При направената проверка от комисията на Областната дирекция \"Земеделие\" е констатирана смъртност при пчелите от 70%. Един от потърпевшите е Димитър Димитров от Балчик, който прехранва семейството си с производство на мед. \"Земеделските производители и овощарите масово не уведомяват кога и с какво третират растенията\", категоричен е той.  По неофициална информация отровените пчелни семейства са стотици хиляди, но единици са стопаните, които декларират загуби. Причината е, че пчеларите сами трябва да плащат пробите, всяка от които струва 420 лв. Около пчелина на Димитър има 200 хил. дка земя и черешова градина. Затова и е непосилно да плати за проба от всяка култура. Заради ежегодните загуби, стопани продават цели пчелини и секторът отива към срив, коментират засегнатите.  ", "date": "2019.04.16", "title": "Над 300 пчелни семейства са натровени в землищата на две добрички села"}
{"url": "https://www.bgonair.bg/world/2019-04-16/erdogan-iska-kasirane-na-izborite-v-turtsiya", "text": "Управляващата турска Партия на справедливостта и развитието на президента Реджеп Ердоган поиска касиране на кметските избори в Истанбул. Молбата беше подадена във Върховния изборен съвет на Турция заради съмненията за резултатите от вота в столицата.  Според данните, кандидатът на Републиканската народна партия води надпреварата за кмет с две стотни пред кандидата на Ердоган - Бинали Йълдъръм. Оспорването на изборите дойде след \"организационните нередности\", благодарение, на които Партията на справедливостта и развитието поиска повторно преброяване на гласовете, защото то може да доведе до промяна в резултата.   ", "date": "2019.04.16", "title": "Ердоган иска касиране на изборите в Турция"}
{"url": "https://www.bgonair.bg/reportazhi/2019-04-16/kardinal-v-notr-dam-opisa-pozhara-kato-razpeti-petak-na-veliki-ponedelnik", "text": "\r\n \"Разпети петък на Велики понеделник\" - така един от кардиналите в \"Нотр Дам\" описа адския огън, който погълна най-прочутата катедрала в света в навечерието на Католическия Великден. Журналистът Тони Николов е завършил Сорбоната. Разказва, че ако пожарът беше обхванал и камбанарията, катедралата можеше да рухне до основи. Според Николов, сградата е уникална, заради особените детайли в архитектурата ѝ.  В изграждането на катедралата са участвали няколко поколения, а строителството е продължило стотици години.  Преди няколко години хорът Йоан Кукузел печели френската публика с изящен концерт в катедралата \"Нотр Дам\", диригент е братът на патриарх Неофит - Димитър Димитров.  Небесно наказание или човешка грешка? Божият промисъл тепърва ще бъде тълкуван. Харесайте и страницата ни във Facebook ", "date": "2019.04.16", "title": "Кардинал в \"Нотр Дам\" описа пожара като Разпети петък на Велики понеделник"}
{"url": "https://www.bgonair.bg/economy/2019-04-16/razhodite-na-balgarskite-domakinstva-rastat-po-barzo-ot-dohodite", "text": "През 2018 г. средностатистическият доход на лице от българското домакинство е 6 013 лв. и нараства със 7,6% на годишна база.  За последните десет години (2009 - 2018 г.) общият доход средно на лице от домакинство се увеличава 1,6 пъти, става ясно от актуалната статистика на Националния статистически институт (НСИ). Реалните доходи на домакинствата нарастват със 7,3% през 2018 г. в сравнение с 2017 г., като най-висок е индексът на реалните доходи през миналата година спрямо 2011 г. – 138,1%. През 2018 г. българските домакинства са изразходвали 5 772 лв. средно на лице, което е с 10,6% повече в сравнение с 2017 година.  За периода 2009 - 2018 г. разходите на домакинствата се увеличават 1,7 пъти. Повече информация прочетете в . Снимка: Pixabay", "date": "2019.04.16", "title": "Разходите на българските домакинства растат по-бързо от доходите"}
{"url": "https://www.bgonair.bg/bulgaria/2019-04-16/borislav-muerov-e-noviyat-direktor-na-mvr-v-gabrovo", "text": "Старши комисар Борислав Муеров е новият директор на областната дирекция на МВР в Габрово. Досега той беше шеф на отдел Охранителна полиция към СДВР.  Муеров е назначен на поста със заповед на вътрешния министър Младен Маринов. Шефът на столичната \"Охранителна полиция\" сменя на поста Борислав Бончев, който подаде оставка на 12 април.  Тогава премиерът Бойко Борисов заяви, че очаква директорът на МВР-Габрово да се оттегли веднага и така да поеме отговорност за безредиците в града. До напрежението се стигна след побой от роми над служител в магазин.  ", "date": "2019.04.16", "title": "Борислав Муеров е новият директор на МВР в Габрово"}
{"url": "https://www.bgonair.bg/world/2019-04-16/bombena-zaplaha-nalozhi-evakuatsiyata-na-nebostargach-v-madrid", "text": "Евакуираха небостъргач в Мадрид заради бомбена заплаха. В сградата се помещават посолствата на редица държави. Сред тях са тези на Великобритания, Канада и Холандия. От полицията съобщават, че сигналът за бомба е получен по телефона. На място са екипи на полицията и службите за извънредни ситуации. Харесайте и страницата ни във Facebook ", "date": "2019.04.16", "title": "Бомбена заплаха наложи евакуацията на небостъргач в Мадрид"}
{"url": "https://www.bgonair.bg/reportazhi/2019-04-16/sled-pozhara-v-notr-dam-kakvo-e-unishtozheno-i-kakvo-e-zapazeno", "text": "\r\n Освен сцена на едноименния роман на Виктор Юго - \"Парижката Света Богородица\" има специално значение за целия християнски свят. През осемте века на своето съществуване, катедралата е станала свидетел на мигове на падение и мигове на величие.  Пожарът унищожи напълно покривната конструкция на катедралата, която сама по себе си е произведение на архитектурното изкуство. На кадри от местна телевизия се вижда огромна дупка.  Кулата-стрела, която не устоя на огненото бедствие, се намираше над олтара на катедралата. Огънят е унищожил и стоманените опори, където работниците са извършвали ремонтни дейности. И въпреки че щетите са огромни, най-ценните артефакти в \"Нотр Дам\" са спасени.  Короната от тръни и туниката на канонизирания за светец крал на Франция от 13-ти век Луи IX са на сигурно място. Някои творби вече са на сигурно място. И всичко това благодарение на пожарната и много общински служители, които се включиха. Двете емблематични кули с камбани, които се издигат над фасадата на \"Нотр Дам\" са спасени, както и известният, прозорец със стъклопис във формата на роза над централния вход. Много от картините и други произведения на изкуството ще бъдат преместени на безопасно място в Лувъра.  Харесайте и страницата ни във Facebook ", "date": "2019.04.16", "title": "След пожара в \"Нотр дам\": Какво е унищожено и какво е запазено "}
{"url": "https://www.bgonair.bg/science/2019-04-16/mercedes-predstavi-modela-mini-g-class", "text": "Една от най-важните премиера на автосалона в Шанхай е новият всъдеход Mercedes-Benz GLB, който вече беше наречен \"мини G-Class\". Засега той е само концептуален модел, но от компанията-производител не крият, че този автомобил съвсем скоро ще се появи в серийно производство. Представителите на Mercedes-Benz уверяват, че новият GLB ще заеме мястото между малкия GLA и GLC в моделната гама на марката. При това показаният в Шанхай концептуален модел по някои показатели своя по-голям събрат, тъй като ще разполага с 3 реда седалки и ще предлага сериозни оф-роуд възможности. Родството с G-Class си личи не само от името (сега всички SUV-модели на марката имат G в названията си). Кросоувърът има същият груб и ръбат дизайн, огромна решетка на радиатора, допълнителни светодиодни прожектори на покрива и големи 17-цолови джанти с всъдеходни гуми. Салонът също е на високо ниво - с кожа и дърво, удобни седалки и красива мултимедийна система. На последния ред има 2 места, които се прибират в пода и образуват огромно място за багаж. Вторият ред седалки може да се регулира, което ще направи багажника още по-вместителен. Въпреки, че засега е само концепция, GLB има стандартен двигател - бензинов с 4 цилиндъра, развиващ мощност от 224 к.с. и максимален въртящ момент от 350 Нм. Моторът работи в комбинация с трансмисия с два съединителя 8G-DCT. Има и система за задвижване на четирите колела - традиционната за компанията 4Matic, която работи непрекъснато. В обичаен режим на движение - например на сух асфалт, на предната ос се прехвърлят 80%, а при спортен - 70%. Ако се блокира междуосеният диференциал, разпределението между двете оси е 50:50. Засега от компанията не посочват конкретни срокове за излизането на пазара на серийната версия на GLB. Вероятно това ще се случи в началото на 2020 г.", "date": "2019.04.16", "title": "Mercedes представи модела мини G-Class"}
{"url": "https://www.bgonair.bg/economy/2019-04-16/novite-molove-v-evropa-sa-vse-po-malko", "text": "Новооткритите търговски центрове в Европа достигнаха най-ниското си ниво за последните 24 години, показва проучване на глобалната консултантска компания Cushman & Wakefield, чийто стратегически партньор за България е Forton. Според доклада \"European Shopping Center: The Development Story\" през 2018 година в Европа са открити общо 2,6 млн. кв. м търговски площи, което е спад с 28% спрямо година назад. Обемът е най-ниският от 24 години насам и е съпоставим с активността на пазара, характерна за началото на 90-те години на миналия век, когато отваряха първите шопинг центрове в Централна и Източна Европа. България не е изключение от общия тренд, като през последните години се завършваха замразени проекти или се отваряха площи след модернизация. Единственото ново откриване през 2018 г. например бе на обновения търговски център Plovdiv Plaza. В края на март отвори и търговският център Delta Planet във Варна, чието строителство бе подновено през 2017 г. след няколкогодишна пауза. Харесайте и страницата ни във Facebook", "date": "2019.04.16", "title": "Новите молове в Европа са все по-малко"}
{"url": "https://www.bgonair.bg/denqt-on-air/2019-04-16/prof-zahari-zahariev-evropa-ne-iska-da-ima-edinna-politika-spryamo-kitay", "text": "\r\n Европа не иска да има единна политика спрямо Китай. Това обяви в \" \" професор Захари Захариев. Причината е, че големите страни в съюза имат собствени икономически интереси с най-многолюдната държава в света и не виждат смисъл да има единна политика с останалите представители на ЕС. Международният анализатор допълни, че не вижда как скоро ще заработи глобалният център за партньорство в Китай, който ще се намира в България.  \"Не съм оптимист по отношение на скоростта, с която ще заработи този център. Идеята не е нова - тя е на вече 3 години. На срещата \"16+1\" обявихме, че искаме да създадем център, който да координира усилията и възможностите на страните от Централна и Източна Европа към Китай и обратно. Все още чакаме обаче това да се случи. Причината е липсата на готовност от страна на Брюксел за подкрепа на подобна инициатива. Европа не е единна към политиката спрямо Китай. Големите държави в ЕС предпочитат да работят индивидуално с Китай - от чисто икономически интереси. За момента нямаме цялостен пакет, който да очертае макрорамката между Пекин и Брюксел\", каза Захариев. Захариев също така допълни, че излизането на Великобритания от Европейския съюз ще бъде от полза на Китай, тъй като двете страни работят дълго време заедно и отношенията им няма да се развалят заради Brexit. \"Няма ясно формулирани изисквания от страна на Европа, ако не се стигне до нормален Brexit. Единственото, което може да се очаква е до предсрочни избори, които да изведат на власт сила или коалиция, която да възприеме друг подход по тази тема. Китай ще спечели от Brexit. Двете страни работят дълго време заедно и то доста печелившо. За Китай е по-добре Великобритания да е вън от съюза заради разминаванията между САЩ и Европа\", допълни анализаторът пред  .    ", "date": "2019.04.16", "title": "Проф. Захари Захариев: Европа не иска да има единна политика спрямо Китай"}
{"url": "https://www.bgonair.bg/world/2019-04-16/pozharat-v-katedralata-notr-dam-e-ovladyan", "text": "\r\n Мощният пожар, който избухна в катедралата \"Нотр Дам\" в Париж е под контрол.  След 7 часова битка с огъня, стотици пожарникари успяха частично да загасят пламъците и сега усилията им са насочени към потушаването на остатъчните тлеещи огнища.  Един огнеборец е пострадал. Стихията разруши емблематичната кула-стрела и част от покрива на 850-годишната готическа сграда, която е един от най-известните туристически обекти на френската столица.  От пламъците са спасени фасадата, двете основни кули и голяма част от интериора на катедралата.  \r\nНе са пострадали и ценните съкровища и реликви, които се пазят в \"Нотр Дам\", сред които са Трънният венец и мантията на Свети Луи.  Причината за пожара се изяснява. От прокуратурата в Париж обаче заявиха, че инцидентът се разглежда като нещастен случай и към момента изключват версията за умишлен палеж.  Една от причините за избухването му може да се дължи на мащабната реновация на катедралата.  Ремонтните дейности започнаха след като в каменната фасада на Нотр дам се появиха пукнатини, което предизвика опасения, че структурата на готическата сграда е нестабилна.  Френския президент Еманюел Макрон нарече пожара \"ужасна трагедия\" и обеща, че катедралата ще бъде изградена отново, защото \"историята заслужава това\". \"Съкрушителна е гледката на горящия символ на вяра, епохи и култура, оцелял през всичките повратности на историята\". Това написа в профила си в социалната мрежа Facebook президентът Румен Радев по повод пожара в катедралата \"Нотр Дам\" в Париж.  \"Всяка щета по \"Нотр Дам\" нанася болезнена рана не само в сърцата на французите, но и за всеки европеец, за цялото човечество\", написа още президентът. Премиерът Бойко Борисов също коментира пожара. \"Мислите ми са с всички французи и с целия католически свят. Ужасно е да гледаш как 8 века история изчезват пред очите ти\", написа министър-председателят в профила си във Facebook.  А в телефонен разговор за  , българинът Димо Райков, който от години живее в Париж, отбеляза, че пожарът в \"Нотр Дам\" е удар по сърцето на Франция. Той обаче бе категоричен, че ще бъде направено всичко възможно нанесените от огнената стихия щети да бъдат поправени.", "date": "2019.04.16", "title": "Пожарът в катедралата \"Нотр Дам\" е овладян"}
{"url": "https://www.bgonair.bg/world/2019-04-16/nabirat-sredstva-za-vazstanovyavaneto-na-opozharenata-katedrala-notr-dam", "text": "\r\n Стартира мащабна национална кампания за набиране на средства за възстановяването на опожарената катедрала \"Нотр Дам\" в Париж.  Едни от първите, отзовали се на призива, бяха френският милиардер и съпруг на холивудската звезда Салма Хайек - Франсоа Анри Пино. Той обяви, че семейството му ще дари 100 млн. евро за възстановяването на щетите по катедралата.  \r\nФамилията на Пино притежава няколко световноизвестни модни марки, както и престижната аукционна къща Кристис.  56-годишният Пино и холивудската актриса имат имение в близост до емблематичната катедрала.  \r\nДвамата сключиха брак в Париж през 2009 г.", "date": "2019.04.16", "title": "Набират средства за възстановяването на опожарената катедрала \"Нотр Дам\""}
{"url": "https://www.bgonair.bg/world/2019-04-16/vnezapna-gradushka-predizvika-haos-v-atina", "text": "Внезапна градушка в средата на април предизвика истински хаос в Атина. Само за минути ледените късове покриха улиците в централната част на гръцката столица. Градушката, придружена с гръмотевици, предизвика задръствания по улиците и накара стотици хора, връщащи се вкъщи след работа, да потърсят по-сигурен подслон. Синоптиците предупредиха, че лошото време, което ще донесе със себе си проливни дъждове, ще продължи и през следващите дни и ще обхване части от Северна Гърция.", "date": "2019.04.16", "title": "Внезапна градушка предизвика хаос в Атина"}
{"url": "https://www.bgonair.bg/kriminalno/2019-04-16/kanadets-ubi-chetirima-dushi-sled-koeto-se-predade", "text": "Канадец се предаде в полицията, след като уби четирима души, научи  . Подобни случаи на насилие с използване на огнестрелно оръжие са рядкост в Канада, отбелязва Асошиейтед прес. 60-годишният мъж застрелял двама мъже и две жени в град Пентиктън, в най-западната канадска провинция, Британска Колумбия. След това той се предал сам в полицейски участък. Полицията каза, че убиецът и неговите жертви, всички те пълнолетни, са се познавали. Убийствата били извършени умишлено. В ход е разследване. Полицията не даде повече подробности. Снимка: Pixabay  ", "date": "2019.04.16", "title": "Канадец уби четирима души, след което се предаде"}
{"url": "https://www.bgonair.bg/world/2019-04-16/stabilna-li-e-sgradata-na-notr-dam-poyaviha-se-samneniya-che-tya-mozhe-da-ruhne", "text": "\r\n Опасността от гигантския пожар в емблематичната парижка катедрала \"Нотр Дам\" вече е неутрализирана, но има опасност структурата да рухне. Тази сутрин архитекти и експерти се събраха, за да обсъдят мерките, които трябва да бъдат предприети, предаде специалният пратеник на  в Париж Цветана Балабанова. По рано държавният секретар във френското министерство на вътрешните работи Лоран Нунес заяви, че има \"съмнения как сградата ще оцелее\". Огънят вече е под контрол, но работата на пожарникарите продължава. Основната версия за пожара към момента е инцидент. Огънят унищожи почти целия покрив на катедралата и причини рухването на нейния шпиц, висок 93 метра. Опазени са двете основни кули, емблема на сградата, откъдето туристи имаха възможност да разгледат града.  Един пожарникар е пострадал сериозно при гасенето. Повече от 400 огнеборци са участвали в овладяването на стихията.", "date": "2019.04.16", "title": "Стабилна ли е сградата на \"Нотр Дам\"? Появиха се съмнения, че може да рухне"}
{"url": "https://www.bgonair.bg/world/2019-04-16/svetat-e-saprichasten-kam-frantsiya-milioni-izraziha-tagata-i-uzhasa-si-ot-pozhara-v-notr-dam", "text": "\r\n Милиони думи на скръб и съпричастие от целия свят продължават да заливат Франция. Парижката Света Богородица в пламъци - картина, която разтърси писатели, политици, религиозни лидери. Писателят Димо Райков, който живее от години в Париж сподели в \"България сутрин\", че \"Нотр Дам е сърцето на Франция. Премиерът Бойко Борисов пък коментира трагедията като изрази възхищение от професионализма на пожарникарите в Париж. Като \"нелепа трагедия\" определи пожара в \"Нотр Дам\" министърът на културата Боил Банов.  В профила си в социалната мрежа Facebook президентът Румен Радев сподели: \"Съкрушителна е гледката на горящия символ на вяра, епохи и култура, оцелял през всичките повратности на историята\".  Американският президент Доналд Тръмп обяви, че това е \"ужасен пожар, опустошил едно от най-големите съкровища на света\". А предшественикът му Барак Обама изрази съпричастност с френския народ в социланите мрежи с думите: \"В този тежък момент мисля за вас. Скърбим за загубата на тази съществена част от историята, но съм убеден, че ще я изградим отново и по-силна.  Лидерите на Европа също изказаха подкрепа на народа на Франция във връзка с огромната загуба на емблематичната френска светиня.  \r\n", "date": "2019.04.16", "title": "Светът е съпричастен към Франция. Милиони изразиха тъгата и ужаса си от пожара в \"Нотр Дам\""}
{"url": "https://www.bgonair.bg/bulgaria/2019-04-16/obviniha-kmeta-na-septemvri-v-bezstopanstvenost", "text": "Кметът на Септември с повдигнато обвинение за безстопанственост. Според спецпрокуратурата Марин Рачев умишлено е допуснал загуби за община Септември в размер на над 226 хиляди лева.  Доказателствата сочат, че Рачев е плащал за ремонт на пътища и улици на многократно завишени цени, при това без дейностите да са изпълнени от строителя. Обвинен за длъжностно престъпление е и заместник-кметът на Септември Явор Митев, който сключил анекс към договора със същия строител за 1 млн. лв. с цел да облагодетелства изпълнителя.  Обвинения са повдигнати и на директора на транспортната дирекция към общината Ангел Бончев и на Станой Милов от строителния отдел в община Септември. Рачев и Митев са с мерки за неотклонение \"парична гаранция“ в размер на по 10 хиляди лева, а на Бончев и Милов – по 5000 лева. Кметът на Септември беше арестуван в началото на миналата година след сигнали за злоупотреби при обществени поръчки.", "date": "2019.04.16", "title": "Обвиниха кмета на Септември в безстопанственост"}
{"url": "https://www.bgonair.bg/multimediya/2019-04-16/muzikata-ot-mariya-karakusheva-badeshteto-na-monumenta-buzludzha-i-next-balkan", "text": "\r\n Новатор на базата на класическата музика - пианистката Мария Каракушева през годините прави различни проекти, за да създава нови територии за музиката. Днес, вече е наличен и нейният първи, авторски албум със съвременни композиции вдъхновени от класическата музика - “Hearteclipse”. За него и за музиката - Мария разговаря с Даниел в студиото на по . В това издание говорим и по темата \"За какво ни трябва да се обединяваме на Балканите чрез изкуство\". Поводът е новата платформа за съвременно изкуство “NEXT Balkan”, която цели различни културни сътрудничества на Балканите. Поводът за разговора са и двете актуални изложби със съвременно сръбско изкуство - в галерия Васка Емануилова  и в SeeMeOn 29, на ул. \"Цар Симеон\" 29 в София. В разговора участват Миодраг Нинич от Културфорум Белград, Мартина Стефанова от Дома арт и на Владия Михайлова от СГХГ - и филиала й Васка Емануилова. Какво да бъде бъдещето на монумента на Бузлуджа обсъждаме с архитект Дора Иванова, която има проект за опазването на паметника и с професор Александър Кьосев, културолог, директор на културния център на Софийския университет.           ", "date": "2019.04.16", "title": "Музиката от Мария Каракушева, бъдещето на монумента Бузлуджа и NEXT Balkan"}
{"url": "https://www.bgonair.bg/reportazhi/2019-04-16/biznes-forum-sreshta-studenti-i-rabotodateli-za-treta-poredna-godina", "text": "\r\n Бизнес форум за кариерно развите се организира за трета поредна година от сайта Rabota.bg, част от Investor media group и УНСС . На миналите издания в събитието участваха над 6 000 студенти. През годините форумът се разраства, днес и утре над 60 фирми ще разговарят със студентите. На бизнес форумa търсещите реализация ще проведът кратки интервюта с HR отделите на световните корпорации.  \"Събитието е много полезно за студентите, аз в вмомента не си търся работа, но е винаги хубаво да обиколя, да видя кой какво като стажове предлага, аз нямам нужда и затова да препоръчвам на моите колеги, наистина е много полезно\", сподели студентката Габриела пред Bulgaria ON AIR. На форумa, който продължава и утре, се очаква да участват над 7 000 студенти.", "date": "2019.04.16", "title": "Бизнес форум среща студенти и работодатели за трета поредна година"}
{"url": "https://www.bgonair.bg/bulgaria/2019-04-16/ivancheva-i-petrova-otivat-v-slivenskiya-zatvor", "text": "\r\n Десислава Иванчева и Биляна Петрова на път за сливенския затвор. Това се налага, след като вчера двете получиха съответно 20 и 15 години лишаеане от свобода. Заради тежките присъди, спецсъдът не уважи искането на защитата им те да останат под домашен арест. Във видимо добро настроение, минути преди да чуят решението на съдия Иво Хинов, Десислава Иванчева и Биляна Петрова се снимаха за спомен в спецсъда. Убедени, че Темида ще бъде благосклонна към тях.  Съдът обаче намери, че исканите от Иванчева 20 евро на квадратен метър застроена площ от новите сгради в \"Младост\" били за нея, не за обществото.  Посредникът при искания подкуп - Петко Дюлгеров, проговори. Но едва след като чу, че ще изкара следващите 12 години в затвора.  \"Това, което направи Ваклин, не знам наистина как спи, това е толкова долна ниска провокация, но тя е същита с много бели конци\", коментира Дюлгеров. От Велико Търново главният прокурор Сотир Цацаров изрази увереност, че безпрецеднтните присъди ще бъдат потвърдени и на по-горните инстанции.  Защитата на тримата осъдени има 15-дневен срок да протестира. А съдия Иво Хинов - месец, за да напише мотивите си. \r\nСнимка: Димитър Кьосемарлиев (Bulgaria ON AIR)", "date": "2019.04.16", "title": "Иванчева и Петрова отиват в Сливенския затвор"}
{"url": "https://www.bgonair.bg/denqt-on-air/2019-04-16/ima-li-pat-na-mladite-v-politikata", "text": "\r\n Коалиция \"Път на младите\" издига седемнадесет млади българи за кандидати за евродепутати на изборите на 26 май. Те са на възраст от 21 до 35 години и са с висококвалифицирано образование. Има ли път за младите в политиката коментират Румен Чолаков и Ана Вилфан от \"Милениум клуб\" в студиото на \"Денят ON AIR\". След като стана ясно, че Цветелина Пенкова, която е бивш председател на \"Милениум клуб\" заема трето място в листата за евровота на БСП, те бяха обвинени в политически отношения с левицата. Пр ед Bulgaria ON AIR п ървият в листата на младите Румен Чолаков категорично отрече, че клубът има връзка с БСП на институционално ниво. \"Принципите, които защитаваме по отношението на бъдещето на Европа и ЕС, не само са различни от тези на БСП, а в голяма степен са ясно противоположни\", обясни Чолаков. По думите му трябва да спрем да говорим за Европа на нациите, каквото именно е мотото на социалистите. Според водача на листата на \"Път на младите\" Румен Чолаков на тези евроизбори коалицията ще е единствената алтернатива за някаква промяна. По думите му те залагат на това, че никой от кандидатите не е участвал в политиката досега. \"Идеите на коалиция \"Път на младите\" са центристки, ние не сме нито леви, нито десни и проевропейски настроени\", сподели Ана Вилфан в \"Денят ON AIR\". По думите ѝ през 2007 година се е отворил път на българите към европейските възможности и много млади хора са имали възможност да придобият знания и опит и чрез тях да помогнат с нови идеи и практики България да \"свети\" на европейската сцена. Ана Вилфан посочи, че коалицията им ясно се разграничава от това, което е било преди и заяви, че не са новите юпита.  ", "date": "2019.04.16", "title": "Има ли път за младите в политиката?"}
{"url": "https://www.bgonair.bg/denqt-on-air/2019-04-16/eksperti-disproportsiyata-v-zaplatite-i-formiraneto-im-samo-chast-ot-problemite-v-zdraveopazvaneto-ni", "text": "\r\n Правителството отпуска допълнителни 50 млн. лева за повишаване на заплатите на медицинските сестри. По този начин стартовата заплата на медиците става 950 лева. Парите ще се дадат под формата на субсидии за болниците. Увеличението на заплатите идва на фона на протестите на медицинските сестри, които недоволстват вече няколко месеца заради ниските си възнаграждения. Те настояват размерът им да бъде две минимални работни заплати. Медицинските специалисти се заканиха да организират голям протест в София на 15 май. Бившия министър на здравеопазването д-р Мими Виткова каза в студиото на   че сестрите не знаят какво точно им се предлага и как точно ще се случи това увеличение. Бившият директор на \"Пирогов\" д-р Спас Спасков пък попита какво точно искат мед. сестрите, защото ако се даде на всички по равно, пак ще има недоволни. , каза д-р Виткова. По думите ѝ има огромни диспропорции в заплатите в системата, дори и при самите лекари отново има диспропорция, което пък ще доведе до скорошна липса на много специалисти.  Бившият директор на \"Пирогов\" д-р Спас Спасков пък беше категоричен, че методиката за решаване на проблеми с отпускането на още средства от властта не работи, а според него възнагражденията на лекарите могат да се регулират през клиничните пътеки. Той и д-р Витквоа се съгласиха, че трябва да има реално остойностяване на клиничните пътеки. , категоричен беше д-р Спас Спасков пред  . Харесайте и страницата ни във Facebook ", "date": "2019.04.16", "title": "Експерти: Диспропорцията в заплатите и формирането им - само част от проблемите в здравеопазването ни"}
{"url": "https://www.bgonair.bg/bulgaria/2019-04-16/nashestvie-na-izborni-turisti-v-kiten", "text": "\r\n Кметът на Китен сигнализира за нашествие на \"изборни туристи\" преди местния вот. Според Катя Вълчева в града се наблюдавал наплив от желаещи да се регистрират по настоящ адрес. Местните пък са категорични, че новопристигналите са в пъти повече от сезонните работници, които идват тук преди старта на сезона.  В тихото морско градче присъствието на външни хора, извън сезона, прави впечатление на всички. \r\n\"За последните месец и половина около 30 човека някъде искат да се регистрират по настоящ адрес. Това е фрапантно за този период на годината, тъй като няма външни хора, няма персонал\", каза кметът на Китен. Вълчева също така допълни, че това не са работници за лятото, тъй като в Китен активният сезон започва едва след 5 юни. Според нея, за да се спре изборният туризъм трябва за местни избори хората да гласуват само и единствено по постоянен адрес.     ", "date": "2019.04.16", "title": "Нашествие на \"изборни туристи\" в Китен"}
{"url": "https://www.bgonair.bg/direktno/2019-04-16/genetikata-e-na-pat-da-pomogne-za-lechenieto-na-onkobolnite", "text": "\r\n Началника на Националната генетична лаборатория проф. Алексей Лазаров е на мнение, че генетиката е на път да помогне за лечението на онкоболните. Той е категоричен, че генотипът ни много се е променил в последните години. И тази тенденция ще продължи. Ръководителят на звеното по Пренатална медицина на МБАЛ \"Надежда\" д-р Кръстина Чачева обясни, че медицината и техниката са напреднали много. А феталната медицина помага за ранното диагностициране на аномалиите. Лазаров и Чачева са сред участниците в 10-тото издание на форума \"Бременност и детско здраве\", организиран от PULS.BG.  ", "date": "2019.04.16", "title": "Генетиката е на път да помогне за лечението на онкоболните"}
{"url": "https://www.bgonair.bg/economy/2019-04-16/izyazhdame-30-mln-yaytsa-po-velikden-kakvi-sa-obache-tsenite-predi-praznitsite", "text": "Близо 30 млн. яйца се консумират средно по великденските празници в България, съобщи председател на Съюза на птицевъдите в България проф. Димитър Белоречков пред Монитор, цитирано от  Професорът е категоричен, че няма опасност от дефицит даже ще има и за износ. \"Българските производители са подготвени и изкарват на пазара достатъчни количества“, поясни той. По думите му консумацията по празниците след Цветница от около 30 млн. яйца се покрива от производството в българските птицеферми за не повече от седмица. :Партидите са спазарени от цял месец назад и цените са равномерни и няма изгледи за покачване на цените от страна на производителите“, уточни той. На година у нас се консумират по около 160 яйца на човек от населението, като в тази цифра не се включват яйчният прах, който се използва основно за производството на козунаци, сладкиши и други хранителни продукти. У нас от този продукт годишно се произвеждат 500-600 тона, като за 1 кг яйчен прах са необходими към 100 яйца. За яйцата се препоръчва съхраняването на студено място, но дори и при стайна температура, трайността им е до 28 дни, обясни проф. Белоречков. През миналата година са изнесени около 170 млн. яйца, като доставките за консумация са били основно за съседните страни Гърция и Румъния, а за преработка в яйчен прах - в Холандия. През миналата седмица на едро яйцата поскъпнаха с 5,3% и средната им цена достигна 0.20 лв./бр., сочат данни от бюлетина на Държавната комисия по стоковите борси и тържищата. Снимка: Pixabay", "date": "2019.04.16", "title": "Изяждаме 30 млн. яйца по Великден. Какви са обаче цените преди празниците?"}
{"url": "https://www.bgonair.bg/economy/2019-04-16/balgariya-i-gruziya-s-proekt-za-internet-kabel-prez-cherno-more", "text": "България и Грузия ще се заемат с проект за изграждането на подводен интернет кабел през Черно море, за да засилят фериботните връзки. Това договориха двамата премиери Бойко Борисов и Мамука Бахтадзе днес в София. Според министър-председателя на Грузия икономическите връзки между двете страни се развиват ползотворно, а в последните години България е в топ 10 на търговските партньори на Грузия, съобщи  . Бахтадзе отбеляза, че с Борисов са обсъдили  увеличаването на капацитета на фериботните връзки между България и Грузия през Черно море. \"Оптимист съм, че в близко бъдеще ще можем да оповестим създаването на нов дигитален коридор, който свързва България с Грузия, Изтока със Запада\", каза Бахтадзе и заяви, че това е уникален проект за региона. Борисов пък бе категоричен, че се надява фериботите да станат от два на седмица на два на ден. \"Сега имаме два ферибота на седмица, амбицията ни е да ги направим по два на ден, което ще е добре за екологията и бизнеса. Усилено строим \"Хемус\", с подебен обмен ще върнем блясъка на пристанище Варна\", каза Борисов. За кабела за пренос на данни Борисов каза, че има желаещи инвеститори и \"даваме възможност на целия Каспийски регион да ползва интернет\". Снимка: Димитър Кьосемарлиев\\Bulgaria ON AIR    ", "date": "2019.04.16", "title": "България и Грузия с проект за интернет кабел през Черно море"}
{"url": "https://www.bgonair.bg/multimediya/2019-04-16/grupa-gradat-koyato-promenya-izkustvoto-v-balgariya", "text": "\r\n Една от най-важните групи в развитието на Българското изкуство са участници в това предаването - художествената група \"Градът\". Поводът е че 30 години след създаването си те отново правят изложба, в галерия Академия в НХА, която припомня постигнатото и го преосмисля. В студиото на предаването   по  , са изкуствоведът Филип Зидаров и художниците Андрей Даниел и Вихрони Попнеделев. Художниците Недко Солаков и Греди Асса също се включват в темата. Говорим и за съвременните измерения на бащинството с режисьора Димитър Коцев-Шошо, син на големия актьор Константин Коцев, с радиожурналиста Симеон Колев и с Мария Чомарова – психоаналитик и директор на фондация  \"Асоцияция Анимус\" и организатор на форума \"Бащите говорят\". Гостува ни певицата Мирослава Кацарова, с която говорим за джаз, рок, рап и новия ѝ концертен проект - \"Electronic Dreams\".            ", "date": "2019.04.16", "title": "Група \"Градът\", която променя изкуството в България"}
{"url": "https://www.bgonair.bg/sutreshen-blok/2019-04-16/vera-shandel-predstavya-dvoyna-kino-premiera-na-17-april", "text": "\r\n Музикантът и продуцент Вера Шандел представя двойна кино премиера на 19 април. Какви са сюжетите на филмите \"Малко късмет за по-късно\" и \"Животът е безкраен танц\", разказват самата тя и режисьорът Александър Смолянов. \"Малко късмет за по-късно\" показва задкулисния живот на боксьорите. По думите на Смолянов идеята е да се види колко мъжки спорт е боксът. Продукцията може да бъде определена като филм за ценностите, защото в този спорт нещата са почтени. \"Интересното е, че филмът не разказва само за задкулисния живот на боксьорите, но и какво се случва с тях след бокса\", допълни Шандел. Тя посочи, че в него се разказва за героите не само като спортисти, а и като човешки същества. Определя го като \"лек и приятен филм за живота\".  Гостите в \"България сутрин\" споделиха, че в ролите влизат Явор Борисов, който е трябвало да качи 15 кг за 3 месеца и Цветан Алексиев, когото са забелязали на фестивала \"Златна роза\". Другият филм, който представят - \"Животът е безкраен танц\" е за България и историята ѝ, видяна през погледа на музикантите от Sentimental Swingers, от които Шандел е част. \"В него разказваме за нашето минало и изборът да останем в България\", сподели пред Bulgaria ON AIR продуцентът. ", "date": "2019.04.16", "title": "Вера Шандел представя двойна кино премиера на 19 април"}
{"url": "https://www.bgonair.bg/bulgaria/2019-04-16/poreden-sluchay-na-agresiya-v-stolichniya-gradski-transport", "text": "Отново агресия в столичния градски транспорт. Клип, публикуван в социалните мрежи предизвика крайни реакции сред потребителите. Видеото е заснето в автобус 73 по маршрута му през квартал Овча купел. Вижда се как контрольорка задържа една от пътничките на вратата, не е ясно дали тя е имала билет. В скандала се намесва и трета жена, тъй като на пътничката ѝ става лошо, а контрольорката не я пуска да слезе от автобуса. През цялото време тече и разпра на висок тон. Клипа завършва как пътничката е слязла от автобуса и е клекнала до спирката.", "date": "2019.04.16", "title": "Пореден случай на агресия в столичния градски транспорт"}
{"url": "https://www.bgonair.bg/bulgaria/2019-04-16/megadeloto-za-iztochvaneto-na-ktb-prodalzhava-dnes", "text": "Мегаделото за източването на КТБ продължава. Очаква се днес основният свидетел Бисер Лазов да продължи с показанията си. Обвинението е за присвояване на над 2 млрд. лв. В предишните две заседания счетоводителят Лазов разказа подробно и хронологично факти около запознанството му с Цветан Василев и работата му с него. Той сподели, че се е почувствал предаден от своя работодател. Очаква се днес да бъдат цитирани имена на политици, които са влизали в кабинета на Цветан Василев. Харесайте и страницата ни във Facebook", "date": "2019.04.16", "title": "Мегаделото за източването на КТБ продължава днес"}
{"url": "https://www.bgonair.bg/bulgaria/2019-04-16/tarzhestveno-zasedanie-vav-veliko-tarnovo", "text": "\r\n Депутатите заседаваха тържествено в старата столица. Там беше и президентът Румен Радев. А малко преди това на площада беше пълно с хора, облечени във възрожденски дрехи.  На заседанието присъстваха членове от всички партии. Корнелия Нинова посочи, че над партийните убеждения стои почитта към хората, които са изградили държавата. Даниела Давидкова призова за единството и изрази радост, че и опозицията е присъствала на заседанието. \"Винаги сме били велика държава, с която да се гордеем\", отсече Валери Симеонов. Цвета Караянчева удари тържествено звънецът в залата. \"Днес, ние народните представители от 44 народно събрание имаме  нечувания късмет да стоим на скамейките, на които са стояли преди 140 години\", се обърна към присъстващите тя. Честванията продължават и тази вечер, когато ще има заря проверка.  ", "date": "2019.04.16", "title": "Тържествено заседание във Велико Търново"}
{"url": "https://www.bgonair.bg/bulgaria/2019-04-16/gerb-i-zemedeltsite-ot-nikola-petkov-podpisaha-sporazumenie-za-politichesko-satrudnichestvo", "text": "\n Споразумение за политическо сътрудничество подписаха ГЕРБ и земеделците от \"Никола Петков”. Премиерът и лидер на ГЕРБ Бойко Борисов се похвали, че да си сътрудничат с политиците от \"Никола Петков\" е най-лесно. \"Те се познават с възрастните или по-малко младите, така че да обединим всички сили срещу пълзящата диктатура, която искат да ни наложат нашите опоненти. Зле прикриват целите си, техните брутални действия станаха публично известни\", коментира той. \r\nШефът на предизборния щаб на ГЕРБ Цветан Цветанов припомни, че вече е подписано споразумение със СДС, както и с \"Обединени земеделци\". \"Направихме всички възможно да влезем в диалог с всички формации, които са част от Европейската народна партия и принадлежат към демократичната общност. Предстоят подписвания на подобни споразумения за подкрепа на листата за евроизборите с \"Гергьовден\", със \"Съюзът на репресираните от комунизма\" и с Българският демократичен форум сме в разговори\", обясни Цветанов. Венцислав Върбанов от \"Никола Петков\" коментира, че листата на ГЕРБ е балансирана и земеделците ще впрегнат максимално силите си, за да търсят подкрепа за нея.", "date": "2019.04.16", "title": "ГЕРБ и земеделците от \"Никола Петков\" подписаха споразумение за политическо сътрудничество"}
{"url": "https://www.bgonair.bg/bulgaria/2019-04-16/kola-blasna-uchenik-v-smolyan", "text": "\r\n 15-годишно момче е в болница, след като беше ударено от лек автомобил в Смолян. Ученикът е пресичал улица, когато го блъска колата, управлявана от 24-годишен мъж. На мястото на инцидента няма пешеходна пътека.  Детето е с черепно-мозъчна травма и е настанено в пловдивската болница. Шофьорът е тестван за алкохол, като пробата му е отрицателна. Мъжът е разпитан, след което е освободен.   ", "date": "2019.04.16", "title": "Кола блъсна ученик в Смолян"}
{"url": "https://www.bgonair.bg/bulgaria/2019-04-16/prevozvachi-preduprezhdavat-zaradi-tol-sistemata-i-hlyabat-poskapva", "text": "TОЛ таксите ще доведат до поскъпване на стоките, не само на транспортните услуги, алармират от Българската асоциация на сдруженията в автомобилния транспорт. \"От 18 филийки в хляба - три ще отиват за ТОЛ такса, а четири отиват за ДДС, останалото за разходи и печалба на производителя\", обясни Миролюб Столарски асоциацията, цитиран от  Превозвачите настояват държавата да отложи въвеждането на ТОЛ системата. По план тя трябва да функционира от средата на тази година за камионите над 3,5 тона. Вчера от КРИБ призоваха въвеждането на ТОЛ системата да се отложи и да се въведе от 2020 г. \"Очакваме хаос, защото системата все още не е изградена. По договор трябва да има 6-месечен тестов период, който да покаже, че системата работи и отчита коректно\", обясни пред Нова тв Илиян Филипов, председател на Българската асоциация на сдруженията в транспорта. Според него без тестов период ще има хаос. Миролюб Столарски обясни, че австрийска фирма изгражда системата и трябва да я предаде на АПИ. От АПИ обаче молели същата фирма да помага за обслужването на тази винетна система. \"Не е направена връзката между митниците и АПИ, не е направена и между НАП и АПИ. Ще стане така, че транзитният трафик ще минава безплатно. На митницата няма как да ги контролират. Системата изобщо не е изградена. В момента с една винетка минават 3 турски камиона\", заяви Столарски. Според него ТОЛ системата е \"изкривена\". \"Всички сме \"за\" системата. Но нито една държава не таксува втори, трети клас\", заяви Столарски. Той е категоричен, че няма как един превозвач да избере път, по който да не плати, например по третокласен път. \"Всички тези пари ще бъдат платени от българския потребител, а те никак не са малко. Това е разход, който ще вземем от  нашия клиент\", заяви Филипов. Той каза, че са разговаряли с АПИ и са предупредили, че с тези такси няма да се съгласят и ако трябва, ще преминат към протестни действия.  ", "date": "2019.04.16", "title": "Превозвачи предупреждават: Заради ТОЛ системата и хлябът поскъпва! "}
{"url": "https://www.bgonair.bg/bulgaria/2019-04-16/sled-katastrofata-lyutvi-mestan-ostana-bez-knizhka", "text": "\r\n Лидерът на ДОСТ Лютви Местан вече е без книжка след катастрофата, в която участва на пътя за \"Маказа\". Постановлението да му бъде отнето свидетелството за правоуправление е на Окръжната прокуратура в Кърджали, съобщиха от държавното обвинение. Шофьорската книжка е отнета на 16 април. Като мотив от прокуратурата посочват, че Лютви Местан е привлечен като обвиняем за катастрофата, в резултат на която е причинена смърт.  Събраните до момента доказателства са дали основание на прокуратурата да се приеме, че обвиняемият е извършил нарушения на Закона за движение по пътищата, в резултат на което по непредпазливост е причинил смъртта на 6-месечното бебе, което е пътувало в колата, движила се пътя с предимство.  По отношение на лидера на ДОСТ е взета мярка за неотклонение парична гаранция в размер на 10 000 лева.  Наложена му е забрана да напуска страната, съобщиха от прокуратурата.", "date": "2019.04.16", "title": "След катастрофата: Лютви Местан остана без книжка"}
