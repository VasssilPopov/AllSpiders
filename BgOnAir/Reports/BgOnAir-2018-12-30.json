{"url": "https://www.bgonair.bg/economy/2018-12-30/ot-dnes-e-v-sila-sporazumenieto-za-svobodna-targoviya", "text": "Споразумението за свободна търговия, известно първоначално като Транстихоокеанско партньорство, влиза в сила днес между 11 страни от Азиатско-тихоокеанския регион, информира  . САЩ бяха част от първоначалното споразумение, инициативата за което бе на бившия президент Барак Обама. Администрацията на Доналд Теръмп обаче изтегли страната от сделката.  Споразумението днес влиза в сила за шест държави - Япония, Мексико, Канада, Нова Зеландия, Сингапур и Австралия. Очаква се Виетнам да се присъедини в средата на януари, а ратификацията в Бруней, Чили, Перу и Малайзия все още предстои.", "date": "2018.12.30", "title": "От днес е в сила споразумението за свободна търговия"}
{"url": "https://www.bgonair.bg/world/2018-12-30/kinoto-muzikata-naukata-lichnostite-koito-svetat-izgubi-prez-2018-g", "text": "\r\n През август светът се сбогува с кралицата на соул музиката Арета Франклин. Тя е един от най-продаваните музикални изпълнители за всички времена. Певицата с неповторим глас е 18 пъти носител на наградата \"Грами\", включително една за цялостно творчество.  През октомври си отиде и легендата на френските шансони Шарл Азнавур. Често е наричан \"френският Франк Синатра\". Певецът, посветил 80 години от живота си да възпява любовта, е автор на над 1300 песни, стана първият френски изпълнител със звезда в Алеята на славата в Холивуд.  Светът се прости и с оперната прима Монсерат Кабайе. Неповторимото сопрано в продължение на 50 години завладява сърцата на почитателите си по целия свят. Партнирала си е на една сцена с известните тенори Лучано Павароти и Пласидо Доминго. Едно от най-известните ѝ участия е в песента \"Barcelona\", в която участва с великия Фреди Меркюри.  Огромна беше загубата и за любителите на комикси. Почина легендата Стан Лий. Създателят на едни от най-известните супергерои като Спайдърмен, Фантастичната четворка, Хълк, Капитан Америка, си отиде на 95 години.  Светът се раздели с един от най-великите си умове – Стивън Хокинг. Ученият, който доказа, че умът може да възтържествува над тленността на тялото, вдъхнови милиони хора и даде нови хоризонти на научната мисъл.  Мнозина го наричат \"най-искрящата звезда\" на модерната наука, а случайност или не - Хокинг напусна този свят на рождената дата на друг брилянтен учен - Албърт Айнщайн.", "date": "2018.12.30", "title": "Киното, музиката, науката - личностите, които светът изгуби през 2018 г."}
{"url": "https://www.bgonair.bg/bulgaria/2018-12-30/godinata-on-air-izmamnitsi-koito-se-predstavyat-za-gluhi-iskat-pari-za-blagotvoritelnost", "text": "\r\n В началото на лятото ви разказахме за една крайно порочна схема. Хора, представящи се за глухи, събираха дарения за изграждане на международен център. Измамниците спираха минувачите в центъра на София, за да искат пари. С тях се сблъска и екип на  . Срещали сте ги неведнъж. Разхождат се в центъра на големите градове у нас. Предлагат ви да се включите в подписка за създаване на международен център за хора с увреждания. Малко по-късно разбирате, че трябва да дарите пари – а сумата трябва да е над 20 лева.  При вида на камера обаче тези хора стават особено агресивни. Опитахме да разберем повече за центъра, за които събират дарения. Отговор не получихме. Разбрахме обаче, че не са с увреден слух.  От Съюза на глухите у нас поясниха, че подобни кампании не са инициирани нито от тях, нито на международно ниво.  Представители на неправителствени организации пък призовават да бъдем по-бдителни, защото има знаци, които ясно издават, че става дума за измама.  Въпреки че ние чуващите не можем да разпознаем правилните жестове в жестомимичния език, хората с увреден слух съветват да следим дали има логика в жестовете на тези, които събират пари.  Представители на неправителствения сектор смятат , че организацията на въпросната схема се развива в чужбина. ", "date": "2018.12.30", "title": "Годината ON AIR: Измамници, които се представят за глухи, искат пари за благотворителност"}
{"url": "https://www.bgonair.bg/bulgaria/2018-12-30/praznichno-patuvane-intenziven-trafik-na-kalotina", "text": "Наши зрителите ни изпратиха снимки от граничния пункт \"Калотина\", където има образувани опашки и желаещите да преминат в Сърбия трябва да изчакат повече от два часа.", "date": "2018.12.30", "title": "Празнично пътуване: Интензивен трафик на \"Калотина\""}
{"url": "https://www.bgonair.bg/bulgaria/2018-12-30/dva-avtomobila-sa-katastrofirali-vav-varna", "text": "Катастрофа между два леки автомобила е станала на кръстовището на булевард \"Цар Освободител\" и улица \"Атанас Москов\", съобщава Агенция \"Фокус\". От \"Пътна полиция\" уточниха, че при инцидента няма пострадали хора, но щетите по колите са сериозни. От областната дирекция на МВР обясняват още, че само днес във Варна са регистрирани 3 катастрофи с материални щети, а полицейското присъствие в града е засилено.", "date": "2018.12.30", "title": "Два автомобила са катастрофирали във Варна"}
{"url": "https://www.bgonair.bg/economy/2018-12-30/chetiri-banki-s-nadzorni-merki-ot-bnb", "text": "БНБ е приложила надзорни мерки спрямо четири банки, при които са установени нарушения на регулаторната рамка. Това става ясно от отчета на Централната банка за първото полугодие, публикуван на сайта й. От БНБ отчитат, че при някои банки има \"недостатъчна ангажираност\" на ръководствата в управлението на кредитния риск, съобщава сайта на БНР.  Според Централната банка при някои банки трябва да подобри цялостният подход спрямо процеса на вътрешен анализ на рисковете и адекватността на капитала. Препоръката на БНБ е заради изискването за по-добра устойчивост на кредитните институции в условията на стрес и необходимостта да се предвидят всички значими рискове, пише още в отчета на институцията.  В него се посочва, че банковата система е стабилна. ", "date": "2018.12.30", "title": "Четири банки с надзорни мерки от БНБ"}
{"url": "https://www.bgonair.bg/bulgaria/2018-12-30/novogodishni-promeni-v-dvizhenieto-i-mestata-za-parkirane-v-stolitsata", "text": "В София вече са в сила част от промените на движението и местата за паркиране, които ще важат до 1 януари. Те са във връзка с очакваното събиране на хора в центъра за новогодишната нощ. Забранява се престоят и паркирането на пътни превозни средства, както следва: 1. От 20:00 часа на 29.12.2018 г. до 18:00 часа на 01.01.2019 г.: на площад \"Княз Александър I\"; \r\nна ул. \"Дякон Игнатий\" между бул. \"Цар Освободител\" и ул. \"Аксаков\" и на ул. \"Дякон Игнатий\" от страната на градинката срещу ул. \"Аксаков\"; \r\nОт 08:00 до 19:30 часа на 31.12.2018 г. на ул. \"Кн. Александър I\" между бул. \"Цар Освободител\" и ул. \"Съборна\", с изключение на автомобилите ползващи \"служебен абонамент\" на пл. \"Кн. Александър\" и ул. \"Дякон Игнатий\". От 08:00 часа на 31.12.2018 г. до 06:00 часа на 01.01.2019 г.: на паркинга между Национална художествена галения и сградата на Народно събрание 2 и БНБ; \r\nна ул. \"Г. Бенковски\" между ул. \"Аксаков\" и бул. \"Цар Освободител\"; \r\nна ул. \"Аксаков\" между ул. \"Г. Бенковски\" и ул. \"Дякон Игнатии\"; \r\n\"Център за градска мобилност\" ЕАД закрива паркинг \"синя зона\" и \"служебен абонамент\" за времето и на местата посочени по-горе.  От 14:00 часа на 31.12.2018 г. до 06:00 часа на 01.01.2019 г. се забранява влизането на пътни превозни средства в двете посоки, с изключение на колите със специален режим, както следва: по бул. \"Цар Освободител\" между площад \"Независимост\" и ул. \"Г.С. Раковски\"; \r\nпо ул. \"Аксаков\" между ул. \"Бенковски\" и ул. \"Дякон Игнатий\"; \r\nпо ул. \"Георги Бенковски\" между ул. \"Аксаков\" и бул. \"Цар Освободител\"; \r\nпо ул. \"Княз Александър I\" между ул. \"Съборна\" и пл. \"Княз Александър I\"; \r\nпо ул. \"Леге\" между ул. \"Съборна\" и пл. \"Атанас Буров\"; \r\nЦГМ ще осигури специализирани автомобили за принудително преместване на паркирани в нарушение автомобили, само по нареждане на отдел \"Пътна полиция\" при СДВР.  В новогодишната нощ ще се движат столичното метро и част от наземния транспорт.", "date": "2018.12.30", "title": "Новогодишни промени в движението и местата за паркиране в столицата"}
{"url": "https://www.bgonair.bg/bulgaria/2018-12-30/ochakvat-ni-polozhitelni-temperaturi-no-s-oblatsi", "text": "Днес ще остане предимно облачно, но ще е почти без валежи. Ще духа слаб вятър от северозапад, съобщава  .  Минималните температури ще са предимно между минус 3 и 2 градуса, максималните - между 3 и 8 градуса, гласи прогнозата за времето на НИМХ. Над планините ще е предимно облачно, почти без валежи. Ще духа до умерен северозападен вятър. Максималната температура на височина 1200 метра ще е около минус 2 градуса, на 2000 метра - около минус 8 градуса.", "date": "2018.12.30", "title": "Очакват ни положителни температури, но с облаци"}
{"url": "https://www.bgonair.bg/bulgaria/2018-12-30/grisho-startira-noviya-sezon-utre-rano-sutrinta", "text": "Новият сезон за Григор Димитров ще стартира на 31 декември. Българинът ще се изправи срещу японеца Йошихито Нишиока във втория мач за деня на турнира в Бризбън, Австралия. Григор и Нишиока ще премерят сили на \"Пат Рафтър Арена\", а срещата ще започне не преди 05:00 часа българско време, съобщава  Ако преодолее този съперник, Гришо ще се изправи срещу победителя от двойката Джон Милман и Тенис Сандгрен, които също играят утре.", "date": "2018.12.30", "title": "Гришо стартира новия сезон утре рано сутринта"}
{"url": "https://www.bgonair.bg/bulgaria/2018-12-30/uchastakat-mezhdu-sofiya-i-plovdiv-na-magistrala-trakiya-nay-natovaren-prez-2018-godina", "text": "Оказва се, че участъкът на автомагистрала \"Тракия\" между София и Пловдив е най-натоварената отсечка от републиканската пътна мрежа през 2018 година. Това сочат данните от трафик камерите на Агенция \"Пътна инфраструктура\" към края на ноември. Там за денонощие са преминавали средно над 42 хиляди автомобила. Рекордът за най-много преминали автомобили за едно денонощие отново е на същата магистрала. На 20 юли през преброителния пункт на изхода на София са преминали близо 70 хиляди автомобила. Вторият най-натоварен пътен участък у нас е автомагистрала \"Хемус\" в частта ѝ между София и Ботевград. Там са отчетени да преминават над 28 хиляди автомобила на денонощие. Най-натоварен е бил трафикът на 24 юли когато са преминали близо 40 хиляди автомобила. Третата по натовареност е отсечката от София до Калотина, в участъка София – Божурище, с над 30 хиляди автомобила, преминали за денонощие. Днес отново е време за път за онези, които ще празнуват Новата година в друг град, в зимните ни курорти или дори в чужбина. ", "date": "2018.12.30", "title": "Участъкът между София и Пловдив на магистрала \"Тракия\" - най-натоварен през 2018 година"}
{"url": "https://www.bgonair.bg/world/2018-12-30/avtomobil-navleze-v-blizost-do-pistite-na-letishteto-v-hanover", "text": "Всички полети на летището в Хановер бяха отменени, след като автомобил се приближи до пистите. Той минал през бариера, след което тръгнал да преследва току-що кацнал самолет. Шофьорът е задържан. Засега мотивите му са неясни, но няма информация действията му да се смятат за тероризъм. Колата е с полски регистрационен номер, но водачът не говори полски. Тестът му за алкохол е отрицателен, но е възможно да е бил под въздействието на наркотици. Терминалите не са били евакуирани, а след това полетите са възобновени. Инцидентът става седмица, след като германските власти обявиха, че затягат сигурността по летищата заради разузнавателна информация.", "date": "2018.12.30", "title": "Автомобил навлезе в близост до пистите на летището в Хановер"}
{"url": "https://www.bgonair.bg/oporni-hora/2018-12-30/iliyana-yotova-s-ravnosmetka-za-2018-a-lipsva-ni-perspektiva-za-balgariya", "text": "\r\n Илияна Йотова с равносметка за 2018-а: Липсва ни перспектива за България! В скандалите през годината потъна политиката! Скандалите изместиха сериозната политика. Това е една от най-слабите години в парламента. Най-страшното е, че загубихме помежду си доверието, включително и между институциите. Не ни трябва нова Конституция. Някои политици я четат като дявола, евангелието. 2018-а завършва с много гняв! Това, което ме притеснава е ръстът на работещите бедни! Като плюс мога да отбележа успешното ни европредседателство.", "date": "2018.12.30", "title": "Илияна Йотова с равносметка за 2018-а: Липсва ни перспектива за България! "}
{"url": "https://www.bgonair.bg/world/2018-12-30/hilyadi-sarbi-izlyazoha-na-shestvie-pod-nadslov-edin-ot-pet-miliona", "text": "\r\n Хиляди сърби преминаха на мирно шествие по централните улици на столицата Белград. Те скандираха \"Вучич е крадец\" и настояват за свобода на медиите и край на насилието над журналисти и опозиционни политици.  Демонстрацията премина под надслов \"Един от пет милиона\" заради изявление на Вучич, че няма да изпълни нито едно от исканията на протестиращите дори, ако на улицата излязат пет милиона души. Поддръжниците на опозиционния блок \"Съюз за Сърбия“ определи президента Вучич като автократ, а партията му – корумпирана. В интервю за проправителствена телевизия той заяви, че е готов да обсъди исканията на опозицията, след като е бил раздразнен от група протестиращи, които са се опитали да влязат в сградата на медията. По-рано Вучич заяви, че е склонен да тества подкрепата за партията си на извънредни избори, въпреки че бившият външен министър Вук Йеремич и лидер на малката \"Народна партия\" заяви, че опозицията ще бойкотира евентуален вот.  Социологическо проучване показва, че управляващата \"Сръбска прогресивна партия\" на Вучич се радва на 53,5% подкрепа от избирателите, а останалите партии изостават доста.", "date": "2018.12.30", "title": "Хиляди сърби излязоха на шествие под надслов \"Един от пет милиона\""}
{"url": "https://www.bgonair.bg/oporni-hora/2018-12-30/plamen-yurukov-grazhdanskite-protesti-prez-2018-a-izmestiha-rolyata-na-opozitsiyata", "text": "\r\n Пламен Юруков: Гражданските протести през 2018- а изместиха ролята на опозицията! Под натиска на улицата се направиха значителни промени. Друг е въпросът, дали ще доведат до резултат. През тази година стана много популярно да се говори за консерватизма. Явно е дошло време за това. Преди 10 години, когато аз първи затоворих за него, никой в СДС не ме разбра. Все още не е решено с кой ще се коалира СДС. Тенденция е, че много хора се върнаха в партията- и аз включително тази година. Има бъдеще пред СДС!", "date": "2018.12.30", "title": "Пламен Юруков: Гражданските протести през 2018- а изместиха ролята на опозицията!"}
{"url": "https://www.bgonair.bg/reportazhi/2018-12-30/morskite-kurorti-sashto-posreshtat-turisti-za-nova-godina", "text": "\r\n В курортите ни вече се готвят да посрещнат първите гости за Новата година. Оказва се, че през последните години българите предпочитат да съчетаят празненствата със СПА и лечебни процедури.  Хотелите в Поморие, които предлагат СПА процедури, са предпочитани за празниците предимно от българи. Поморие е известно с поморийската кал и луга и така гостите разпускат през почивните дни.  За да привличат туристи за празниците се предлагат от еднодневни до четиридневни пакети. Цените са от 800 лв. на ден за двама, до 2400 лв. за четири дни, с включени закуска, вечеря и СПА процедури. Тази година в Поморие се хвалят освен с български туристи за празниците и с гости от Португалия, Румъния и Русия. ", "date": "2018.12.30", "title": "Морските курорти също посрещат туристи за Нова година"}
{"url": "https://www.bgonair.bg/world/2018-12-30/germanskata-politsiya-konfiskuva-850-kilograma-pirotehnika", "text": "Полицията в Германия конфискува 850 килограма фойерверки и пиротехника от дома на 23-годишен мъж от Хамбург. Те са били складирани в апартамента му, мазето и два микробуса. По закон, използването на фойерверки в Германия е разрешено само в новогодишната нощ, а продажбата им е разрешена само в последните три дни от годината. Някои германски градове вече въведоха забрана в централните части за използване на пиротехнически изделия в нощта срещу 1-ви януари.  ", "date": "2018.12.30", "title": "Германската полиция конфискува 850 килограма пиротехника"}
{"url": "https://www.bgonair.bg/world/2018-12-30/vlastite-v-germaniya-prizovaha-grazhdanite-da-ne-polzvat-foyerverki-na-nova-godina", "text": "Властите в Германия призовават всички празнуващи да се откажат от фойерверките в новогодишната вечер, за да се избегне замърсяването на въздуха. Според изчисленията на агенцията за околната среда около 4500 тона фин прах се издигат във въздуха над Германия в новогодишната нощ, което се равнява на над 15 на сто от количеството твърди частици, отделяни от пътния трафик всяка година. По закон, използването на фойерверки е разрешено само в новогодишната нощ. Някои германски градове вече въведоха забрана в централните части за използване на пиротехнически изделия в нощта срещу 1 януари.", "date": "2018.12.30", "title": "Властите в Германия призоваха гражданите да не ползват фойерверки на Нова година"}
{"url": "https://www.bgonair.bg/reportazhi/2018-12-30/sarbite-nedovolstvat-i-sreshtu-skapata-koledna-ukrasa-struva-pochti-3-miliona-evro", "text": "\r\n Освен срещу политиците в последните седмици, жителите на сръбската столица недоволстват и срещу празничната украса в Белград.  В едно от последните си предавания един от най-популярните телевизионни водещи в Сърбия Зоран Кесич пита: Как така новогодишната елха в Белград ни струва 83 хиляди евро? Същото няколко дни по-късно питат BBC и Guardian.  А жителите на сръбската столица си задават този въпрос още от септември – когато въпреки 30-градусовата жега и въпреки че Коледа се празнува чак на 7 януари, в града им бяха запалени коледните светлини. Питат се и дали като миналата година ще останат по улиците и площадите чак до март, преди да бъдат свалени.  И още: защо част от украсата е поставена така, че вече е свалена от вятъра и защо вместо нея местната власт не е изхарчила тези пари, за да смени счупените плочки по тротоарите.  Само за последните четири години общината в Белград е похарчила близо 7 млн. евро за коледни светлини и украса. Само тази година за това са били отделени почти 3 млн. евро. За сравнение в столицата на съседна Хърватия- Загреб, който редовно попада в класациите за най-красиви коледни базари, миналата година са похарчили около 800 хиляди евро. ", "date": "2018.12.30", "title": "Сърбите недоволстват и срещу скъпата коледна украса - струва почти 3 милиона евро"}
