{"url": "https://www.bgonair.bg/bulgaria/2019-01-21/pusnaha-ot-aresta-zadarzhaniya-mazh-sled-skandala-v-druzhba", "text": "\r\n Пуснаха от ареста задържания мъж, за когото от МВР твърдят, че ударил полицай след пътен инцидент. Сблъсъкът се разигра през уикенда в квартал \"Дружба\" . Според него не той е започнал първи с агресията.  \r\nНа излизане от районното Зоран Маглешев категорично отрече да е виновен. По негови думи той е съдействал на органите на реда, а полицаят сам се подхлъзнал и е паднал. От полицията са изискали видеозаписите, направени от Зоран по време на инцидента, но адвокатът на семейството го е посъветвал засега да не ги дава. За още новини харесайте и страницата ни във Facebook ", "date": "2019.01.21", "title": "Пуснаха от ареста задържания мъж след скандала в \"Дружба\""}
{"url": "https://www.bgonair.bg/bulgaria/2019-01-21/poreden-sblasak-mezhdu-prezidenstvoto-i-izpalnitelnata-vlast", "text": "\r\n На прага на третата година на Румен Радев в президенството – сблъсък между съпругата му Десислава и премиера Бойко Борисов.  \"Излезе първата дама, нахейти ви и вие мълчите. Не помните ли как се возеше на моторче\" - Тази реплика на лидера на ГЕРБ пред партийния актив в неделния следобед предизвика светкавична реакция у Десислава Радева.  В профила си във Facebook тя написа: \"Изпуснати\" реплики от типа \"Казвам ти, куме - сещай се снахо\" ме навеждат на мисълта, че в предстоящата надпревара има най-вече нападки срещу президента, вместо истинско политическо състезание. Дано греша. Оказа се, че греши, че тя е адресата на думите на Борисов. В речта си пред актива той връща лентата по времето, когато ГЕРБ се създава. Самият Борисов сам поясни пред ПИК, че в изказването си визира предишната жена до Сергей Станишев, сега депутат от БСП – Елена Йончева.  Въпреки че този път престрелката се оказа с халосни в грешна посока, сблъсъците между президентството и изпълнителната власт беляхаза първите две години на Румен Радев като президент. Следващите президентски избори са през 2021 година. Дотогава редовен вот ще има за евродепутати, местна власт и парламент. За още новини харесайте и страницата ни във Facebook ", "date": "2019.01.21", "title": "Пореден сблъсък между президенството и изпълнителната власт"}
{"url": "https://www.bgonair.bg/world/2019-01-21/pateshestvenichka-pochina-sled-izmrazvane", "text": "Пътешественичка, известна със страстта си към снимките по бански в различни планини, почина след измръзване. 36-годишната китайка, получила прозвището си \"пътешественик в бански\" е паднала в 20-метров процеп на най-високия връх в Тайван, но не успяла да се измъкне. Няколко групи от спасителни екипи са били изпратени да я търсят. Заради лошото време обаче търсенето било прекратено. За още новини харесайте и страницата ни във Facebook ", "date": "2019.01.21", "title": "Пътешественичка почина след измръзване"}
{"url": "https://www.bgonair.bg/denqt-on-air/2019-01-21/partiite-se-styagat-za-evrovota-kakvo-predstoi", "text": "\r\n \"Това, което видяхме от съвещанието на ГЕРБ, най-малко се говореше за битката за Европа и как ще изглежда тя. За всичко друго се говореше, но не и за това. Това съвещание остана в медийното пространство със силната критика на Борисов\", така журналистката Валерия Велева коментира националната предизборна среща на ГЕРБ.  В нея участваха около 2000 души, сред които народни представители, евродепутати, членове на областните и общинските ръководства на партията, кметове и представители на Общински съвети, както и министрите от квотата на ГЕРБ. В студиото на \" \" журналистката коментира, че Борисов е дал точна диагноза на състоянието на ГЕРБ - партия, която от 10 години е на власт, обрасла с много проблеми, заболяла от самодоволство, самодостатъчност.  Според нея тази диагноза е точна, въпросът е дали не е закъсняла и дали е точен моментът, в който трябва да бъде поставена.  \"ГЕРБ е партията на властта, партията, която се е сраснала с държавата и ще консумира негативите от това свое състояние, неизбежно е. Въпросът е до колко опозицията ще успее да има инициативата в тази битка\", обясни политологът Иво Инджов пред  . По неговите думи битка със сигурност ще има, защото през 2019 година ще се проведат 2 вида избори. Според него е възможно да има и предсрочни избори. Той коментира, че ГЕРБ е омръзнала на хората, но големият проблем е, че няма силна алтернатива в опозиционното пространство. Според Валерия Велева премиерът е притеснен от социологическите проучвания.  \"Той казваше, че има собствена социология, която е улицата. Този път вероятно вижда, че социологията на улицата и официалната съвпадат. Той вижда това недоверие, срива в рейтинга на ГЕРБ и затова поставя тези въпроси\", заяви журналистката  пред  . Според политолога Иво Инджов какво ще се случи с ГЕРБ зависи до голяма степен от състоянието на опозицията. За още новини харесайте и страницата ни във Facebook ", "date": "2019.01.21", "title": "Партиите се стягат за евровота. Какво предстои?"}
{"url": "https://www.bgonair.bg/denqt-on-air/2019-01-21/ahilesat-na-metodat-havala-izravnyavaneto-mezhdu-dvamata-havaldari", "text": "\r\n Как функционира методът \"хавала\" за финансиране на терористични процеси?  \"Има данни от целия ЕС за сериозен финансов поток. При този метод нямаме реално пренасяне на пари – нито през граница, нито през банки. Така се заобикалят важни контролни органи. Схемата е много трудно проследима, защото е нужно да имаш човек от вътре\", обясни експертът по международна сигурност Димитър Гърдев.  Според думите на госта в студиото на \"Денят ON AIR\" уязвимото на тази схема е изравняването между двата брокера, тъй като те взимат процент за тази услуга. Брокерите се наричат още \"хавалдари\".  \"Схемата е наблюдавана от много време, но е много трудно да се проследи, така че да бъде прекратена. Ефективният начин е това, което се случи в България. Задължително трябва да се реагира към подобни деяния, иначе те ще се увеличат. При акцията за задържане на над 40 човека се реагира много бързо. Не изтече информация. Но не бива да бъдем спокойни. Тези хора се занимават с много нелегални дейности. Законът ни за противодействие на тероризма е ефективен. Няма смисъл да се стига до атентат, за да се активизират властите\", категоричен бе той пред Bulgaria ON AIR.   За още новини харесайте Facebook страницата ни ", "date": "2019.01.21", "title": "Ахилесът на метода \"хавала\": Изравняването между двамата \"хавалдари\""}
{"url": "https://www.bgonair.bg/bulgaria/2019-01-21/kmetat-na-plovdiv-dovolen-ot-prokurorskata-proverka", "text": "\r\n Кметът на Пловдив Иван Тотев приветства проверката на прокуратурата във Фондация \"Пловдив 2019“.  Градоначалникът заяви още, че очаква така да спрат спекулациите около събитието. Проверката е за сключване на неизгодна сделка, от която е произлязла значителна вреда за организацията, ръководена от длъжностно лице. Разследването започна след скандала около изразходването на средствата за откриващото събитие на 12-и януари.  \"Нека да се направи проверката, на 30-ия ден да видим какъв е резултатът и от там нататък да кажем, приятели, затваряме страницата, хайде да гледаме позитивно. Нито една от хулите, които чухме от различни знайни и незнайни герои преди откриващото ни събитие, нито един от тях, не можа да повлияе на настроението на пловдивчани да дойдат на центъра\", заяви Тотев. За още новини харесайте и страницата ни във Facebook ", "date": "2019.01.21", "title": "Кметът на Пловдив доволен от прокурорската проверка"}
{"url": "https://www.bgonair.bg/bulgaria/2019-01-21/balgarin-tragva-ot-berlin-kam-vrah-shipka-s-kolelo", "text": "\r\n Българин, който живее в Германия, поема на поход към родината с колело. Крайната му цел е връх Шипка, иска да е там за трети март. Пътешестевник и мечтател. Родолюбец, който живее извън пределите на България. Ще се върне за кратко, но ще пътува дълго. Пътуването на Тодор към родината ще започне на 20-и февруари. Изходната точка е Александър Плац в Берлин, а крайната българския връх Шипка.  \"Искам да покажа с това пътуване, че любовта към България не спира, когато хванем самолетния полет за чужибна на Терминал 2\", споделя Тодор Андреев.  Иска да се върне, но му се струва невъзможно. В Германия животът на Тодор потръгнал добре. Работи в хранителен склад, а отскоро организира и своя фирма с която да внася работна ръка от България. Смята, че така ще помогне финансово на страната ни. За още новини харесайте и страницата ни във Facebook ", "date": "2019.01.21", "title": "Българин тръгва от Берлин към връх Шипка с колело"}
{"url": "https://www.bgonair.bg/world/2019-01-21/126-afganistanski-voenni-sa-zaginali-sled-kato-byaha-atakuvani-ot-talibani", "text": "Най-малко 126 военни са загинали при атака на талибаните срещу тренировъчен център в Афганистан. Около 8 часа тази сутрин бойците откриват огън по силите за сигурност в базата в централната провинция Вардак. След това един от тях успява да влезе в комплекса с кола-бомба и да я взриви. Според властите е възможно под отломките на сградата все още да има затрупани хора. През последните месеци талибаните зачестиха нападенията си срещу американски и афганистански военни. Часове след днешната атака обаче те обявиха, че са възобновили мирните преговори с Вашингтон. За още новини харесайте и страницата ни във Facebook ", "date": "2019.01.21", "title": "126 афганистански военни са загинали, след като бяха атакувани от талибани"}
{"url": "https://www.bgonair.bg/world/2019-01-21/izrael-bombardira-gvardeytsite-na-iranskata-revolyutsiya", "text": "Израелската армия нанесе тази нощ удари по ирански мишени в Сирия, след като вчера прихвана ракета, изстреляна от сирийска територия.  В съобщение на армията се посочва, че обстрелът е бил насочен по частите \"Кудс\" на \"Гвардейците на иранската революция\" в Сирия.  Очевидци разказаха, че в района на столицата Дамаск рано сутринта са се чували мощни експлозии в продължение на час. За още новини харесайте и страницата ни във Facebook ", "date": "2019.01.21", "title": "Израел бомбардира \"Гвардейците на иранската революция\""}
{"url": "https://www.bgonair.bg/world/2019-01-21/studen-atmosferen-front-blokira-chasti-ot-sasht-i-kanada", "text": "Студен атмосферен фронт обхвана големи части от САЩ и Канада, след като буря донесе обилни снеговалежи и леден дъжд. Това доведе до опасно заледяване.  През уикенда в щатите Върмонт, Мейн и Ню Хемпшър температурите паднаха до минус 10-15 градуса, а в Минесота живакът в термометрите отчете рекордните минус 37 градуса. На места снежната покривка е близо 50 сантиметра и се очкават нови снеговалежи.  Близо 2000 полета бяха отменени, а около 1500 бяха забавени заради заснежени писти и ниска видимост. Особено тежко е положението на летищата в Ню Йорк, Бостън, Чикаго и Портланд.  Лошото време обърка разписанията и на други видове транспорт. Заради снега има отменени влакове по натоварената линия Вашингтон - Бостън, както и от Ню Йорк за Пенсилвания. Десетки хиляди домакинства са без ток.  Канада също е засегната от суровата зима и основни летища в страната са отменили полети.", "date": "2019.01.21", "title": "Студен атмосферен фронт блокира части от САЩ и Канада"}
{"url": "https://www.bgonair.bg/world/2019-01-21/gratskiyat-parlament-debatira-ratifikatsiyata-na-pespanskoto-sporazumenie", "text": "Нова ключова седмица за споразумението между Скопие и Атина за името на Македония. Днес следобед започнаха дебатите по ратифицирането на договора от Преспа във Външната комисия на гръцкия парламент.  По-късно той ще бъде внесен и в пленарна зала, а вотът се очаква късно в четвъртък вечерта. Според социолозите сделката ще бъде одобрена с минимално мнозинство. Близо 70 процента от гърците са против споразумението с Македония.", "date": "2019.01.21", "title": "Гръцкият парламент дебатира ратификацията на Песпанското споразумение"}
{"url": "https://www.bgonair.bg/world/2019-01-21/rumaniya-s-krachka-nazad-ulesnyavat-amnistiraneto-na-polititsi", "text": "Румъния с още една крачка към амнистирането на политици, осъдени за корупция. Румънският правосъден министър изготви извънреден указ, който ще позволи на хора с присъди след 2014 година да ги оспорват.  Основанието – неправилно сформирани съдебни състави. Това е поредната спорна законодателна промяна на управляващите социалдемократи. От нея ще могат да се възползват някои високопоставени политици.  Сред тях и Ливиу Драгня, лидер на управляващата \"Социалдемократическа партия\", който е осъден условно за изборни измами. Опозицията веднага определи указа като незаконен.", "date": "2019.01.21", "title": "Румъния с крачка назад: Улесняват амнистирането на политици"}
{"url": "https://www.bgonair.bg/world/2019-01-21/mey-brexit-nyama-da-se-otlaga-i-shte-se-tarsi-rezerven-variant-za-irlandskata-granitsa", "text": "\r\n Brexit няма да се отлага и ще се търси резервен вариант за решаването на проблема с ирландската граница. Това обяви британският премиер Тереза Мей пред депутатите от парламента тази вечер.  Тя изтъкна, че ще поиска още отстъпки от Европейския съюз за резервен план за избягване на твърда граница в Ирландия. За пореден път Мей се обяви срещу призивите за провеждане на нов референдум, тъй като според нея това ще подкопае вярата в демокрацията. Тя ще проведе разговори с депутати от нейната Консервативна партия и от опозицията.  За още новини харесайте и страницата ни във Facebook ", "date": "2019.01.21", "title": "Тереза Мей: Brexit няма да се отлага "}
{"url": "https://www.bgonair.bg/denqt-on-air/2019-01-21/ivaylo-kalfin-brexit-bez-sdelka-nezhelan-no-mnogo-veroyaten-izhod", "text": "\r\n Днес британският премиер Тереза Мей представя пред парламента своя \"план Б\" за варианта, в който Великобритания излиза от Европейския съюз без сделка. \"Планът \"Б\" се оказа, че не е нищо ново. Тя казва, че ще се опита още веднъж да убеди депутатите, че това, което предлага е добро, че няма вариант да се търси друг изход и тя се опитва да предпази Великобритания от излизане без споразумение. Това са ѝ тезите - нищо ново не чуваме от това, което досега се казваше\", обясни Ивайло Калфин пред  . По неговите думи излизането от ЕС без сделка е възможно да се случи, но никой не го иска. Той обясни, че, за да бъде удължен срока за излизане на Великобритания от Съюза, Мей трябва да предложи нещо ново. \"Четох в пресата, че на последното заседание на Министерския съвет министър Захариева е казала, че над 300 споразумения между България и Великобритания ще трябва да се променят. Ако има такова нещо, най-нормалното нещо е да се покаже - къде е този план, кои са тези 300 споразумения, как те ще се отразят на различните сектори\", коментира Ивайло Калфин в студиото на \" \". По неговите думи ако българското правителство има план, той не може да е таен и трябва да бъде видян. За още новини харесайте и страницата ни във Facebook ", "date": "2019.01.21", "title": "Ивайло Калфин: Brexit без сделка - нежелан, но много вероятен изход"}
{"url": "https://www.bgonair.bg/world/2019-01-21/dva-koraba-pod-flaga-na-tanzaniya-goryat-v-kerchenskiya-proliv", "text": "Два кораба под флага на Танзания горят в района на Керченския пролив. На единия от плавателните съдове е имало експлозия. Последвал е пожар и пламъците са се прехвърлили на другия караб.  Най-малко 11 души са загинали. Други 12 са спасени във водите. Гъсти облаци черен дим се издигат във въздуха. В ход е спасителна операция. Смята се, че взривът може да е предизвикан. За още новини харесайте и страницата ни във Facebook ", "date": "2019.01.21", "title": "Два кораба под флага на Танзания горят в Керченския пролив"}
{"url": "https://www.bgonair.bg/operatsiya-istoriya/2019-01-21/teorii-na-konspiratsiyata-prokobata-nad-roda-kenedi", "text": "\r\n Защо Кенеди продължава да бъде най-харесвания американски президент? Какви тайни е искал да разкрие? Кои са били най-големите му врагове? Има ли скрита или закрита световна власт? Каква е истината за Царичина и българския генерален щаб? Спира ли някой умишлено научния прогрес? Идва ли краят на света, когото познаваме? В каква реалност живеем – измамна или истинска? Отговорите в интервюто на Росен Петров с журналиста и продуцента  Стойчо Керев    ", "date": "2019.01.21", "title": "Теории на конспирацията - прокобата над рода Кенеди"}
{"url": "https://www.bgonair.bg/bulgaria/2019-01-21/prekratyavat-razsledvaneto-na-smartta-na-sina-na-moskovski", "text": "Прокуратурата прекрати разследването за смъртта на сина на бившия транспортен министър Ивайло Московски.  Четиригодишният му син почина от черепно-мозъчна травма в Боровец миналата година, след като моторната шейна управлявана от баща му се заби в дърво.  Според мотивите на прокурора, Московски не е длъжен да знае правилата за управление на моторни шейни. А смъртта на детето е трагичен инцидент, а не е причинена по непредпазливост на бащата.", "date": "2019.01.21", "title": "Прекратяват разследването на смъртта на сина на Московски"}
{"url": "https://www.bgonair.bg/bulgaria/2019-01-21/privikaha-zhivko-martinov-na-razpit-zaradi-sudzhukgeyt", "text": "\n Бившият депутат на ГЕРБ Живко Мартинов е на разпит в специализираното следствие във връзка с прецизиране на обвинението, станало известно като \"Суджукгейт\".  Той е обвинен, че е изнудвал бизнесмен в Добрич да му даде 4 тона суджук, 30 кг. филе \"Елена\" и 30 кг. телешка пастърма. Деликатесите, твърдял Мартинов, били предназначени за премиера Бойко Борисов.  Изнудването продължило една година - от януари 2012 г. до януари 2013 г., твърди прокуратурата. За нанесената щета за над 36 хил. лева Живко Мартинов е заплашен с лишаване от свобода до 15 години. За още новини харесайте и страницата ни във Facebook ", "date": "2019.01.21", "title": "Привикаха Живко Мартинов на разпит заради \"Суджукгейт\""}
{"url": "https://www.bgonair.bg/bulgaria/2019-01-21/ot-utre-i-v-oblast-plovdiv-e-v-gripna-epidemiya", "text": "От утре и област Пловдив е в грипна епидемия. Така областите станаха осем. Близо 600 училища и детски градини в страната остават затворени заради грипната ваканция. От днес в грипна ваканция са всички училища в областите Смолян и Пазарджик. В петък и там беше обявена грипна епидемия. В Шумен и Стара Загора грипната ваканция е удължена до утре включително. Според експертите пикът на грипната вълна още не е достигнат. Те препоръчват да се избягват затворени пространства, където се събират повече хора и често проветряване на помещенията, в които се намираме. За още новини харесайте и страницата ни във Facebook  .", "date": "2019.01.21", "title": "От утре и област Пловдив е в грипна епидемия"}
{"url": "https://www.bgonair.bg/bulgaria/2019-01-21/edva-chetvart-ot-nuzhdaeshtite-se-ot-vinetka-uspeli-da-ya-zakupyat-ili-prezaveryat", "text": "Едва една четвърт от нуждаещите се от винетка шофьори са успели да закупят или презаверят електронния документ за 2019 година. Това показват данните от изследване на социологическа агенция АФИС.  Една пета от анкетираните са направили опит да си купят винетки, но не са успели.  За хаоса с новата система за контрол върху движението по националната пътна мрежа хората най-често обвиняват изпълнителната власт, а не фирмата изпълнител.  Изводът от проучването е, че плащаме по-скоро за лошо пътно строителство и лоши пътни ремонти. За още новини харесайте и страницата ни във Facebook ", "date": "2019.01.21", "title": "Едва четвърт от нуждаещите се от винетка успели да я закупят или презаверят"}
{"url": "https://www.bgonair.bg/reportazhi/2019-01-21/blizo-600-lekarstva-za-tezhki-bolesti-sa-na-pat-da-izcheznat-ot-apteki-v-stranata", "text": "\r\n Близо 600 лекарства за тежки болести, които здравната каса покрива на 100%, са на път да изчезнат от голяма част от аптеките в страната. Причината е, че Касата възнамерява да отнеме двата лева стимул за обработка на протоколите и рецептите за тях, които в момента превежда на аптеките.  Според фармацевтите, ако тези промени влязат в сила, малките предприятия ще спрат да предлагат скъпоструващи лекарства, а пациентите от малките населени места ще трябва да пътуват до големите градове, за да си доставят животоспасяващи лекарства. \"Има много скъпоструващи терапии. Примерно имаме пациенти с лекарства на сума 30 000 лв., които аптеката трябва да купи да обработи документите и съответно Здравната каса да възстанови тази сума, ако аптеката няма този финансов ресурс да го плати\", споделя Красимира Благоева. Фармацевтите предупреждават още, че тези пари са единственият им стимул да зареждат лекарства, от които нищо не печелят. Не мислят, че трябва да го правят безвъзмездно, а пациентите се опасяват , че тази таксата от 2 лева може да се прехвърли на тях.  За още новини харесайте и страницата ни във Facebook ", "date": "2019.01.21", "title": "Близо 600 лекарства за тежки болести са на път да изчезнат от аптеки в страната"}
{"url": "https://www.bgonair.bg/bulgaria/2019-01-21/balgariya-kaza-posledno-sbogom-na-ivan-vutsov", "text": "\r\n \n Прощаваме се с легендата на \"Левски\" и българския футбол Иван Вуцов. Той почина в петък на 79-годишна възраст. В 10 часа започна поклонението във фоайето на Националния стадион \"Васил Левски\", а в този час в църквата \"Света София\" е опелото. Стотици политици, обществени лица и спортни деятели се стекоха на Националния стадион и в църквата, за да изпратят Вуцов в последния му земен път. Той ще бъде запомнен като прекрасен управленец и спортсмен на терена и извън него. Вуцов остава в история като човека, извел \"Левски\" до едни от най-значимите европейски победи и като селекционера, извел футболните ни национали до Световното първенство в Мексико. За още новини харесайте и страницата ни във Facebook", "date": "2019.01.21", "title": "България каза последно сбогом на Иван Вуцов"}
{"url": "https://www.bgonair.bg/bulgaria/2019-01-21/s-ritual-po-miene-na-ratse-otbelyazaha-v-parva-sagbal-sveta-sofiya-denya-na-rodilnata-pomosht", "text": "\n Тържественият ритуал \"миене на ръце\" се проведе в Първа САГБАЛ \"Света София\" по повод Деня на родилната помощ. Събитоето започна с обиколка на изцяло обновеното отделение по хирургия на млечната жлеза в лечебното заведение. Столичната община финансира ремонта с 250 000 лв. Участие в събитието взеха кметът на София Йорданка Фандъкова, зам.-кметът по направление \"Финанси и стопанска дейност\" ДОнчо Барбалов и ве. и. д. зам.-кмет по направление \"Столично общинско здравеопазване.", "date": "2019.01.21", "title": "С ритуал по \"миене на ръце\" отбелязаха в Първа САГБАЛ \"Света София\" Деня на родилната помощ"}
{"url": "https://www.bgonair.bg/bulgaria/2019-01-21/obvineniya-za-falshivi-telk-dokumenti-shte-badat-povdignati-v-silistra", "text": "\r\n Прокуратурата с мащабна акция в цялата страна срещу измамите с ТЕЛК. Разследват се стотици случаи на неправомерно отпускани инвалидни пенсии, които са ощетили държавата Мащабна акция в цялата страна започнаха прокуратурата, \"Икономическа полиция” и НОИ, като мишената са неправомерно отпусканите инвалидни пенсии след измами с ТЕЛК. На пресконференция зам.-главният прокурор Иван Гешев, главният секретар на МВР Ивайло Иванов и началникът на осигурителния институт Ивайло Иванов посочиха, че се разследват стотици случаи, които може да са ощетили държавата с милиони. Към момента няма задържани, но в Силистра са открити стотици лични карти, медицински документи, бланки на ТЕЛК и т.н. Претърсван е и домът на бивша кметица. Гешев посочи, че именно в този регион е най-напреднала работата по досъдебните производства и скоро ще има повдигнати обвинения. По думите му \"мрежа от посредници” е давала възможност \"срещу 600 лева, без да правиш нищо, да получиш документи за ТЕЛК и инвалидна пенсия”.  340 хил. българи получиха по-ниски пенсии. Главният секретар на МВР отбеляза, че на други места в страната исканата сума е достигала 2500 лв. Акцията е започнала в районите с най-голям процент инвалидни пенсии – Силистра, Разград, Габрово, Враца, Монтана.  Само в случая с крайдунавския град са били разпитани над 200 души. Разходите за инвалидни пенсии продължават да растат до степен през миналата година да са били дадени 1,566 млрд. лв. за лица с общо заболяване. На този фон намалява осигурителният стаж на получилите ТЕЛК, а половината от тях и продължават да работят.  Ивайло Иванов от Осигурителния институт посочи, че инвалидният статут дава допълнителни социални права – интеграционни добавки, месечни помощи, безплатни винетки и др. \"Не сме толкова бедни, просто се краде много – ако тези стотици милиони отиваха при хората, които имат нужда, не мисля, че щяхме да сме толкова по-различни от всяка европейска държава”, коментира Иван Гешев. За още новини харесайте и страницата ни във Facebook ", "date": "2019.01.21", "title": "Прокуратурата с мащабна акция в цялата страна срещу измамите с ТЕЛК"}
{"url": "https://www.bgonair.bg/bulgaria/2019-01-21/gripat-se-razrastva-ot-dnes-i-dobrich-e-v-gripna-epidemiya", "text": "\r\n Грипът продължава да настъпва. От днес област Добрич е в грипна епидемия, а от утре - областите Пловдив и София. В Пловдив болестта взе и две жертви. От усложнения след бронхопневномия са починали две жени на 40 и 42 години. Близо 600 училища и детски градини в страната остават затворени, заради грипната ваканция. От днес в такава ваканция са всички училища в областите Смолян и Пазарджик. В Шумен и Стара Загора грипната ваканция е удължена до утре включително. Според експертите пикът на грипната вълна още не е достигнат. Те препоръчват да се избягват затворени пространства, където се събират повече хора и често да се проветряват помещенията, в които се намираме. Както и да не ходим болни на работа и да не се самолекуваме. За още новини харесайте и страницата ни във Facebook ", "date": "2019.01.21", "title": "Грипът се разраства. От днес и Добрич е в грипна епидемия"}
