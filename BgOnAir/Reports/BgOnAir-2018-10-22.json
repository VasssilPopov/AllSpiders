{"url": "https://www.bgonair.bg/world/2018-10-22/frantsuzi-protestirat-sreshtu-homofobiyata-v-parizh", "text": "Хиляди се събраха на протест срещу хомофобията в Париж. Демонстрацията беше провокирана от поредица от нападения срещу хора с нетрадиционна сексуална ориентация през последните седмици.  Неправителствени организации призоваваха френското правителството да започне кампания против хомофобията.  На събитието присъства и министърът на културата Франк Ристер. Той заяви, че е недопустимо жени и мъже да бъдат нападани заради това, което са.", "date": "2018.10.22", "title": "Французи протестират срещу хомофобията в Париж"}
{"url": "https://www.bgonair.bg/denqt-on-air/2018-10-22/ima-li-politicheska-igra-v-reshenieto-na-rpts-za-konstantinopolskata-patriarshiya", "text": "\r\n Синодът на Руската православна църква взе решение да прекрати изцяло евхаристичното си общение с Константинополската партиаршия. Toва съобщи Волоколамският митрополит Иларион след заседание на Синода в беларуската столица Минск преди седмица. \"Подобни сътресения в православния свят създават не само напрежение, но и множество конфликти, на които впоследствие ставаме свидетели. В случая по-скоро Кремъл нареди на Руската православна църква да вземе подобно решение. В основата стои една политическа игра\", коментира в студиото на  богословът проф. Дилян Николчев. Решението на висшия клир на РПЦ бе предшествано от състояло се от 9 до 11 октомври заседание на Синода на Вселенската патриаршия, който потвърди решението за предоставяне на автокефалия на Украинската православна църква и отмени решението си от 1686 г. за преминаването на Киевската митрополия под юрисдикция на Московската патриаршия. Освен това синодът в Истанбул сне анатемата върху Филарет и Макарий - архиереите на отцепилите се от Москва Киевска патриаршия и Украинска автокефална църква. \"Само няколко дни по-рано политическото ръководство на Кремъл свика Съвета за национална сигурност на Русия. А първият въпрос, който всеки богослов трябва да си зададе е защо един такъв орган ще взима решение по отношение на един чисто църковен въпрос\", отбеляза още проф. Николчев.", "date": "2018.10.22", "title": "Има ли политическа игра в решението на РПЦ за Константинополската патриаршия?"}
{"url": "https://www.bgonair.bg/world/2018-10-22/63-martvi-bebeta-byaha-namereni-pri-obisk-na-pogrebalno-byuro-v-detroyt", "text": "\r\n При обиск на погребално бюро властите се натъкнали на труповете на 63 бебета. Самоличността им все още се изяснява, а погребалното бюро беше затворено от органите на реда. При обиска полицията се натъква на ужасяваща гледка - телата на децата били скрити в кутии и хладилни камери. Установено е, че някои от бебетата са починали през 2015 година, но не е издаден смъртен акт.  Свидетел посочва, че вече е съдил погребалния дом заради съхраняването на мъртвородени и живородени бебета в университетската морга, без знанието на родителите. Ужасяващото откритие се случва само седмица след като в друго погребално бюро са откритителата на други 11 бебета. Според полицията засега не е установена връзка между двата случая. Предполага се обаче, че става въпрос за неиздадени смъртни актове и нежелани от родителите погребения. Според законите в Мичиган управителите на погребални домове, които държат органи повече от 180 дни, могат да бъдат осъдени на 10 години затвор.", "date": "2018.10.22", "title": "Ужасяващо: Откриха 63 мъртви бебета в погребално бюро в Детройт"}
{"url": "https://www.bgonair.bg/economy/2018-10-22/spad-v-dalga-na-balgariya-za-2017-g-e-namalyal-do-256-ot-bvp", "text": "Дългът на България за 2017 г. е в размер на 25,908 млрд. лева, което се равнява на 25,6% от брутния вътрешен продукт (БВП) на страната, а това показва спад в сравнение с предишната година. Това са окончателните данни на Националния статистически институт (НСИ) за миналата година, публикувани днес. Дългът на България за 2016 г. възлезе на 27,3 млрд. лв., или над 29% от БВП. Тогава той се повиши чувствително спрямо предходната 2015 г., когато беше 25,99%. През 2014 г. той достигна 26,97%, докато през 2013 г. беше значително по-нисък – 17,01%, показват  още данните на националната статистика. През миналата година институционален сектор \"Държавно управление\" отчита бюджетен излишък от 1,145 млрд. лева, или 1,1% от БВП, който стабилно расте през последните години. Само през 2014 г. секторът е отбелязал огромен дефицит от 4,5 млрд. лева. Излишъкът в подсектор \"Централно управление\", в който влизат всички държавни предприятия, е в размер на 969  млн. лв., или 1% от БВП. Подсектор \"Местно управление\" (общини, общински предприятия и фондове) е реализирал излишък от 239 млн. лв., а в подсектор \"Социалноосигурителни фондове\" има дефицит от 63 млн. лева. Четете още по темата в Снимка: Pixabay.com", "date": "2018.10.22", "title": "Спад в дълга на България, за 2017 г. е намалял до 25,6% от БВП"}
{"url": "https://www.bgonair.bg/world/2018-10-22/hilyadi-dushi-na-protest-v-drezden-sreshtu-kraynodyasnoto-dvizhenie-pegida", "text": "\r\n Близо 10 хиляди души излязоха по улиците на германския град Дрезден. Демонстрантите скандираха срещу крайнодясното анти имигрантско движение Пегида, което също провеждаше митинг в града. Протестът бе организиран по призива на синдикати и граждански организации и премина под надслов \"Сърце, а не омраза\". По същото време в Дрезден движението Пегида отбелязваше 4-та годишнина от основаването си с доста по-малоброен митинг. Премиерът на провинция Саксония Михаел Кречмер призова протестиращите и от двата митинга към толерантност.  От полицията в Дрезден обявиха, че двете демонстрации са преминали мирно и не е имало инциденти. През последните години митингите на Пегида събират все по-малко поддръжници след масовите демонстрации през 2015 година, на които присъстваха по 25 хиляди души, скандиращи срещу наплива на имигранти към Германия.", "date": "2018.10.22", "title": "Хиляди на протест в Дрезден срещу крайнодясното движение Пегида"}
{"url": "https://www.bgonair.bg/denqt-on-air/2018-10-22/granitsata-mezhdu-irlandiya-i-severna-irlandiya-osnovniyat-problem-pred-brexit", "text": "\r\n Тереза Мей не разполага с почти никакво време, за да реши големия проблем с Brexit. Преговорите около раздялата на Великобритания с Европейския съюз буксуват. Стотици хиляди англичани пък се събраха на пореден протест в Лондон. Границата между Ирландия и Северна Ирландия е основният проблем, който е останал за решаване, смята бившият зам.-министър на външните работи Любомир Кючуков. \"Докато няма договореност по всички въпроси, значи няма договор. Не може да се сключи договор с нерешен въпрос за Ирландия\", посочи той пред Bulgaria ON AIR и предупреди, че може да се възобнови насилието в Северна Ирландия.  За да няма граница Обединеното кралство трябва да има споразумение с ЕС за участие в общото икономическо пространство. За да имат достъп до огромния общ пазар на ЕС, тези страни приемат всички права на ЕС, не участват в промяната на тези правила и си плащат, обясни Кючуков в предаването \"Денят ON AIR\". Той открои вътрешното противопоставяне в управляващата консервативна партия, в която има привърженици и на Brexit, и на оставане в ЕС. По думите му Борис Джонсън е направил заявка за лидерство на партията не сега, а след време. \"Докато на власт е това правителство втори референдум не би могло да има\", подчерта Любомир Кючуков и добави, че е много реална възможността да не се постигне договореност. \"Половината от британските граждани ще се чувстват излъгани\", завърши бившият зам.-министър на външните работи.", "date": "2018.10.22", "title": "Границата между Ирландия и Северна Ирландия - основният проблем пред Brexit"}
{"url": "https://www.bgonair.bg/world/2018-10-22/voden-ad-v-rim-poroen-dazhd-navodni-ulitsite-na-mesta-udari-i-gradushka", "text": "Улиците в Рим се превърнаха в реки след проливния дъжд, който се изля над италианската столица в неделната вечер.  В някои райони удари и градушка, която запуши отиводнителните канали.  За 30 минути над източните райони бяха измерени над 70 литра на квадратен метър дъжд.  Поредицата от мощни бури, които преминават през Италия, са заради необичайно бурното време в Средиземноморието.", "date": "2018.10.22", "title": "Воден ад в Рим: Пороен дъжд наводни улиците, на места удари и градушка"}
{"url": "https://www.bgonair.bg/world/2018-10-22/upravlyavashtite-v-polsha-specheliha-mestnite-izbori-v-stranata", "text": "Управляващата партия \"Право и справедливост\" печели провелите се вчера местни избори в Полша. Резултатите от екзит пол проучванията показват, че политическата формация на Ярослав Качински е получил подкрепа от 32,3 на сто срещу 24,7% за опозиционната центристка \"Гражданска коалиция\".  Избирателната активност е била 41,6%. Това е най-сериозният тест за управляващите, откакто поеха властта през 2015 година.  Вотът се състоя на фона на скандалната съдебна реформа, която властите във Варшава наложиха въпреки общественото недоволство и критиките от страна на Брюксел.", "date": "2018.10.22", "title": "Управляващите в Полша спечелиха местните избори в страната"}
{"url": "https://www.bgonair.bg/world/2018-10-22/kervanat-s-migranti-na-granitsata-mezhdu-meksiko-i-gvatemala-otnovo-poe-kam-sasht", "text": "Керванът с мигранти на границата между Мексико и Гватемала, чиито брой през уикенда нарасна до близо 5000 души, отново пое към САЩ.  Опитите на мексиканските сили за борба с безредиците да спрат огромния наплив от хора в петък, бе неуспешен.  Въпреки че полицията използва сълзотворен газ, около 2 хиляди души все пак успяха да прекосят незаконно реката, която разделя двете държави.  Мексиканските власти предложиха убежище на жените и децата, които обаче отказаха да бъдат настанени в бежански лагери, защото се страхуват от депортация.  Керванът не бе спрян и от заплахите на американския президент Доналд Тръмп, че на американо-мексиканската граница мигрантите ще бъдат посрещнати от армията.", "date": "2018.10.22", "title": "Керванът с мигранти на границата между Мексико и Гватемала отново пое към САЩ"}
{"url": "https://www.bgonair.bg/sutreshen-blok/2018-10-22/mnogohilyadni-protesti-sreshtu-brexit-i-iskane-za-nov-referendum-za-izlizane-ot-es", "text": "\r\n Неясното бъдеще и буксуващите преговори около раздялата на Великобритания с Европейския съюз рефлектираха върху народа на Острова. Стотици хиляди англичани се събраха на протест в Лондон с настояване за нов референдум по сделката за излизане на страната от ЕС. \"Хората бяха излъгани в самото начало с много фалшиви новини и недомлъвки. Brexit е пример как не трябва да се управлява една държава. Най-добрият проект на Европа - ЕС, който е донесъл мир и сътрудничество, пак се оказа несъвършен. Вотът за Brexit не почива на вярна информация. Вотът беше между информирани и дезинформирани\", коментира известният преводач Мариана Хил.  Пред Bulgaria ON AIR тя подчерта, че няма как за толкова кратко време да бъде постигнато съгласие между двете страни. Според нея преходният период трябва да бъде удължен. \"ЕС не е правен за да влиза и излиза някой, той не е въртяща се врата\", отбеляза Мариана Хил.  Писателят и журналист Владимир Левчев пък посочи, че Великобритания винаги е била с единия крак в Европа. По думите му ЕС е много хлабава конфедерация и по-скоро това е пролемът.  \"Хората бяха подведени. Намесата е много лесна чрез социални медии и фалшиви новини. Не мисля, че и за ЕС е добра тази раздяла. Разпадането на ЕС ще бъде пагубно за страни като България\", обясни Левчев в \"България сутрин\".", "date": "2018.10.22", "title": "Многохилядни протести срещу Brexit и искане за нов референдум за излизане от ЕС"}
{"url": "https://www.bgonair.bg/bulgaria/2018-10-22/nad-40-ot-balgarskite-uchenitsi-do-15-g-ne-mogat-da-razberat-tova-koeto-chetat", "text": "Над 40% от българските ученици до 15 г. не могат да разберат това, което четат, сочи доклад на екрокомисаря по образованието Тибор Наврачич. Това означава, че почти всеки втори ученик не може да осмисли текста. Страната ни е на последно място в ЕС по този показател, като в доклада се посочва още, че нещата не се подобряват, а напротив – влошават се, съобщиха от През 2014 г. процентът е 39.4%, през 2017-а той вече скача на 41.5%. В доклада се проследява изпълнението на шест образователни цели, които страните членки трябва да изпълнят до 2020г. Според една от тях процентът на децата с недостатъчни знания и умения по четене, математика и науки трябва да падне под 15 на сто. Другите са свързани с ранното отпадане на учениците от образователната система, обхватът на децата в предучилищно обучение и нивото на заетост сред новозавършилите. При работещите новозавършили имаме чувствително подобрение - от 65.4% на 77.7%. Средно за ЕС процентът е 80 на сто. Важен акцент, който трябва да се изпълни е и висшистите между 30 и 34 г. да стигнат до 40%. По този показател страната ни има подобрение – от 30.9% през 2014г., то през 2017г. висшистите между 30 и 34 г. са достигнали 32.8% от всички. \"България прилага реформи на всички нива в образованието, то е сред политическите приоритети. Въпреки че мерките все още не успяват да се справят с предизвикателствата има целенасочени усилия за намаляване на ранното детско отпадане от училище\", отбелязва еврокомисар Тибор Наврачич, цитиран от \"Монитор\". \r\nСнимка: Pixabay Четете повече на  \r\n ", "date": "2018.10.22", "title": "Над 40% от българските ученици до 15 г. не могат да разберат това, което четат"}
{"url": "https://www.bgonair.bg/world/2018-10-22/evrodeputatite-obsazhdat-ubiystvoto-na-dzhamal-hashogi-v-istanbul", "text": "\r\n Убийството на Джамал Хашоги ще влезе в програмата на започващата тази вечер сесия на Европейския парламент в Страсбург.  Евродепутатите ще обсъдят случая на фона на растящия натиск върху Саудитска Арабия, която призна, че журналистът е бил убит в консулската ѝ служба в Истанбул, но не знае къде е тялото му. Саудитският външен министър каза, че убийството е било \"огромна грешка\" и обеща на семейството му, че отговорните ще бъдат наказани.  Междувременно властите в Анкара назначиха охрана за годеницата на Хашоги, тъй като тя е турска гражданка. Жената сама е поискала защита, защото смята, че животът ѝ е под заплаха.", "date": "2018.10.22", "title": "Евродепутатите обсъждат убийството на Джамал Хашоги в Истанбул"}
{"url": "https://www.bgonair.bg/bulgaria/2018-10-22/minimalnata-rabotna-zaplata-shte-bade-560-lv-ot-1-yanuari-dogodina", "text": "Минималната работна заплата от 1 януари ще е 560 лева. Това става ясно от проектобюджета за 2019-та година, който Министерството на финансите публикува на интернет страницата си. Заплатите на учителите ще бъдат повишени с 20 процента догодина, а в държавната администрация възнагражденията ще се актуализират с 10 на сто. Според друго предложение – максималният осигурителен доход ще стане 3000 лева.  Повишение на доходите ще има и за пенсионерите. Всички пенсии ще нарастнат с 5,7 процента от 1 юли. Така минималната ще достигне 220 лева, а максималната ще е 1200 лева.   Според това за какво ще се харчат държавните пари, основният приоритет на държавата през 2019-та ще е социалната политика. За тази сфера ще бъдат дадени почти 14 милиарда лева.  Здравеопазването се нарежда на второ място с над 5 милиарда лева. Също 5 милиарда лева ще отидат за финансиране на сектор \"Отбрана и сигурност“, а за образование – 4 милиарда и 200 милиона лева.  Прогнозираният ръст на Брутния вътрешен продукт за 2019-та е 3,7 на сто. Заложената средногодишна инфлация е три процента. Отново разходите, които ще бъдат направени през бюджета ще надвишават приходите, но заложеният дефицит е малък – 0,5 на сто. Очаква се проектобюджетът за 2019-та да бъде одобрен от правителството през следващата седмица.", "date": "2018.10.22", "title": "Минималната работна заплата става 560 лв. от 1 януари"}
{"url": "https://www.bgonair.bg/reportazhi/2018-10-22/losho-za-shofyorite-novi-restriktsii-za-parkiraneto-v-sofiya", "text": "\r\n На прага на поредното разширяване на \"Зелената зона\" в София, вече се обсъждат нови рестрикции за паркирането. Новите правила ще засегнат най-вече \"Лозенец\", където паркирането става платено навсякъде.  \"Зелената зона\" ще обхване и така наречения горен \"Лозенец\" - паркирането ще е лев на час и ще можем да оставим колата си до 4 часа. А в столицата все повече се мисли как да се реши проблемът не само в центъра, но и в кварталите.  Следващата голяма тема е как може да се увеличат пешеходните зони. Единият вариант е колите по \"Цар Освободител\" да изчезнат.", "date": "2018.10.22", "title": "Лошо за шофьорите: Нови рестрикции за паркирането в София"}
{"url": "https://www.bgonair.bg/denqt-on-air/2018-10-22/shte-padne-li-pravitelstvoto-pri-ostavka-na-vitsepremiera-po-skoro-ne", "text": "\r\n Настоявам за незабавно свикване на Коалиционния съвет до края на деня – 22 октомври 2018 г., на който да бъде разгледан въпросът с недопустимото поведение на Валери Симеонов и незабавната му оставка като вицепремиер, обяви лидерът на \"Атака\" Волен Сидеров с писмо до медиите.  Ако поискам оставката на Валери Симеонов, правителството ще падне. Това обяви премиерът Бойко Борисов от Обединените арабски емирства, където е на официално посещение. Самият вицепремиер обяви, че няма намерение да подава оставка. \"Със сигурност, когато има сътресение във формацията на управлението, със сигурност, когато има скандали в единия коалиционен партньор, те малко или много засягат голямата коалиция като цяло. Дали ще падне правителството? Според мен не\", коментира в \" \" политологът Любомир Милошев. Според него към настоящия момент ще има синхрон в коалицията, щом се отнася до вота на недоверие. По неговите думи Борисов предпочита да не го занимават с такива теми. \"Проблемът не е политически вече. Той е чисто човешки. За да може да се даде по-ясна картина не трябва да се вглеждаме кой от коалицията какво е казал, защото те много често си говорят едно, а отпред говорят друго. Управляващ използва недопустим език не за първи път. Това мина всички възможни граници\", категоричен беше PR експертът Любомир Аламанов пред  . Той също сподели мнението, че правителството не може да падне, защото стои сравнително стабилно. По негови думи, ако обаче продължат ескалациите, не е ясно какво ще се случи. Относно зачестилите инциденти с участието на роми Любомир Милошев коментира, че държавата има дълг към данъкоплатците, които биват натоварвани с това да издържат тази част от българското общество. \"Наливането на много средства в общество, което е необразовано и се десоциализира, да наливаш пари в такъв тип политика е прахосване на обществен ресурс\", коментира политологът. \r\n  \r\nСпоред Милошев едно от направленията, по които се е видял напредък, е в това да се връщат деца в класните стаи и трябва да се продължи с такъв тип реформи. \r\nСпоред Любомир Аламанов е факт, че Министерството на образованието е поело много добра и правилна инициатива, но другите министерства не са оказали подкрепа. Той беше категоричен, че ако няма системна работа във всички направления нещата няма как да се получат.", "date": "2018.10.22", "title": "Ще падне ли правителството при оставка на вицепремиера? По-скоро не."}
{"url": "https://www.bgonair.bg/bulgaria/2018-10-22/avtobus-blasna-80-godishna-zhena-na-peshehodna-pateka-v-plovdiv", "text": "Автобус блъсна 80-годишна жена на пешеходна пътека в пловдивския квартал \"Тракия\". Тя е откарана в болница. При внезапното спиране на автобуса са пострадали още две пътнички. Те също са откарани в здравно заведение. Само преди 5 дни отново автобус на градския транспорт в Пловдив блъсна майка с количка на пешеходна пътека в същия комплекс.  \r\nСнимка: Архив", "date": "2018.10.22", "title": "Автобус блъсна 80-годишна жена на пешеходна пътека в Пловдив"}
{"url": "https://www.bgonair.bg/bulgaria/2018-10-22/rekorden-skok-v-tsenite-na-gorivata-prez-zimata-se-ochakva-novo-uvelichenie", "text": "\r\n Само за няколко месеца цената на суровия петрол се доближи до 100 долара за барел за първи път от 2014 годинa насам. През зимата у нас се очаква ново поскъпване на горивата. През първото тримесечние на годината цените на най-масовия бензин у нас А95 се запазват близки до нивата си от края на 2017 година.  Максимални стойности за първите три месеца се забелязват през февруари, когато цената е била 2,10 лева за литър.  Съществено покачване на цената забелязваме през месец юни - 2,21 лв за литър.  През лятото тези цени се повишават с повече от 0,5 лв за литър.  Най- масовото гориво у нас - дизелът, запазва традиоционно по-висока цена спрямо бензина и през първите 3 месеца на годината.  Както при бензина, най-скъпо масовото гориво отново е било през месец февруари.  \r\nСериозен скок на дизела у нас се забелязва отново през юни, когато цената му нараства с 0,13 лв за литър спрямо първите 3 месеца.  За разлика от другите две суровини у нас, втечненият газ остава стабилен през цялата година до днес, като маршът на цената е в миналните 0,5 лв/л ", "date": "2018.10.22", "title": "Рекорден скок в цените на горивата, през зимата се очаква ново увеличение"}
{"url": "https://www.bgonair.bg/bulgaria/2018-10-22/premii-shte-poluchat-medalistite-ni-ot-mladezhkite-olimpiyski-igri", "text": "\r\n По 15 000 лв ще получат медалистите в индивидуалните състезания от младежките олимпийски игри в Аржентина. Призьорите в отборните надпревари пък ще вземат по 10 000 лв.  Това обяви министърът на спорта Красен Кралев. На летище \"София\" олимпийците бяха посрещнати от фенове и близки, а да им поднесе цветя дойде лично и Стефка Костадинова. В Буенос Айрес се състезаваха 25-ма българи в 14 вида спорт. Те спечелиха 10 медала - 5 златни, 3 сребърни и 2 бронзови. \r\n   ", "date": "2018.10.22", "title": "Премии за медалистите ни от младежките олимпийски игри"}
{"url": "https://www.bgonair.bg/bulgaria/2018-10-22/poiskaha-postoyanen-arest-za-romite-napadnali-politsai-v-sliven", "text": "\r\n Сливенският съд остави за постоянно в ареста четиримата роми, задържани за нападение над полицаи.  Миналата седмица пролицейски патрул се отзова на сигнал за силна музика в квартал \"Надежда\" в града. След пристигането си униформените са нападнати от близо 100 души. Пострадаха петима служители на реда.  На четирима от задържаните вече са повдигнати обвинения за хулиганство с нанесени телесни повреди. Очакват ги до 5 години затвор, ако бъдат признати за виновни.", "date": "2018.10.22", "title": "Постоянен арест за ромите, нападнали полицаи в Сливен"}
{"url": "https://www.bgonair.bg/bulgaria/2018-10-22/vapreki-protestite-borisov-nyama-da-iska-ostavkata-na-simeonov", "text": "\r\n Премиерът Борисов няма да иска оставката на Валери Симеонов. Това заяви самият Борисов в Дубай, където е на посещение. Причината е, че щяла да се счупи коалицията, ако го направи. \"Мога да му поискам оставката, но това няма правна стойност в нашите взаимоотношения. Ако тръгна силово да искам неговата оставка, както настояват майките, мигновено ще се счупи цялата конструкция. Стискам зъби, мълча и се опитвам да свърша работа\", заяви Бойко Борисов. По-рано днес Валери Симеонов заяви, че няма да подава оставка и няма да се извини за думите си, защото те били истина. Симеонов каза това след среща с бизнеса, който изцяло го подкрепи в спора му с майките на деца с увреждания. \"Аз съм на тази длъжност не по свое желание, такова беше решението на коалиционния съвет на коалиция ГЕРБ-\"Обединени патриоти\" през май миналата година\", обясни Симеонов.", "date": "2018.10.22", "title": "Въпреки протестите: Борисов няма да иска оставката на Симеонов"}
{"url": "https://www.bgonair.bg/bulgaria/2018-10-22/siderov-nastapitelno-nastoyavam-za-svikvane-na-ks-za-ostavkata-na-simeonov", "text": "Настоявам за незабавно свикване на Коалиционния съвет (ГЕРБ-Обединени патриоти) до края на деня – 22 октомври 18 г., на който да бъде разгледан въпросът с недопустимото поведение на Валери Симеонов и незабавната му оставка като вицепремиер\", съобщи лидерът на \"Атака\" Волен Сидеров с писмо до медиите. \"В 21 век физическото отсъствие на премиера Бойко Борисов от страната не пречи да бъде осъществена конферентна връзка с него и той да участва в Коалиционния съвет, макар и от разстояние\", пише още в съобщението на Сидеров. В момента премиерът Бойко Борисов е на посещение в Дубай. Оставката на Симеонов бе поискана от майки на деца с увреждания заради думите му, че са \"кресливи\", а децата им - \"уж болни\". Преди час вицепремиерът каза, че когато Политическият съвет реши и поиска оставката му, ще я подаде по политически причини. Евродепутатът Николай Бареков пък даде рамо на Волен Сидеров за поисканата оставката на Валери Симеонов на незабавен коалиционен съвет. В личния си профил във Facebook той написа: \"Разговаряхме току-що. Съобщих на Волен Сидеров, че има пълната ми подкрепа незабавно да свика коалиционния съвет и да поиска оставката на Валери Симеонов като вицепремиер. Тази оставка трябва да бъде гласувана още в сряда в Народното събрание. Доколкото разбирам Цветанов брани Симеонов като Матросов на амбразурата. А Каракачанов се ослушва като гърмян заек. Сигурен съм, че оставката е въпрос на часове.\"", "date": "2018.10.22", "title": "Сидеров настъпително: Настоявам за свикване на КС за оставката на Симеонов"}
{"url": "https://www.bgonair.bg/bulgaria/2018-10-22/romski-karutsi-vrahletyaha-avtomobil-v-haskovo", "text": "\r\n Катастрофа с ромски каруци и лек автомобил застраши и шофьори, и пешеходци на кръстовище в Хасково. Инцидентът е станал преди два дни, но кадри от него се появиха днес.  От кадрите на охранителните камери на общината се вижда как двата коня препускат по булевард \"Васил Левски\", навлизат в кръстовището на червено и връхлитат автомобила . Няма пострадали хора, автомобилът е със счупени стъкла, а конете падат на земята.  Возещите се в каруците роми обаче изправили животните на крака и си тръгнали. Според шофьора на автомобила - без да се поинтересуват има ли пострадали.  Видеозаписът е бил предаден на полицията, а на собствениците на конете и каруците е съставен акт.", "date": "2018.10.22", "title": "Ромски каруци връхлетяха автомобил в Хасково"}
{"url": "https://www.bgonair.bg/bulgaria/2018-10-22/napadatelyat-na-valentina-kamenarska-ostava-v-aresta-s-myarka-za-neotklonenie", "text": "\r\n Нападателят на известната софийска адвокатка Валентина Каменарска остава в ареста с мярка за неотклоенение - задържане под стража. Миналият четвъртък 35-годишният Евгени Костов се опитал да изнасили адвокатката, чиито услуги е ползвал повече от 8 пъти. Той я заключил в банята на кантора ѝ, където повече от час упражнявал физическо насилие над жертвата си.  За щастие, до изнасилване не се стигнало. Пред камера на Bulgaria ON AIR Костов каза, че не си спомня за това си деяние, а пред съда обяснни, че страда от параноидна шизофрения и на два пъти е лежал в държавна психиатрична болница \"Свети Иван Рилски\".  Проверка показа, че Костов действително е бил пациент на лечебното заведение, а дали към момента на криминалното деяниие той е бил психилчеси стабилен, тепърва ще се изняснява.", "date": "2018.10.22", "title": "Нападателят на адвокат Каменарска остава в ареста с мярка за неотклонение"}
{"url": "https://www.bgonair.bg/bulgaria/2018-10-22/zakrivat-fonda-za-lechenie-na-detsa-i-komisiyata-za-lechenie-v-chuzhbina", "text": "Пациентите вече няма да могат да ползват по-скъпа терапия дори срещу доплащане. Промените са включени в новия бюджет на Здравната каса, който беше приет днес от надзорният ѝ съвет.  С поправките лекарите ще могат да изписват за лечение само най-разходоефективния медикамент за конкретно заболяване, а Касата няма да доплаща, ако решим да си вземем по-скъпо лекарство.  С промените се предвижда още Фондът за лечение на деца и Комисията за лечение в чужбина да се закрият, а дейността им да се поеме от Здравната каса.", "date": "2018.10.22", "title": "Закриват Фонда за лечение на деца и Комисията за лечение в чужбина "}
{"url": "https://www.bgonair.bg/reportazhi/2018-10-22/tazhna-statistika-balgarite-masovo-ne-znayat-kak-da-okazhat-parva-pomosht", "text": "\r\n Най-малко по 200 живота у нас могат да бъдат спасявани всяка година, ако хората наоколо окажат първа помощ на човек в безпомощно състояние. Въпреки, че намесата още преди да пристигне линейката е масова практика в повечето развити страни, у нас е точно обратно. Как да помогнем на изпаднал в безсъзнание пациент със сърдечна недостатъчност? Малко момиче се превръща в герой в Гърция, след като вижда как сестричката ѝ се дави в басейна. Детето не губи време и вади сестра си от водата, след което само оказва първа помощ – сърдечен масаж и дишане уста в уста.  Спасява я още преди да пристигне екип на Спешната помощ. У нас подобни истории рядко се разказват, защото децата не се обучават как да реагират при подобни случаи.  Кратка справка показва, че възрастните също стоят безучастно, ако видят изпаднал в безсъзнание пациент със сърдечна недостатъчност. Грешка, която почти сигурно ще му струва живота, поясняват медиците от Спешната помощ.  ", "date": "2018.10.22", "title": "Тъжна статистика: Българите масово не знаят как да окажат първа помощ"}
{"url": "https://www.bgonair.bg/operatsiya-istoriya/2018-10-22/kak-darzhavata-iztrebvashe-razboynitsite", "text": "\r\n Когато държавата има волята, тя може да се справи с всичко. Сила никога не ѝ липсвала. Прочутите закони на Стамболов и Стамболийски за изтребление на разбойничество са продиктувани най-вече от обществената нужда. След Освобождението, особено в Делиормана, Русенско и Шуменско, действат огромни разбойнически чети или банди. Част от тях са инспирирани от Османската империя, някои са финансирани от Русия, а трети просто са се прехранвали с разбойничество. Тези криминални групи буквално застрашават съществуването на българската държавност. Подобен разцвет на разбойничеството има и след Първата световна война - разказа в  по  известният историк проф. Веселин Янчев.   Законите са били кратки и безкомпромисни. Законът на Стамболийски за изтребление на разбойниците е само 15 члена. В прочистването от разбойниците вземат участие войската и специални потери. Съдят извънредни съдилища. Процесът започва в 7-дневен срок от залавянето на разбойника. Осъдените на смърт се обесват в центъра на населеното място.   В българската история има много теории на конспирацията. Една от тях е за това платила ли е България злато за свободата си на Русия. \"Тук се смесват реално съществуващи факти, като това че България е платила издръжката на руската армия по време на Временното руско управление с 10 милиона златни рубли, с легендарната версия за златно съкровище на Вълчан войвода, натоварено на седем каруци и дадено на руснаците за да ни освободят\", коментира журналистът Стойчо Керев.   В студиото бяха коментирани и други конспиративните теории, че името Кирилица на нашата азбука е заблуда, тъй като тя е създадена от Св. Климент Охридски, а Светите братя Кирил и Методий са създали глаголицата, че Георги Димитров е бил убит от НКВД заради идеята му заедно с Йосип Тито да правят Балканска федерация и народнодемократично управление, което е по- различно от властта от съветски тип.   Коментирани бяха и темите има ли масонски символи на банкнотата от един американски долар и защо съдбата на България е важна за големите световни сили.   \r\n ", "date": "2018.10.22", "title": "\"Операция История\" - Как държавата изтребваше разбойниците"}
