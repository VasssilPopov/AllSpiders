{"url": "https://www.bgonair.bg/economy/2018-10-23/balgariya-ostava-treta-v-es-po-nay-nisko-saotnoshenie-na-darzhavniya-dalg-spryamo-bvp", "text": "България остава на трето място сред страните от Европейския съюз (ЕС) по най-ниско съотношение на държавния дълг спрямо брутния вътрешен продукт (БВП) и през второто тримесечие на 2018 г., показват данни на европейската статистическа служба Евростат. За периода април-юни съотношението на държавния дълг на България към БВП достига 23,8% спрямо 24,3% през първите три месеца на 2018 г. През същия период на миналата година съотношението е било още по-високо – 28,3%, или с 4,5 пр.п. повече. Дългът намалява и като стойност както на тримесечна, така и на годишна база – до 24,81 млрд. лева през второто тримесечие. Това е със 76 млн. лв. по-малко спрямо първите три месеца на годината, но с 2,7 млрд. лева по-малко спрямо периода април-юни на 2017 г. В 14 страни членки размерът на държавния дълг надхвърля 60% от БВП (държавен дълг под 60% от БВП е един от числовите критерии за членство в еврозоната - бел. ред.). Най-високо продължава да е съотношението в Гърция (179,7%), Италия (133,1%) и Португалия (124,9%). На тримесечна база шест страни членки отчитат ръст на съотношението, 21 – спад, а в Швеция нивото остава без промяна. Най-голямо повишение е регистрирано в Кипър. На годишна база обаче резултатите изглеждат по-различен начин. Само три страни бележат ръст на дълга си спрямо БВП, докато останалите 25 отчитат спад. Четете още по темата в \r\nСнимка: Pixabay \r\n ", "date": "2018.10.23", "title": "България остава трета в ЕС по най-ниско съотношение на държавния дълг спрямо БВП"}
{"url": "https://www.bgonair.bg/economy/2018-10-23/netflix-praska-miliardi-dolari-za-predavaniya-i-filmi", "text": "Netflix твърди, че планира да похарчи 8 млрд. долара за съдържание тази година. Компанията вече е похарчила 6,9 млрд. долара за телевизионни предавания и филми до края на третото тримесечие, което предполага, че ако продължи с този темп, разходите ѝ за 2018 г. вероятно ще са близо 9 млрд. долара. През април Netflix продаде дълг за 1,6 млрд. долара, след като набра 1,9 млрд. долара през ноември 2017 г., с което общият ѝ дълг достигна 8,4 млрд. долара. По-голямата част от средствата са набрани през последните три години.  От Netflix обявиха още, че ще се насочат към дълговите пазари за втори път тази година, в опит да наберат още 2 млрд. долара. Целта на видео стрийминг пионера е да инвестира значителни суми в създаването на собствени продукции и в придобиването на съдържание на фона на засилващата се конкуренция, предава Ройтерс. Четете повече по темата в", "date": "2018.10.23", "title": "Netflix пръска милиарди долари за предавания и филми"}
{"url": "https://www.bgonair.bg/world/2018-10-23/razkriha-sluzhiteli-s-falshivi-diplomi-koito-8-godini-sa-rabotili-v-ek", "text": "Служители с фалшиви дипломи работили 8 години в Европейската комисия. Става въпрос за двама души, които твърдели, че са дипломирани правист и политолог. Двамата измамници са признали, че умишлено са подвели Комисията. Ако бъдат признати за виновни, те ще трябва да възстановят полученото възнаграждение в периода от 2004 до 2012-та година в размер на 670 000 евро. Скоро след като били назначени, двамата започнали да подават болнични листове. В продължение на години те получавали едни от най-щедрите заплати и осигуровки в Европейския съюз, без да се явяват дори на работа.  Прокуратурата е поискала 36 месеца затвор за единия и 18 за другия.", "date": "2018.10.23", "title": "Разкриха служители с фалшиви дипломи, които 8 години са работили в ЕК"}
{"url": "https://www.bgonair.bg/world/2018-10-23/irak-nabira-ministri-prez-sayt", "text": "Ирак набира министри онлайн. Новоназначеният премиер на страната Адел Абдул-МахдИ създаде сайт, чрез който всеки може да кандидатства за високопоставената държавна позиция.  По този начин той изпълни обещанието си да включи нови лица в правителството. Само за броени дни, след появата на сайта, в офиса на Махди са получени над 15 хил. кандидатури. Предложени са интервюта на 601 от тях.", "date": "2018.10.23", "title": "Ирак набира министри... през сайт"}
{"url": "https://www.bgonair.bg/world/2018-10-23/sasht-shte-uvelichava-yadreniya-si-arsenal-za-da-okazva-natisk-varhu-rusiya-i-kitay", "text": "\r\n Съединените щати ще увеличават ядрения си арсенал, за да оказват натиск върху Русия и Китай. За това предупреди американският президент Доналд Тръмп.  Той заяви, че Москва не спазва Договора за ликвидиране на ракетите със среден обсег, подписан от Михаил Горбачов и Роналд Рейгън през 1987-ма година.  Тръмп потвърди и намерението на Вашингтон да излезе от споразумението – стъпка, която Русия вече определи като \"много опасна“.", "date": "2018.10.23", "title": "САЩ ще увеличава ядрения си арсенал, за да оказва натиск върху Русия и Китай"}
{"url": "https://www.bgonair.bg/world/2018-10-23/tramp-razmaha-prast-sasht-shte-uvelichavat-yadreniya-si-potentsial", "text": "\r\n Американският президент Доналд Тръмп предупреди, че САЩ ще увеличават ядрения си потенциал, за да оказват натиск върху Русия и Китай.  Тръмп е категоричен, че Москва не спазва Договора за ликвидиране на ракетите със среден обсег на действие, подписан от Михаил Горбачов и Роналд Рейгън през 1987 година.  Той потвърди намерението на Вашингтон да излезе от споразумението – стъпка, която Русия вече определи като много опасна. ", "date": "2018.10.23", "title": "Тръмп размаха пръст: САЩ ще увеличават ядрения си потенциал"}
{"url": "https://www.bgonair.bg/world/2018-10-23/holandiya-izdade-parviya-polovo-neutralen-pasport", "text": "Холандия издаде първия полово неутрален паспорт. Документът принадлежи на 57-годишния Леоне Зейгерс.  Той се определя като интерсексуален, след като през 2001 година се подлага на операция за смяна на пола.  Преди няколко месеца той заведе дело, тъй като според него невъзможността да се регистрира като полово неутрален нарушава правото му на личен живот и самоопределение.  Такива паспорти се издават в още девет държави.", "date": "2018.10.23", "title": "Холандия издаде първия полово неутрален паспорт"}
{"url": "https://www.bgonair.bg/denqt-on-air/2018-10-23/mezhdunaroden-ekspert-erdogan-darzhi-kozovete-za-sluchaya-hashogi", "text": "\r\n \r\nЕрдоган беше обещал \"голата истина“ за случая \"Хашоги“. Вместо това пред парламента той сглоби хронология на събитията, която през последните седмици вече изтече в турските медии.  Версията на Анкара: 15 саудитски агенти, пристигнали с 3 различни полета в часовете преди убийството. Премахнали хард дисковете от охранителните камери пред сградата на консулството и обикаляли близката гора. \"Трябва да се вслушаме в това, което не каза Ердоган днес пред парламента. Той не уточни кой точно е виновен, не посочи връзката на тези 15 души със Саудитска Арабия и с точност - с крал Саламан. Ердоган повтори фактите, които се тиражираха из турските медии\", обясни в \"Денят ON AIR\" бившият заместник-министър на външните работи Милен Керемедчиев. Според него след тази трагична случка ще има няколко страни, които ще спечелят, но ще има и губещи. \"В тази трагична случка ще се види коя държава колко алчна е. Саудитска Арабия ще загуби пари, много компании се оттеглиха оттам след инцидента. Принц Саламан искаше до 2020 г. да привлече 20 млрд. инвестиции, но това надали ще стане. Определено принцът ще отвърже кесията си, за да заглуши отзвука. Другият губещ е ЕС. Много договори ще бъдат спрени със Саудитска Арабия след убийството\", категоричен е бившият зам.-министър. По думите му печелившите държави са Русия, която ще се възползва от изтеглянето на големите компании от Саудитска Арабия, и Турция. \"Ердоган държи козовете срещу Саудитска Арабия. Турският президент не посочи точен виновник. Всичко накрая опира до пари. Саудитският режим открай време преминава през трупове, за да се домогнат до властта някои принцове\", допълни още Керемедчиев пред Bulgaria ON AIR.", "date": "2018.10.23", "title": "Международен експерт: Ердоган държи козовете за случая \"Хашоги\""}
{"url": "https://www.bgonair.bg/world/2018-10-23/otkriha-bomba-blizo-do-doma-na-soros-v-nyu-york", "text": "Откриха взривно устройство, поставено в непосредствена близост до дома на милиардера Джордж Сорос в Ню Йорк.  Бомбата, която е била в пощенски колет, е обезвредена от пристигналите на място сапьори.  Сорос не е бил в дома си по това време. Случаят е поет от ФБР.  Джордж Сорос е един от най-богатите хора в света. Състоянието му се оценява на около 25 млрд. долара.  През февруари 2016 г. телевизия CNN съобщи, че Сорос е дарил 6 млн. долара за кампанията на кандидат-президента на САЩ Хилари Клинтън.  След победата на Тръмп, Сорос нарече държавния глава \"привърженик на диктатурата\" и го обвини, че превръща САЩ в мафиотска държава.", "date": "2018.10.23", "title": "Откриха бомба близо до дома на Сорос в Ню Йорк"}
{"url": "https://www.bgonair.bg/notifikatsii/2018-10-23/erdogan-ubiystvoto-na-zhurnalista-dzhamal-hashogi-e-bilo-planirano", "text": "\r\n Убийството на саудитския журналист Джамал Хашоги е било планирано. Това заяви Реджеп Ердоган пред депутатите от своята управляваща партия.  Пред парламента турският президент представи хронологията на събитията от началото на октомври. Според турските разследващи в часовете преди убийството в Истанбул с 3 различни полета са пристигнали близо 15 саудитски агенти.  Те премахнали охранителните камери на сградата на консулството и обикаляли близката гора, както и град на 90-на километра от Истанбул. Анкара твърди още, че в деня на убийството служителите на саудитската дипломатическа мисия били събрани в една от стаите под претекст проверка. В същия ден персоналът на резиденцията на консула пък получил почивка.  Ердоган призова виновните за убийството на журналиста да бъдат съдени в Турция и заяви, че ще настоява за премахване на дипломатическия имунитет на замесените.", "date": "2018.10.23", "title": "Ердоган: Убийството на журналиста Джамал Хашоги е било планирано"}
{"url": "https://www.bgonair.bg/world/2018-10-23/premierat-borisov-pristigna-na-ofitsialno-poseshtenie-v-egipet", "text": "Министър-председателят Бойко Борисов пристигна на официално посещение в Египет.  Той беше посрещнат в столицата Кайро с почетен гвардейски шпалир лично от премиера на страната Мустафа Мадбули, който е и министър на жилищното строителство и урбанизацията.  Днес Борисов ще разговаря с президента на Египет Абдел Фатах ал Сиси.  Целта на визитата е задълбочаване на двустранното сътрудничество.  Очаква се в разговора на високо ниво да бъдат засегнати теми като миграцията и потенциални доставки на природен газ от Египет.", "date": "2018.10.23", "title": "Премиерът Борисов пристигна на официално посещение в Египет"}
{"url": "https://www.bgonair.bg/bulgaria/2018-10-23/dve-godini-zatvor-grozyat-mazh-koyto-zaplashval-i-udryal-dete", "text": "Копеле, тъпанар, ще ти счупя главата, ще ти счупя зъбите, махай се от този квартал... Това крещял 47-годишен мъж в лицето на 10-годишно момче. След словестната тирада, агресивният възрастен ударил детето с глава. Малчуганът паднал на земята и си наранил ребрата и гърба. Случката се разиграла на 18 септември миналата година в столичния кв. \"Борово\", на ул. \"Тодор Каблешков\" близо до магазин. Оказало се, че семейството на агресивния чичко и това на детето са били съседи, пише  Те често се карали заради скандали между пострадалото дете и дъщерята на мъжа, която също била на 10 години. Прокуратурата вече повдигна обвинение на мъжа за хулиганство и според текстовете на Назателния кодекс го заплашват до две години затвор. \"Деянието по своето съдържание се отличава с изключителна дързост - осъществено е на публично място, при демонстрация на безнаказаност и пренебрежение на установените правила, закрилящи добрите нрави в обществото, телесната неприкосновеност и достойнството на отделната личност, като е извършено спрямо малолетно лице и с използвана сила\", пише в обвинителния акт.", "date": "2018.10.23", "title": "Две години затвор грозят мъж, който заплашвал и удрял дете"}
{"url": "https://www.bgonair.bg/bulgaria/2018-10-23/modernizirat-speshnata-pomosht-u-nas-sas-160-mln-lv", "text": "С 400 нови линейки ще сдобие Спешната помощ у нас. Те ще бъдат купени по проект за модернизация на Спешната помощ.  Неговата стойност е 160 милиона лева. Със средствата ще бъдат обновени и 27 центъра за спешна медицинска помощ в областните градове. Първите 280 линейки се очаква да пристигнат до края на тази година.", "date": "2018.10.23", "title": "Модернизират Спешната помощ у нас със 160 млн. лв."}
{"url": "https://www.bgonair.bg/denqt-on-air/2018-10-23/spravya-li-se-darzhavata-s-afrikanskata-chuma-po-svinete", "text": "\r\n Ще се справи ли държавата с африканската чума по свинете и какво ще направи, така че да спре разпространението ѝ? Темата коментира в \" \" преподавателят от Лесотехническия университет доц. Христо Михайлов. \"Държавата в лицето на БАБХ прави грешни ходовете, които създават една среда, която всява недоверие в институциите. Среда, която в резултат на неадекватните действия на ръководството, създава обстановка, в която българският животновъд не вярва на ветеринарния лекар. Всяка поява на ветеринар означава унижощаване и избиване\", коментира  доц. Христо Михайлов. По неговите думи искането на оставки е оценка за действия и неадекватност.  \"Българският ловец започва да прикрива отстрела. В над 200 ловни сдружения казват \"ние не вярваме нито на указанията, нито на изискванията, които си противоречат и се променят на всеки 10 дни\". От тук нататък опасността е изключително голяма, защото невземането на проби, разпределянето на отстреляните животни и транспортирането им в населените места означава пряка заплаха за внасянен на вируса в домашна среда\", обясни доцентът пред  . По неговите думи загубите, които ни застрашават, са огромни. Михайлов призова стопаните за отговорност и ветеринарните власти за професионализъм. Доц. Христо Михайлов коментира и скандала с изказването на Валери Симеонов за майките на деца с увреждания. По неговите думи държавата е доведена до там да бъде ръководена на ръчен режим, да бъде ръководена от скандали и от езика на омразата. \"Призоваваме Борисов да поиска оставката на Валери Симеонов. Нека счупим коалицията, да не счупим държавата е по-важно\", категоричен беше Михайлов.", "date": "2018.10.23", "title": "Справя ли се държавата с африканската чума по свинете?"}
{"url": "https://www.bgonair.bg/bulgaria/2018-10-23/sadat-ostavi-zad-reshetkite-36-godishniya-retsidivist-prebil-zverski-pensioner", "text": "\r\n 36-годишният Бисер Симеонов, който преби и ограби възрастен мъж в Славяново, остава в ареста. Това реши съдът в Плевен днес.  36-годишният нападател е рецидивист с 21-а присъди за грабежи и шофиране на кола без книжка.  Рецидивистът нахлул в дома на пенсионера, пребил го и му взел портмонето с 120 лева. 86-годишният мъж е с фрактури по лицето и много наранявания.  Днес в съда Бисер Симеонов заяви, че се чувства виновен, но не е взел парите и има своя версия за случилото се.", "date": "2018.10.23", "title": "Съдът остави зад решетките 36-годишния рецидивист, пребил зверски пенсионер"}
{"url": "https://www.bgonair.bg/bulgaria/2018-10-23/karakachanov-poveche-rolya-na-sinya-kaska-nyama-da-igraya", "text": "\r\n Коалиция \"Обединени патриоти\" обсъжда напрежението в редиците си, заради поисканата от Волен Сидеров оставка на вицепремиера Валери Симеонов.  Скандалът избухна, заради думите на Симеонов, че майките на деца с увреждания са \"кресливи жени с уж болни деца\" . Родителите поискаха Симеонов да се оттегли, той им отговори - стои за думите си, защото били истина. Не се знае дали събранието вече се провежда, тъй като лидерът на \"Атака\" Волен Сидеров все още не присъства в сградата на Народното събрание, за да участва в коалиционния съвет. Валери Симеонов свика извънредна пресконференция, на която мнозина очакваха да подаде оставка, но той не го направи. \n Той благодари на готвещите се утре представители на бизнеса да го подкрепят с контра-протест и ги призова да се откажат да протестират, тъй като той няма нужда от това. Kрасимир Каракачанов заяви, че \"Обединени патриоти\" трябва да работят по поетите от тях ангажименти и добави, че не е влязъл в политиката, за да бъде съдия. \"Аз не съм влязъл в политиката да бъда съдия, а да върша работа. Който иска да има здрав разум и да преценява, че общото, националното е по-важно от личното его, да си направи своите изводи, аз съм си направил моите. Аз повече роля на синя каска няма да играя\", категоричен беше  Каракачанов. Валери Симеонов коментира, че не смята, че неговата оставка и неговата фигура за особено значими, но и няма да приеме  морални оценки от всякакви посоки.", "date": "2018.10.23", "title": "Каракачанов: Повече роля на синя каска няма да играя"}
{"url": "https://www.bgonair.bg/bulgaria/2018-10-23/poredni-drastichni-promeni-v-zdraveopazvaneto-efektivni-li-shte-sa", "text": "\r\n Поредни драстични промени в сектор здравеопазване. Фондът за лечение на деца и Комисията за лечение в чужбина се закриват. Дейността им ще бъде поета от Здравната каса.  Редица промени са включени в новият бюджет на Здравната каса, който беше приет вчера от надзорния ѝ съвет. Освен финансовите параметри, документът съдържа разпоредби, които касаят основни здравни закони.  Пациентите вече няма да могат да ползват по-скъпа терапия, дори срещу доплащане. С поправките лекарите ще могат да изписват само най-разходоефективния медикамент за конкретно заболяване. Касата пък няма да доплаща, ако решим да си вземем друго по-скъпо лекарство. Разкриването на нови болници ще зависи от благословията на депутатите. Това ще се случва след анализ на необходимостта от ново заведение според националната здравна карта.  Агенцията по трансплантация и ИА \"Медицински одит” се обединяват в ново звено - Агенция за медицински надзор. Целта според здравното министерство е да се създаде по-добра организация и контрол. В същото време функциите на Фонда за лечение на деца и Комисията за лечение в чужбина ще бъдат иззети от Здравната каса.  Експерти прогнозират, че готвените промени могат да бъдат дадени на Конституционен съд. По този начин бюджетът на Здравната каса за следващата година да бъде блокиран. За сега обаче това са само предположения.", "date": "2018.10.23", "title": "Поредни драстични промени в здравеопазването... Ефективни ли ще са?"}
{"url": "https://www.bgonair.bg/bulgaria/2018-10-23/patriotite-nyama-da-iskat-ostavkata-na-simeonov-maykite-prodalzhavat-s-protestite", "text": "\r\n Коалиционният съвет на \"Обединените патриоти\" реши без присъствието на Волен Сидеров, че няма да иска оставката на Валери Симеонов. Близо 3 часа продължи събранието, на което Каракачанов и Симеонов обсъдиха поисканата оставка. Единственият от коалицията, който иска оставката, е Волен Сидеров, който обясни със статус в социалните мрежи защо не присъства на събранието. \"Не присъствам на Коалиционен съвет. НФСБ преди 6 дни свали политическо доверие от мен като председател на ПГ на ОП. ВМРО не взе никаква позиция по този въпрос, а мълчанието е знак на съгласие с НФСБ. При това положение няма логика да бъда на тази среща\", заяви лидерът на \"Атака\". Валери Симеонов обясни пред Bulgaria ON AIR, че не твърди, че децата се преструват на болни, а, че майките ги представят за болни, но въпреки това ги държат на студ и пек. Красимир Каракачанов, заяви, че оставката на Валери Симеонов няма да доведе до нищо добро. \"Казах на Симеонов, че би следвало да се изразява по-ясно, за да не дава повод за спекулации. Не приемам като алтернатива на НФСБ да се появи Марешки. С този човек няма да работя\", категоричен бе Каракачанов. \r\nЦветан Цветанов очаква да координира парламентарната дейност на управляващото мнозинство с Волен Сидеров, който все още е председател на парламентарната група. \r\nБСП са внесли като искане за вкключване в седмична програма на Народното събрание изслушване на Валери Симеонов и се готвят за предсрочни избори в най-скоро време. \r\nПрезидентът Румен Радев заяви, че безконтролната власт ражда цинизъм. Илияна Йотова видя правителствена криза в случващото се. В 17:30 ч. започна и поредния протест на майките на деца с увреждания, който ще продължи до 22:00 ч. Те обявиха, че ще продължават да протестират. \"Припомних си клетвата на министрите, които са се заклели да спазват законите на тази страна и да се ръководят от интересите на народа. На тази пресконференция не чух нищо, което да показва, че го правят\", заяви председателят на инициативата \"Системата ни убива\" Боряна Драганова. Тя коментира, че законите не са гласувани още и тепърва предстои да минат на първо четене в петък. \"Ще продължим да искаме оставката. Трябва да разберат, че е безкрайно обидно и ненормално за държавник да говори по този начин. Думите са си думи и са казани, независимо в какъв контекст\", заяви Драганова пред Bulgaria ON AIR. \r\n  \r\n", "date": "2018.10.23", "title": "Патриотите няма да искат оставката на Симеонов, майките продължават с протестите"}
{"url": "https://www.bgonair.bg/denqt-on-air/2018-10-23/stabilnostta-na-pravitelstvoto-opravdanie-za-politicheskite-greshki-dokoga", "text": "\r\n Коалиционният съвет на \"Обединените патриоти\" реши без присъствието на Волен Сидеров, че няма да иска оставката на Валери Симеонов.  Единственият от коалицията, който иска оставката, е Волен Сидеров, който обясни със статус в социалните мрежи, че не присъства на събранието заради липсата на позцията на ВМРО. \"Гарван гаравану око не вади. Който си е въобразявал, че на този коалиционен съвет ще има някакви революционни промени, които биха довели до искането на оставката на Валери Симеонов, това е много голяма илюзиця. Подобен арогантен стил на поведение, вицепремиерът демонстрира в продължение на години, това с майките е един дребен епизод\", коментира политологът Петър Чолаков в студиото на \" \" Според него трябва да има някакъв етикет, който да спазват политиците в България, защото това дава пример за цялото общество и хората виждат, че наглостта минава и могат да постъпват по същия начин. \"Според мен тази оставка е необходимост\", заяви политологът. Красимир Каракачанов заяви, че ако се поиска оставката на Валери Симеонов, ще падне правителството и на власт ще дойдат БСП И ДПС. Журналистът Юлий Москов коментира, че темите за обидените майки и стабилността на държавата са съвършено различни. \"НФСБ напуска коалицията, правителството пада и какво следва? Не може да се приеме бюджета на България за следващата година, не могат да се направят крачките за влизане в Европейския банков съюз, не могат да се предприемат адекватни действия за присъединяването ни в еврозоната\", обясни журналистът пред  . Според политолога Петър Чолаков не може мантрата за стабилност да служи за това - да се извиняват тежки политически грешки на управляващите.", "date": "2018.10.23", "title": "Стабилността на правителството - оправдание за политическите грешки. Докога?"}
{"url": "https://www.bgonair.bg/bulgaria/2018-10-23/parking-vmesto-trotoaripeshehodtsi-v-mladost-sa-prinudeni-da-varvyat-po-ulitsite", "text": "\r\n Жителите на блок 103 в столичния квартал \"Младост\" вече почти 20 години използват не троатори , а улици , за да стигнат до своите домове. Пътят до блок 103 е предизвикателство най-вече за възрастните хора и майките с колички. Член 80, ал.3 от ЗУТ-а , която ясно казва, че не се допускат улици без тротоари в населени места с над 30 000 човека. \r\nЖителите няма как безпрепятствено да стигнат до дома си, тъй като от едната страна е паркингът, а от другата вместо тротоар - отново паркирали коли. \"Когато идват коли, се бутаме между колите, за да се предпазим. Оттатък от другия блок има хора , които са осакътени. Ние искаме да има тротоар, поне от тази страна, за да може хората от блока да могат да излязат\", обясни Христо Илиев. Още през 2012 година жителите пускат жалба до кмета на района за премахването на незаконния паркинг. Отговор обаче няма.  \"Към настроящия момент паркингът има отреждане за паркинг в действащия регулационен план и не може да бъде премахнат. Ще изградим обаче тротоар така, че да може безпрепядствено пешеходиците да могат да минават\", обясни пред Bulgaria ON AIR  началникът на отдел \"Контрол по строителството и инженерна инфраструктура\" район Студентски Ваня Максимова. Шофьорите ще трябва да продължават да се изчакват, а за пешеходците остава надеждата , че скоро ще имат тротоар.", "date": "2018.10.23", "title": "Паркинг вместо тротоари... Пешеходци в \"Младост\" са принудени да вървят по улиците"}
