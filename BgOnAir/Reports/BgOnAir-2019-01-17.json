{"url": "https://www.bgonair.bg/economy/2019-01-17/balgariya-v-top-10-na-nay-dobrite-mesta-za-zakupuvane-na-imot-v-chuzhbina", "text": "Британският имотен портал Aplaceinthesun, който включва обяви за имоти в чужбина, както и съдържание от предаване на ВВС със същото име, постави България в топ десет на най-добрите места за закупуване на имот в чужбина през 2019 г. Страната ни заема девето място, като изпреварва Барбадос и се нарежда след Турция, пише  . Авторите на класацията отбелязват, че според техните данни средната цена на имотите в България в момента е намаляла почти наполовина спрямо сумата от 58 582 паунда (малко над 66 хил. евро) през 2017 г. Най-силен интерес от страна на британците има към закупуване на имоти във Велико Търново, определен като културен център на Северна България, и околните села. След това се нареждат Дряново, Павликени, Полски Тръмбеш и Елена. Според сайта интересът на британските купувачи към Банско постепенно се възстановява, като те се конкурират за имоти в зимния ни курорт с гърци, руснаци, македонци, румънци, сърби, израелци и турци. Данните на портала сочат, че сега в Банско може да се намерят студиа за 10 хил. евро, а средната цена на двустаен апартамент с добра локация в зимния курорт е 25 хил. евро. Испания е най-добрата дестинация за закупуване на имот в чужбина от британците тази година, следвана от Франция, Португалия, Гърция и Италия. Преди България се нареждат още Кипър, Флорида и Турция. Сайтът е изготвил индекса си след анализ на данните за най-търсените локации сред хилядите си обяви за имоти. Заради Brexit британците са склонни да обмислят покупка на имот на различни места и ограничават бюджетите си. Така след години на относително малки промени в предпочитаните локации тази година се наблюдава по-сериозно разместване в индекса, отбелязват авторите му.", "date": "2019.01.17", "title": "България в топ 10 на най-добрите места за закупуване на имот в чужбина "}
{"url": "https://www.bgonair.bg/world/2019-01-17/putin-i-vuchich-obsazhdat-situatsiyata-v-kosovo-i-turski-potok", "text": "При изключителни мерки за сигурност руският президент Владимир Путин пристига на посещение в Белград . Путин ще се срещне със сръбския си колега Александър Вучич, с когото се очаква да обсъдят широк кръг от теми, сред които ситуацията в Косово.  Путин и Вучич ще засегнат и темата за продължаването на газопровода \"Турски поток\" към Сърбия.  В руската делегация ще бъдат президентът на \"Газпром\" Алексей Милер и министърът на енергетиката Александър Новак.", "date": "2019.01.17", "title": "Путин и Вучич обсъждат ситуацията в Косово и \"Турски поток\""}
{"url": "https://www.bgonair.bg/world/2019-01-17/losho-vreme-v-yerusalim-zatvori-uchilishta", "text": "Преспи сняг покриха Ерусалим, докато проливни дъждове и буреносен вятър удариха град Газа.  Интензивните валежи над Свещения град са спрели рано тази сутрин и се очаква температурите през деня леко да се повишат, посочват синоптиците.  Вчера властите в Ерусалим затвориха училищата заради снега. Десетки снегорини пък бяха поставени в готовност да разчистват улиците. В Газа пък беше издадено предупреждение за високи вълни заради бурята.", "date": "2019.01.17", "title": "Лошото време в Ерусалим затвори училища"}
{"url": "https://www.bgonair.bg/denqt-on-air/2019-01-17/politik-makedoniya-se-obarna-za-problemite-si-kam-es-sarbiya-izbra-drug-pat", "text": "\r\n Ключова визита на руския президент Владимир Путин в Сърбия. Той пристигна при изключителни мерки за сигурност.  Малко след 13 часа местно време Владимир Путин кацна на летище \"Никола Тесла\", където беше посрещнат от сръбския си колега Александър Вучич. След това двамата положиха венци на гробището на Освободителите на Белград, за да почетат паметта на сръбските и руски войници, загинали във Втората световна война. След официалното посрещане в бившата палата на федерациите, двамата обсъдиха на четири очи актуалната политическа ситуация в региона. Акцентът беше Косово, чиято независимост Русия не признава. \"В световната политика не може да има вакуум. Там, където едни се изтеглят, други настъпват. Отстъплението на САЩ и техните партньори от различни точки на света води до настъплението на Русия. Това неминуемо се случва - дори и в Сърбия\", сигурен е лидерът на \"Народен съюз\" Румен Йончев в \"Денят ON AIR\". Според него Русия може да направи много малко за решаването на проблемите между Сърбия и Косово.  \"Жалко е, че Сърбия търси подкрепа за решаването на проблемите си с Косово от Русия, а не от европейските си партньори. Много проблеми бяха решени с помощта на Европа, а не на Русия. През последните 2 години ЕС е прекалено ангажиран с Brexit и с кризата в Съюза\", сигурен е експертът пред Bulgaria ON AIR. Той даде за пример Македония, която е избрала да се обърне за своите проблеми към ЕС, а Сърбия поела съвсем друга посока. Йончев коментира и преговорите между ЕС и Великобритания за Brexit. \"Тереза Мей допусна грешка да приближи решението за Brexit прекалено много до евроизборите. Няма човек от евролидерите, които да поиска да се заеме с предоговаряне на условията на Brexit в този момент. Към 29 януари всичко ще стане ясно\", допълни лидерът на \"Народен съюз\".", "date": "2019.01.17", "title": "Политик: Македония се обърна за проблемите си към ЕС, Сърбия избра друг път"}
{"url": "https://www.bgonair.bg/science/2019-01-17/a1-startira-prodazhbite-na-noviya-smartfon-huawei-p-smart", "text": "\r\n А1 стартира продажбите на новия Huawei P Smart от 2019 г. Смартфонът се предлага в черно и градиентно синьо. Притежа по-голям 6,21-инчов дисплей с минималистично пространстро за селфи камерата тип капка.  Всичко това се съчетава с извит 3D корпус, тънък и елегантен профил. Huawei P Smart може да бъде закупен за 11,99 лева на месец или за 199, 99 лева в брой с абонаментен план A1 ONE Unlimited 5XL. През тази седмица А1 пусна в продажба и два нови модела на Xiaomi от високия клас на марката. Първият е флагманът Xiaomi Mi MIX 3. Устройството е от тип слайдер с минимални рамки около екрана, 6,39-инчов дисплей и 10 GB оперативна памет.  Другият смартфон на китайския производител е Xiaomi Mi 8 Pro. Той разполага с 6,21-инчов дисплей и сензор да пръстов отпечатък, който е вграден в екрана на устройството.  Xiaomi Mi MIX 3 се предлага за 39,99 лева на месец, а Xiaomi Mi 8 Pro за 43,98 лева на месец с план A1 ONE Unlimited 5XL. Отговаряйте правилно на въпроса с коментар във   и може да спечелите смартфона Xiaomi Redmi S2.", "date": "2019.01.17", "title": "А1 стартира продажбите на новия смартфон Huawei P Smart"}
{"url": "https://www.bgonair.bg/world/2019-01-17/sasht-razsledvat-huawei-za-krazhba-na-targovski-tayni", "text": "Федералните власти в Сиатъл разследват китайския технологичен гигант Huawei Technologies за предполагаема кражба на търговски тайни американски партньорски компании като T-Mobile US, в рамките на ход, който сигнализира за все по-агресивната позиция на САЩ срещу китайския концерн, пише  . Разследването е свързано с граждански дела, заведени срещу Huawei, вторият по големина производител на смартфони в света. Има и случай, в който федералното съдебно жури в Сиатъл е определило Huawei за виновна за кражбата на технология за роботика на T-Mobile през 2017 г., твърдят източниците, пожелали да останат анонимни. Разследванията са в напреднал етап и решенията по тях ще станат ясни скоро, допълва един от източниците. Емили Лагли, говорител на Прокурорския офис в Сиатъл, е отказала да коментира темата, както и говорителите на T-Mobile и на Huawei. Huawei е под огромен натиск в САЩ, Европа и на още доста места по света на фона на нарастващите притеснения, че Пекин може да използва оборудването на компанията, за да шпионира. Директорите на Huawei отричат това. Администрацията на американския президент Доналд Тръмп настоява европейските съюзници на САЩ да блокират Huawei от телекомуникационните си мрежи на фона на по-големия търговски спор между Вашингтон и Пекин. През миналата седмица служител на компанията беше арестуван в Полша.", "date": "2019.01.17", "title": "САЩ разследват Huawei за кражба на търговски тайни"}
{"url": "https://www.bgonair.bg/world/2019-01-17/vzriv-na-gazovi-butilki-i-trima-raneni-v-universiteta-v-lion", "text": "Мощна експлозия разтърси университета в Лион. Най-малко трима са ранените, които са настанени в болница с леки изгаряния.  Районът е евакуиран, а пристигналите на мястото пожарни екипи са успели да овладеят избухналия пожар. Причината за взрива са газови бутилки, които били складирани на покрива на научната библиотека в кампуса, на който се извършвал ремонт.  Вероятно искра от научен експеримент е възпламенила изтичащия газ, което е довело до експлозията. От полицията увериха, че става дума за инцидент, а не за терористично нападение.  Гражданите бяха призовани да не доближават все още димящата сграда в радиус от 100 метра.", "date": "2019.01.17", "title": "Взрив на газови бутилки и трима ранени в университета в Лион"}
{"url": "https://www.bgonair.bg/bulgaria/2019-01-17/izpisaha-ot-bolnitsata-prebitiya-ot-romi-vav-voyvodinovo-komandos", "text": "\r\n Пребитият във Войводиново командос вече си е у дома.  Валентин Димов е изписан от болницата тази сутрин, ще се възстанови напълно, увериха лекарите.  Мъжът беше нападнат от двама роми на улицата в пловдивското село.  Кметът Димитър Тосев вече се е срещнал с Димов.", "date": "2019.01.17", "title": "Изписаха от болницата пребития от роми във Войводиново командос"}
{"url": "https://www.bgonair.bg/world/2019-01-17/zrelishtno-izrigvane-na-vulkan-na-malak-ostrov-v-yuzhna-yaponiya", "text": "Зрелищно изригване на вулкана Шиндаке, разположен на малък остров в Южна Япония. Кратерът е изхвърлил 6-километров стълб от пепел и камъни.  Изригването не е причинило жертви и щети. Властите не са обявили тревога, тъй като изхвърлените от кратера отломки не са достигнали до обитаемата част на острова.  Последното голямо изригване на Шиндаке през май 2015 г. наложи цялото население на острова, състоящо се от 109 души, да бъде временно евакуирано.", "date": "2019.01.17", "title": "Зрелищно изригване на вулкан на малък остров в Южна Япония"}
{"url": "https://www.bgonair.bg/world/2019-01-17/volkswagen-poluchi-ultimatum-ot-vlastite-v-indiya", "text": "Властите в Индия поставиха ултиматум на германския концерн да плати глобата си от 1 млрд. рупии (около 14 млн. долара) до петък, 18 януари. На толкова се оценяват причинените на страната щети от скандала с манипулираните дизелови двигатели. Решението на съда е от ноември 2018 г., но то не е било изпълнено от Volkswagen. Затова е свикано извънредно заседание на „Зеления трибунал” на Индия, която задължава концерна до плати глобата до края на работния ден в петък. В противен случай, имуществото на производителя в Индия ще бъде конфискувано, а представителите му в страната – арестувани. Разследването в страната е доказало, че в страната са продадени около 327 000 автомобила на Volkswagen с манипулиран софтуер за вредните емисии. Затова а германския производител беше повдигнато съдебно обвинение. От концерна обаче отказаха да признаят вината си и заявиха, че ще оспорват наложената глоба. Повече новини четете не  .", "date": "2019.01.17", "title": "Volkswagen получи ултиматум от властите в Индия"}
{"url": "https://www.bgonair.bg/world/2019-01-17/britanskiyat-parlament-shte-glasuva-plan-b-na-mey-za-brexit-v-kraya-na-mesetsa", "text": "Британският парламент ще обсъди и гласува \"план Б“ на премиера Тереза Мей за излизането на Великобритания от състава на Европейския съюз на 29 януари. Това съобщи лидерът на Камарата на общините Андреа Лийдсъм. След като споразумението на Мей с Брюксел беше отхвърлено от парламента по-рано тази седмица, Лийдсъм заяви, че премиерът планира да направи официално предложение и изявление за следващите си стъпки в понеделник. \"Целодневен дебат върху предложението ще се проведе във вторник, 29 януари“, каза Лийдсъм пред парламента. Междувременно се появиха съобщения, че е възможно премиерът да насрочи дата за повторно гласуване в британския парламент на своята сделка с Брюксел, но все още няма официално потвърждение за това. В същото време по-рано френският премиер Едуар Филип съобщи, че кабинетът задейства плана на страната за подготовка за Brexit без споразумение. Повече за плана четете на .", "date": "2019.01.17", "title": "Британският парламент ще гласува \"план Б“ на Мей за Brexit в края на месеца"}
{"url": "https://www.bgonair.bg/denqt-on-air/2019-01-17/glas-ot-bsp-promenite-v-nakazatelniya-kodeks-shte-predizvikat-haos", "text": "\r\n Парламентът отхвърли ветото на президента върху текстове от промените в Наказателния кодекс. Президентът искаше отпадане на текстовете, с които се дава възможност за отлагане до 48 часа на уведомяването за задържане на конкретно лице.  Това се допуска, когато е налице неотложна необходимост да се предотврати настъпването на тежки неблагоприятни последици за живота, свободата или физическата неприкосновеност на други лица или когато е наложително предприемането на действия от разследващите органи, чието възпрепятстване би затруднило сериозно наказателното производство. Уведомяването за задържане на непълнолетен може да се отложи до 24 часа. Според депутата от БСП Тодор Байчев промените в Наказателния кодекс ще предизвикат хаос в сектора и в най-скоро ще се стигне до промяна на текстовете. \"Вместо да сътворим законодателен шедьовър, сътворихме законодателна дупка, която след няколко месеца ще започнем да поправяме. Пак приемаме закони, които не са синхронизирани с останалото законодателство. Никой не се вслуша в критиките на опозицията и ветото на президента\", обясни Байчев в \"Денят ON AIR\".  По думите му след промените ще има членове в Наказателния кодекс, които си противоречат.  \"Ще се видят минусите, когато много хора изгорят и се започнат жалбите. Всяка година все повече хора съдят България в Страсбург - защо ли става така, заради такива подобни неща. Ще се стигне и до превишаване на правата\", категоричен е депутатът пред Bulgaria ON AIR.", "date": "2019.01.17", "title": "Глас от БСП: Промените в Наказателния кодекс ще предизвикат хаос"}
{"url": "https://www.bgonair.bg/world/2019-01-17/gratskiyat-premier-otselya-sled-vota-na-doverie", "text": "\r\n Гръцкият премиер Алексис Ципрас оцеля след вота на доверие. В подкрепа на кабинета гласуваха 151 депутати в 300-местния парламент.  Така Ципрас ще може да продължи с ратификацията на договора от Преспа, който беше подписан миналата година и разреши 27-годишния спор между Атина и Скопие за името на Македония.  Премиерът поиска вота в неделя, след като коалиционният му партньор Панос Каменос подаде оставка като министър на отбраната, в знак на протест срещу договора от Преспа.", "date": "2019.01.17", "title": "Гръцкият премиер оцеля след вота на доверие"}
{"url": "https://www.bgonair.bg/world/2019-01-17/turski-potok-kosovo-orden-za-vuchich-putin-na-poseshtenie-v-sarbiya", "text": "\r\n Ключова визита на руския президент Владимир Путин в Сърбия. Той пристигна при изключителни мерки за сигурност.  Малко след 13 часа местно време Владимир Путин кацна на летище \"Никола Тесла\", където беше посрещнат от сръбския си колега Александър Вучич. След това двамата положиха венци на гробището на Освободителите на Белград, за да почетат паметта на сръбските и руски войници, загинали във Втората световна война. След официалното посрещане в бившата палата на федерациите, двамата обсъдиха на четири очи актуалната политическа ситуация в региона. Акцентът беше Косово, чиято независимост Русия не признава.  По-късно в присъствието на двамата президенти бяха подписани около 20 споразумения, основно в сферата на икономиката. Путин и Вучич коментираха и продължаването на газопровода \"Турски поток\" до Сърбия.  По-рано руският президент заяви в интервю за белградския вестник \"Политика\", че Европейският съюз трябва да гарантира, че няма да пречи на доставките на руски газ в Европа.  Визитата на Путин в Белград предизвика всенародно вълнение. Десетки хиляди сърби от цялата страна се стекоха в столицата, за да видят руския президент - някои от тях със специално организирани автобуси.  Александър Вучич получи от руския си колега орден \"Александър Невски\", който по традиция се връчва само на руски граждани за изключителни заслуги. След идването си на власт през 2012 г., Вучич успява да балансира между голямата цел - да присъедини Сърбия към Европейския съюз и да не разваля историческите връзки с Русия. Топлите чувства на сръбския президент не са изненада. Смята се, че той използва посещението на Путин за предизборна агитация. Целта е да възстанови сриващия му се рейтинг. И докато в Белград Путин беше посрещнат с радостни възгласи, то в независимата област Войводина в Северна Сърбия бяха издигнати плакати \"Путин, върви си!“.  Путин ще отнесе със себе си в Москва планинска овчарка на име Паша. Припомняме, че през 2010 при визитата си в София той получи като подарък от Бойко Борисов кучето Бъфи, което впоследствие прекръсти.", "date": "2019.01.17", "title": "\"Турски поток\", Косово, орден за Вучич... Путин на посещение в Сърбия"}
{"url": "https://www.bgonair.bg/denqt-on-air/2019-01-17/golyama-chast-ot-romite-u-nas-se-integrirat-smyata-aleksandar-sabanov", "text": "\r\n Ромска интеграция или дезинтеграция? 33-годишният Валентин Димов, който беше пребит от двама роми в пловдивското село Войводиново, беше изписан от болницата.  Младият командос постъпи в лечебното заведение със счупена лява скула. След успешна операция той вече е вкъщи и се възстановява. \"Въпреки опитът да се породи етническо напрежение след случилото се, не мисля, че ще се стигне до там. По-голяма част от ромите у нас не приемат подобни действия, извършени от тяхната общност. Когато живееш в гето обаче, тръгне ли един, тръгват всички\", коментира в студиото на   депутатът от ВМРО Александър Сабанов. Инцидентът във Войводиново предизвика недоволството на жителите на селото. Те излязоха на няколко последвателни протеста с искания за адекватни и справедливи наказания на нападателите роми, както и за разчистване на селото от незаконните постройки и незаконно пребиваващите. Към протестите на хората се присъединиха и стотици военнослужещи. Двамата братя роми, пребили командоса, са в ареста. Ако бъдат признати за виновни, ги грози затвор до 3 години за по-малкия, който е непълнолетен и до 10 години за по-големия. \"Не бива да поставяме всички под общ знаменател обаче. Има много роми в България, които се интегрират в обществото. Аз съм родом от Силистра, където живеем мирно и спокойно хора от различни етноси. Имам приятели роми, които са съвестни граждани, плащат си данъците, живеят в изрядни узаконени къщи\", подчерта още Александър Сабанов пред  .", "date": "2019.01.17", "title": "Голяма част от ромите у нас се интегрират, смята Александър Сабанов"}
