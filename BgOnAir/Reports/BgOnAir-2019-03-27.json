{"url": "https://www.bgonair.bg/economy/2019-03-27/brexit-svi-i-prodazhbite-na-drebno-vav-velikobritaniya", "text": "Продажбите на дребно във Великобритания са отбелязали най-големия си спад от 17 месеца през март. Това отразява нарастващите опасения сред потребителите за неразрешения застой около Brexit, заяви водеща работодателска група в сряда. Конфедерацията на британската индустрия (CBI) съобщи, че част от спада в месечния ѝ баланс на продажбите до -18 пункта, което означава, че повече търговци на дребно са отчели по-ниски продажби, отколкото ръстове – може би е причинен от по-късния Великден тази година в сравнение с миналата. Слабото представяне на данните напоследък обаче – балансът не е бил над нулата от четири месеца – показва повишено внимание сред потребителите във Великобритания, чиито разходи помагат на икономиката да расте. CBI заяви, че според търговците на дребно продажбите ще се увеличат през април, но мащабът на очакваното възстановяване е по-малък в сравнение с предишния месец. Харесайте и страницата ни във Facebook ", "date": "2019.03.27", "title": "Brexit сви продажбите на дребно във Великобритания"}
{"url": "https://www.bgonair.bg/economy/2019-03-27/spotify-shte-predlaga-na-potrebitelite-si-personalizirani-pleylisti", "text": "Платформата за музикален стрийминг Spotify залага на персонализация не само на плейлисти като Discover Weekly. Стрийминг гигантът планира да персонализира дори част от другите плейлисти, които предлага, на база на потребителските вкусове, пише Engadget. Това означава, че няма да получавате същите плейлисти като вашите приятели, предава . Компанията залага, че това ще увеличи списъка с точните песни, достигащи до \"точните слушатели“, с което пък ще насърчи по-дългото слушане на музика в платформата. За целта Spotify предоставя уникални линкове към плейлисти, за да се увери, че хората могат да слушат конкретни версии на плейлистите, включващи определени песни. Изпълнителите не трябва да се притесняват, че плейлистите, които се споделят, няма да включват техни песни. Компанията предостави и данни в подкрепа на идеята си. Персонализирането е увеличило броя на включените в плейлисти изпълнители с 30%, а броят на новооткритите песни от потребителите е скочил с 35 на сто според компанията. Освен това се наблюдава скок с 88% на повторно слушане на песни, както и 66% увеличение на броя на пътите, в които потребителите са запазвали песни. Ходът има за цел да помогне както на изпълнителите, така и на слушателите, но все пак има някои опасения. Spotify не представя пълен списък със засегнатите плейлисти, така че не е сигурно кога виждате персонализирана плейлиста и кога не. Възможно е Spotify да се нуждае от повече време, преди тези промени да бъдат въведени официално.  Снимка: Pixabay Xаресайте и страницата ни във Facebook  \r\n ", "date": "2019.03.27", "title": "Spotify ще предлага на потребителите си персонализирани плейлисти"}
{"url": "https://www.bgonair.bg/reportazhi/2019-03-27/bivsh-voenen-i-zhena-mu-invalidi-gonyat-gi-ot-vedomstvenoto-im-zhilishte", "text": "\r\n Пенсионери, със 100% инвалидност, има опасност да останат без покрив над главитв си. Те живеят в жилище на министерството на отбраната над 35 години. Преди години обаче получават заповед, че трябва да напуснат ведомственото жилище. От тогава започва и тяхната борба. Станислав Бутенко служи на българската армия повече от 20 години. Преди време обаче разбира, че трябва да напусне ведомственото жилище.  Синът му Пламен разказва, че имало закон, който бил създаден 2009 година, че военнослужещи, които нямат навършени, към създаването на този закон, 65 годишна възраст нямат право да обитават тези жилища, а баща му по това време бил на 63.  През 2017 година семейството получава заповед, че има един месец да освободи жилището.  От стреса майката на Пламен получила инсулт още същия ден. Семейството отправя жалба срещу заповедта.  По закон: докато работят към държавата - имат право на ведомствено жилище. Пенсионират ли се - освобождават даденото им. А след 2010 година жилища на министерството на отбраната, където има гарнизони, не могат да се закупят.  Харесайте и страницата ни във Facebook ", "date": "2019.03.27", "title": "Бивш военен и жена му, инвалиди, гонят ги от ведомственото им жилище"}
{"url": "https://www.bgonair.bg/science/2019-03-27/ford-gt-vdigna-48344-kmch", "text": "Ford GT от 2006 година вдигна невероятните 483,44 километра по време на събитието \"Texas Mile\". По този начин американските ентусиасти от M2K Motorsports изпревариха топкомпании, като Bugatti, Hennessey и Koenigsegg, които скоро трябва да представят своите хиперавтомобили, способни да преминат границата от 482,7 километра в час. Новината за постижението бе съобщена Двигателят на въпросния Ford развива мощност от около 2500 конски сили, а под капака е монтиран 5.4-литров, V8 двигател. Именно този автомобил преди две години успя да ускори до 475,5 км/ч. И двете постижения обаче не са признати за рекордни, защото по регламент скоростта трябва да бъде постигната в двете посоки на трасето. В последния ден на събитието \"Texas Mile\", организирано на регионалното летище в американския град Виктория, щата Тексас, автомобилът първо ускори \"само\" до 280 км/ч, след което даде резултат от 386 км/ч. Едва при третия опит суперколата вдигна невероятните 483,44 км/ч, като успя да направи това на разстояние от около 1,61 км. Снимка: pixabay.com", "date": "2019.03.27", "title": "Ford GT вдигна космическите 483,44 км/ч"}
{"url": "https://www.bgonair.bg/reportazhi/2019-03-27/sasht-planirat-da-izpratyat-astronavti-na-lunata-do-5-godini", "text": "\r\n САЩ с планове американските астронавти да се завърнат на Луната до пет години. Намеренията на правителството на Доналд Тръмп са това да се случи през 2024 година. Очаква се жена да е първата, която отново ще стъпи на лунна повърхност. Амбициозната цел да се върнат американските астронавти на Луната идва в момент, когато НАСА се опитва с помощта на частни партньори да възобнови космическите мисии с хора за първи път след приключването на програмата през 2011 година.  Намерението беше обявено от вицепрезидента Майк Пенс.  Според анализатори стремежът да се стигне до Луната е отражение на желанието на президента Тръмп да подкрепи смела нова национална цел, като същевременно се стреми да противодейства на потенциалните възможности на Русия и Китай за космическо оръжие.  В речта си Пенс разкритикува бюрократичната инерция, довела до забавянето в разработването на новата ракета за лунната мисия и призова за \"нов начин на мислене\" в космическата агенция.  Той дори заплаши, че ще използва частни системи за изстрелване, ако НАСА не е готова навреме. Между 1969 и 1972 г. НАСА е изпратила общо 12 астронавти на Луната.", "date": "2019.03.27", "title": "САЩ планират да изпратят астронавти на Луната до 5 години"}
{"url": "https://www.bgonair.bg/bulgaria/2019-03-27/nadgrobna-plocha-na-grafa-cherna-granitna-plocha-vnese-smut", "text": "\r\n Чугунени колчета заменят т.нар. \"перки\" по столичната улица \"Граф Игнатиев\". Как точно ще изглеждат ще стане ясно до седмица. Междувременно черна гранитна плоча внесе смут на емлбематичната улица.  От Столичната община потвърдиха - новият артефакт изникнал в градското пространство, не е надгробна плоча.  Надгробна плоча или водна стена, намерихме човек, който чувства черния гарнит на площад \"Гарибалди\" като свое дете. Това е Сабри Джебиров, който е автор на съоражението. \"Човек трябва да гледа хубавата страна на нещата, българинът си е мрънкащ народ, това е. Аз 8 години живях в Европа, не видяха такъв народ. Няма такъв\", сподели той пред Bulgaria ON AIR. Харесайте страницата ни във Facebook ", "date": "2019.03.27", "title": "Черна гранитна плоча внесе смут на столичния \"Граф Игнатиев\""}
{"url": "https://www.bgonair.bg/reportazhi/2019-03-27/plazh-lipite-kray-sinemorets-nyama-da-bade-davan-na-kontsesiya", "text": "\r\n Министерството на туризма се отказа от решението си да даде на концесия един от последните диви плажове по Южното Черноморие \"Липите\" край Синеморец. Това стана след като природозащитници заявиха, че ще протестират, ако ивицата бъде превърната в поредния плаж с чадъри и шезлонги. Екозащитниците реагираха остро, след като се разбра, че плажът се отдава на концесия за пет години срещу 3000 лв. наем., а на ивицата цената на чадър и шезлонг ще бъде 8 лв.  Плаж \"Липите\" попада в две защитени територии - Природен парк \"Странджа\" и защитена местност \"Силистар\", както и две защитени зони от мрежата Натура за опазване на дивите птици и на природните местообитания.  От Министерството на туризма обаче обясняват, че преди началото на процедурата експерти са извършили обстойна проверка, която доказва, че няма екологична забрана за отдаването на ивицата. ", "date": "2019.03.27", "title": "Плаж \"Липите\" край Синеморец няма да бъде даван на концесия"}
{"url": "https://www.bgonair.bg/bulgaria/2019-03-27/zaradi-konflikt-na-interesi-izbiratelnata-komisiya-v-karlovo-otstrani-kmeta-ot-dlazhnost", "text": "Общинската избирателна комисия в Карлово отстрани от длъжност кмета на Калофер Румен Стоянов. Решението беше взето единодушно с 9 гласа \"ЗА\". До остраняването на кмета на Калофер се стигна, след като в Общинската избирателна комисия е постъпило решение на Върховния административен съд от 20 март, с което се установява конфликт на интереси от страна на Румен Стоянов. Кметът е признат за виновен, затова че през 2016 година, е назначил на работа в кметството братът на съпругата си като \"Старши специалист финансови дейности\". Отстраненият кмет на Калофер беше лаконичен, че ще обжалва решението. Харесайте и страницата ни във Facebook ", "date": "2019.03.27", "title": "Заради конфликт на интереси: Избирателната комисия в Карлово отстрани кмета от длъжност"}
{"url": "https://www.bgonair.bg/world/2019-03-27/izgoniha-studentka-ot-yeyl-vlyazla-s-podkup", "text": "Престижният университет на Йейл изключи студентка, влязла в учебното заведение чрез подкуп. Твърди се, че родителите на момичето са платили над 1 милион долара, за да учи там.  Това е първият подобен ход на Йейл, откакто преди месец избухна голям скандал с \"вкарване“ на студенти в учебното заведение с подкупи. След разобличаването на схемата близо 50 души бяха обвинени, че са помагали на деца от американския елит да получат достъп до водещи университети в страната. Сред обвинените са треньори, които са предоставяли фалшиви препоръки, университетски администратори, които манипулират резултатите от тестовете. Обвинени са и 33-МА родители, които заплатили подкупи на обща стойност около 6,5 милиона долара, за да се гарантира приемането на техните деца.  ", "date": "2019.03.27", "title": "Изгониха студентка от Йейл, влязла с подкуп в университета "}
{"url": "https://www.bgonair.bg/world/2019-03-27/evakuiraha-hotel-v-singapur-zaradi-pozhar", "text": "Хотел \"Гранд Хаят\" в Сингапур бе евакуиран. Причината е пожар, който е избухнал в един от ресторантите на 5-звездния хотел. Огънят тръгнал от готварска печка в кухнята, но е бил изгасен от противопожарните пръскачки, инсталирани на тавана, още преди пристигането на пожарникарите. При инцидента няма пострадали. 500-те гости на хотела са били евакуирани като предпазна мярка и след като пожарната служба е инспектирала мястото отново са се завърнали по стаите си.  ", "date": "2019.03.27", "title": "Евакуираха хотел в Сингапур заради пожар"}
{"url": "https://www.bgonair.bg/bulgaria/2019-03-27/cherven-kilim-posreshta-zvezdite-pred-narodniya-teatar-za-razdavaneto-na-ikarii", "text": "Днес е Международният ден на театъра. По традиция на този ден се раздават наградите \"Икар\" на Съюза на артистите.  Червен килим посреща звездите пред Народния театър.   Церемонията започна с технически гаф и неловко мълчание, бързо овладяно от водещите.  Майсторът на словото Стефан Цанев получи награда за изключителен принос. Михаил Мутафов беше отличен за с награда за „чест и достойнство“, а проф. Елена Баева - за педагогическата си дейност.  Всички приходи от спектакъла ще бъдат дарени на здравния фонд на Съюза на артистите в България.  От хонорара си се отказа и певицата Лили Иванова, която откри церемонията с песента си \"Главна роля\".", "date": "2019.03.27", "title": "Червен килим посреща звездите пред Народния театър за връчването на Икарите"}
{"url": "https://www.bgonair.bg/denqt-on-air/2019-03-27/politologat-stoycho-stoychev-tsvetanov-ostava-vliyatelna-figura-v-gerb", "text": "\r\n \"Речта на Цветанов беше нещо като сбогуване с парламента\", коментира политологът Стойчо Стойчев в студиото на \"Денят ON AIR\". Според него той ще липсва на другите политици, дори и на тези от опозицията, но ще продължава да бъде влиятелна фигура в ГЕРБ. Заради скандала с имотите на властта Цветан Цветанов напуска парламента, където оглавяваше вътрешната комисия. Въпреки това той остава заместник-председател на ГЕРБ и шеф на предизборния щаб на партията.  По думите на Стойчев партията определено е загубила един организатор и мобилизатор на определени мнозинства. Стойчев изрази положително мнение за неговия заместник Красимир Велчев. По думите му двамата с Цветан Цветанов са близки и заместник-председателят на ГЕРБ ще му помогне с предаването на информация. На въпрос дали е възможно някой от партията да му е \"подлял вода\", гостът на Bulgaria ON AIR отговори така: Според него дори на това напускане може да се гледа като на положителна стъпка.  Стойчев допълни, че Цветанов е безкрайно лоялен човек, който е опровергал слуховете, че изгражда алтернативен център на Бойко Борисов. А самият Борисов цени това качество у него и за пореден път премиерът доказва чрез приемането на оставката, че е твърд лидер. Той е на мнение, че този скандал няма да повлияе на изборите, защото не е от значение кой е шеф на предизборния щаб, а и скоро тази история с апартаментите щяла да бъде забравена. ", "date": "2019.03.27", "title": "Цветанов остава влиятелна фигура в ГЕРБ, подчерта политолог"}
{"url": "https://www.bgonair.bg/world/2019-03-27/nepreklonniyat-erdogan-tsarkvata-sveta-sofiya-shte-bade-dzhamiya", "text": "\r\n Президентът на Турция Реджеп Ердоган отново заяви намерението си да превърне в джамия известната катедрала \"Света София\" в Истанбул. Това се случи по време на предизборен митинг в град Трабзон снощи.  Подобно изказване беше направено и миналата седмица. В момента \"Света София\" е музей. Изградената през шести век катедралата се смята за най-значимия паметник на византийското изкуство.  В продължение на близо 1000 години е била най-големият християнски храм в света. След превземането на Константинопол от османците през 15 век, тя е превърната в джамия, като допълнително са ѝ пристроени минарета. \"След изборите отново ще прибегнем до преобразяването на \"Света София\". Тя няма да бъде музей, а джамия със същото име\", заяви турският президент. Харесайте страницата ни във Facebook ", "date": "2019.03.27", "title": "Непреклонният Ердоган: Църквата \"Света София\" ще бъде джамия"}
{"url": "https://www.bgonair.bg/world/2019-03-27/nov-intsident-s-boing-i-posledvalo-avariyno-katsane", "text": "Нов инцидент с \"Боинг\" 737 Макс 8. Самолет на авиокомпанията \"Саутуест Еърлайнс\" кацна аварийно в Орландо, щата Флорида, малко след излитането си.  Причината e възникнал проблем в един от двигателите. По време на инцидента на борда на машината, която е летяла за Калифорния, не е имало пътници.  Полетите на 737 Макс 8 бяха спрени в САЩ по-рано този месец след катастрофата с този модел самолет в Етиопия на 10 март. Това беше втората катастрофа с този модел за по-малко от шест месеца. Харесайте страницата ни във Facebook ", "date": "2019.03.27", "title": "Нов инцидент с \"Боинг\" и последвало аварийно кацане"}
{"url": "https://www.bgonair.bg/bulgaria/2019-03-27/izostaven-kufar-v-kv-ovcha-kupel-blokira-za-kratko-dvizhenieto-v-rayona", "text": "Изоставен куфар в столичния квартал \"Овча купел\" вдигна по тревога полицията. Сигналът за потенциалната опасност е подаден малко преди обед, информира  . На място веднага са се отзовали екипи на ДОТИ, които са проверили куфара. Той се е оказал празен. Заради проверката се е наложило за кратко да бъде спряно движението на трамваите в района. Движението обаче бързо е нормализирано. Харесайте и страницата ни във Facebook ", "date": "2019.03.27", "title": "Изоставен куфар в кв. \"Овча купел\" блокира за кратко движението в района"}
{"url": "https://www.bgonair.bg/denqt-on-air/2019-03-27/otgovornostta-za-brexit-e-na-naydzhal-farazh-i-boris-dzhonsan-obyasnyava-politolog", "text": "\r\n Тереза Мей с условие пред британските депутати. Премиерът заяви, че може да изпълни обещанието си да извади Великобритания от Европейския съюз, само ако споразумението за Brexit бъде подкрепено тази седмица. По-рано правителството обяви, че ще предложи сделката на Мей за гласуване, само ако е уверено, че има шанс тя да получи нужното одобрение. Днес британският парламент обсъжда алтернативни варианти за Brexit, след като депутатите поеха контрол върху целия процес за един ден. Гласуването ще бъде указателно и правителството не е длъжно да се съобрази с тях. Вариантите са няколко - от по-близки отношения с ЕС, до напускане без споразумение или провеждане на нов референдум. Политологът проф. Анна Кръстева коментира ситуацията в студиото на  , че отговорността за хаоса около Brexit носят Найджъл Фараж и Борис Джонсън, които са водили кампанията за излизането на Великобритания от Европейския съюз, защото са казвали, че това ще стане лесно и без проблеми, но сега не са давали предложения относно как да се осъществи този план.  , обясни проф. Кръстева. Пред   политологът посочи още, че до сега не са направени никакви стъпки напред, за да се осъществи Brexit, а премиерът Тереза Мей е допуснала грешка като е съсредоточила решенията в ръцете на правителството и изолирала парламента.  , каза проф. Анна Кръстева.  По думите ѝ месеци не се е търсил консенсус в парламента как да се случи излизането на Великобритания от Европейския съюз, а сега, в последните дни, дори и най-големите критици на Мей казват, че ще подкрепят плана на премиера.  Проф. Кръстева посочи още, че смята, че все пак да се наложи на Великобритания да избира свои представители в Европейския парламент след два месеца. Харесайте и страницата ни във Facebook ", "date": "2019.03.27", "title": "Отговорността за Brexit е на Найджъл Фараж и Борис Джонсън, обяснява политолог"}
{"url": "https://www.bgonair.bg/world/2019-03-27/tereza-mey-shte-izpalni-obeshtanieto-si-za-brexit-ako-deputatite-podkrepyat-sdelkata-", "text": "\r\n Тереза Мей с условие пред британските депутати. Премиерът заяви, че може да изпълни обещанието си да извади Великобритания от Европейския съюз, само ако споразуменето за Brexit бъде подкрепено тази седмица.  По-рано правителството обяви, че ще предложи сделката на Мей за гласуване, само ако е уверено, че има шанс тя да получи нужното одобрение.  Днес британският парламент обсъжда алтернативни варианти за Brexit, след като депутатите поеха контрол върху целия процес за един ден – 27 март.  Гласуването ще бъде указателно и правителството не е длъжно да се съобрази с тях. Вариантите са няколко - от по-близки отношения с ЕС, до напускане без споразумение или провеждане на нов референдум.", "date": "2019.03.27", "title": "Тереза Мей ще изпълни обещанието си за Brexit, само ако депутатите подкрепят сделката ѝ"}
{"url": "https://www.bgonair.bg/bulgaria/2019-03-27/nebostargachat-zlaten-vek-na-arteks-se-okaza-nezakonen", "text": "\r\n Небостъргачът \"Златен век\" на строителна фирма \"Артекс\", който се строи в момента, е незаконен. С такава информация излезе днес софийският главен архитект Здравко Здравков.  Според влезлите в сила поправки в Закона за устройство на територията, разрешието за строеж губи правно действие след 10 години от започването му. Поправките са приети в момент, когато приключва 5-годишното разрешение на \"Артекс\", според закона преди поправките.  ДНСК в момента извършва проверка по случая, а главният архитект на София изнесе информация за това, че върху него е осъществяван натиск от страна на \"Артекс\". Харесайте страницата ни във Facebook ", "date": "2019.03.27", "title": "Небостъргачът \"Златен век\" на \"Артекс\" се оказа незаконен"}
{"url": "https://www.bgonair.bg/world/2019-03-27/v-ukrayna-kinoto-e-na-pat-da-vleze-v-politikata", "text": "\r\n Наред със сегашния държавен глава Петро Порошенко и бившия премиер Юлия Тимошенко, в кандидат-президентската надпревара се включва и неочакван претендент – комедийният актьор Владимир Зеленски. В популярен украйнски сериал – комедиантът Владимир Зеленски се превъплащава в ролята на президент. А след като прекарва повече от 20 години на екрана, решава, че е време да се впусне в ново приключение. Владимир Зеленски Това... \"Това е съвсем ново лице. Никога не съм бил в политиката. Идвам от един чист бизнес – телевизионният и филмовият\", заяви комедиантът.  За разлика от действителността, където често ставаме свидетели на задкулисие и политически интриги, образът на Зеленски в сериала е точно обратното. Той е безкрайно честен и вместо да прикрива – разкрива корумпираните депутати и бизнесмени. Именно това, актьорът смята да пренесе от снимачната площадка в реалността.   41-годишният актьор обяви намерението си да се включи в борбата за президетския пост на Нова година. Оттогава кандидатурата му не спира да изненадва всички.  Той спечели преднина пред сегашния президент Петър Порошенко и опозиционния лидер Юлия Тимошенко.  \"Хората разпознават себе си в мен, защото аз съм отворен – понякога се ядосвам и съм тъжен. Не крия емоциите си пред камерата, не се опитвам да изглеждам като някой друг\", заяви Зеленски.  Подкрепата към него идва в момент, когато гласоподавателите предпочитат да подкрепят непознати за политиката лица, вместо на такива с дългогодишен опит.   ", "date": "2019.03.27", "title": "В Украйна: Киното е напът да влезе в политиката"}
{"url": "https://www.bgonair.bg/denqt-on-air/2019-03-27/aleksandar-sabanov-do-parlamentarna-kriza-nyama-da-se-stigne", "text": "\r\n След оставката на Цветанов заваляха купища въпроси във връзка с това как ще изглежда Народното събрание без него. По-рано стана ясно, че вторият човек в партия ГЕРБ напуска парламента, където оглавяваше вътрешната комисия. Въпреки това той остава заместник-председател на ГЕРБ и шеф на предизборния щаб на партията. \"До парламентарна криза няма да се стигне, не е хубаво, когато човек получи такъв удар, какъвто беше нанесен върху Цветанов, да се злорадства. Освен това политическите му позиции в ГЕРБ остават сериозни, властта му ще си е на същото ниво, както и досега\", коментира в студиото на \"Денят ON AIR\" депутатът от \"Обединени патриоти\" Александър Сабанов. До решението на Цветанов се стигна след скандала \"Апартамейнтгейт\". Той е направил замяна със строителя на два свои апартамента в същия район и е доплатил, тъй като е имало разлика в квадратурата. Всичко това е станало по напълно законен начин, увери още в началото на скандала той. Пред Bulgaria ON AIR Александър Сабанов отбеляза още, че извън парламента заместник-председателят на ГЕРБ ще има повече време, за да се занимава със структурни въпроси, както и с изборите, където е и силата му, според повечето анализатори у нас. \"Факт е, че на никого няма да му бъде приятно, ако бъде принуден да напусне парламента, за да не нанесе щети върху партията си. А от опозицията не бива да прибързват със заключенията. Дори напротив - трябва да се притесняват от факта, че Цветанов ще работи повече на терен във връзка с предстоящите избори\", подчерта гостът в студиото на Ганиела Ангелова.", "date": "2019.03.27", "title": "Александър Сабанов: До парламентарна криза няма да се стигне"}
{"url": "https://www.bgonair.bg/bulgaria/2019-03-27/sled-apartamentgeyt-tsvetan-tsvetanov-napuska-narodnoto-sabranie", "text": "\r\n Цветан Цветанов вече няма да бъде депутат. Вторият човек в партия ГЕРБ напуска парламента, където оглавяваше вътрешната комисия. Въпреки това той остава заместник-председател на ГЕРБ и шеф на предизборния щаб на партията. \n Това съобщи самият Цветан Цветанов на извънреден брифинг в сградата на Народното събрание, само няколко часа, след като се върна от САЩ и срещата си с премиера Бойко Борисов.  До решението му се стигна след скандала \"Апартамейнтгейт\". Цветан Цветанов е направил замяна със строителя на два свои апартамента в същия район и е доплатил, тъй като е имало разлика в квадратурата. Всичко това е станало по напълно законен начин, увери още в началото на скандала той. Скандалът с луксозните жилища вече принуди правосъдния министър Цецка Цачева да подаде оставка, защото се оказа, че тя също е купила апартамент от фирма \"Артекс\" на цени, които са под пазарните.  Същата беше причината с постовете си да се разделят още заместник - министрите на спорта и енергетиката Ваня Колева и Красимир Първанов.  Още при кацането си в София Цветан Цветанов обяви, че решението си е взел сам, а скандалът по думите му е добре планирано мероприятие във връзка с предстоящите избори. \r\n Харесайте и страницата ни във Facebook ", "date": "2019.03.27", "title": "След \"Апартаментгейт\": Цветан Цветанов напуска Народното събрание"}
{"url": "https://www.bgonair.bg/bulgaria/2019-03-27/shofyor-blasna-tri-godishno-dete-v-burgas-koeto-e-prieto-v-bolnitsa-s-komotsio", "text": "\r\n Три годишно дете е било блъснато от автомобил на централна улица в Бургас. Детето е в болница с комоцио, без опасност за живота. Инцидентът е станал на централната улица на Крайморие, която води към плажа.  \r\nДвижението по нея е изключително натоварено, особено през летния сезон. Въпреки ограниченията на скоростта за населено място, шофьорите често не спазват ограниченията.  Вчера сутринта 79-годишен шофьор блъска 3-годишното дете. Николай става свидетел на катастрофата. По думите му възрастният шофьор се е опитал да заобиколи спрял на пътя автомобил, когато детето изскача внезапно. По думите на свидетеля, детето е било с колело.  То е прието в неврохурургия в УМБАЛ-Бургас със сътресение на мозъка. Жители на Крайморие казват, че често безразборно паркиралите на пътя автомобили скриват видимостта на шофьорите.  Учениците, които чакат автобуса за Бургас, също често стават свидетели на инциденти.  Алкохолната проба на водача е отрицателна, според полицията мъжът не е карал бързо. \"Зачестяват случаите, в които възрастни водачи , които вече не могат да разчитат на собствените си реакции и явно надценяват собствените си възможности, допускат ПТП-та\", заяви говорителят на МВР Бургас Цветелина Рандева.", "date": "2019.03.27", "title": "Шофьор блъсна 3-годишно дете в Бургас"}
{"url": "https://www.bgonair.bg/bulgaria/2019-03-27/prokuraturata-vleze-v-obshtina-strazhitsa-izzema-dokumenti", "text": "Прокуратурата влезе в община Стражица. Извършват се процесуално-следствени действия по дело, образувано миналата година. Изземва се документация от значение за разследването.  Досъдебното производство е по сигнал на ДАНС за длъжностно присвояване на вещи и пари, собственост на общината. Към момента няма задържани. Харесайте и страницата ни във Facebook ", "date": "2019.03.27", "title": "Прокуратурата влезе в община Стражица, иззема документи"}
{"url": "https://www.bgonair.bg/multimediya/2019-03-27/kamen-donev-za-uyuta-i-narodopsihologiyata-za", "text": "\r\n Камен Донев гостува в предаването   по    от 24 март и говори за мотивите си да заснеме  първия си филм - “Уют”.   Разговаряме и за друг български филм, който тръгва по кината в България “Ага”.   Създателите му, продуцентката Веселка Кирякова и режисьорът Милко Лазаров, разказват  за универсалните теми във филма и пътешествията си по света, откъдето “Ага” се връща  у дома с над 30 награди.   Изкуствоведката Мария Василева споделя за любимите си произведения и женската  тематика в тях.      ", "date": "2019.03.27", "title": "Камен Донев за уюта и народопсихологията"}
{"url": "https://www.bgonair.bg/world/2019-03-27/v-tarsene-na-reshenie-glasuvat-alternativi-na-brexit", "text": "Серия от вотове за различните алтернативи по Brexit предстои днес в Камарата на общините.  Гласуванията, включително за оставане в единния пазар, за нов референдум и дори за отмяна на излизането от ЕС, станаха възможни, след ктао британските депутати временно отнеха контрола по сделката с Брюксел от Тереза Мей.  Премиерът беше и предупредена, че вероятно предстоят още министерски оставки, ако не промени курса си по Brexit.  Следващата седмица британският парламент предстои да дебатира онлайн петиция, призоваваща за спиране на развода между Лондон и Брюксел, която събра над 5,7 милиона подписа.  Според законите в Обединеното кралство, всяка петиция към правителството, която събере повече от 100 хиляди подписа, трябва да бъде внесена за обсъждане в парламента. Петицията обаче няма да бъде подложена на гласуване.  ", "date": "2019.03.27", "title": "В търсене на решение: Гласуват алтернативи на Brexit"}
{"url": "https://www.bgonair.bg/direktno/2019-03-27/nyama-sistema-za-kontrol-nad-nasilieto-v-mrezhata-zar", "text": "\r\n Няма система за контрол над насилието, което се излъчва в интернет. Алгоритмите на социалните мрежи не могат да уловят в реално време това съдържание, каза експертът по киберсигурност Борис Гончаров в студиото на предаването  . Колегата му Борислав Сестримски пък е на мнение, че такова съдържание може да бъде ограничено до децата само, ако те ползват профили с реално посочена възраст. Въпросът дали мрежата ще може в бъдеще да контролираме има само един отговор - Да! Силва Агопян пък разказва за проблемите, които се пораждат при пожарите в сухи треви.  ", "date": "2019.03.27", "title": "Няма система за контрол над насилието в мрежата"}
{"url": "https://www.bgonair.bg/bulgaria/2019-03-27/obyaviha-datite-za-provezhdane-na-maturite-za-zrelostnitsi-tazi-godina", "text": "Образователното министерство огласи датите, на които предлага да се състоят матурите за зрелостници тази година.  Абитуриентите ще трябва да се явят на тях от 21 до 31 май.  Двата задължителни държавни изпита по традиция ще бъдат по-рано.  Първият от тях - по български език и литература ще е на 21 май от 8.00 часа. Вторият е по предмет по избор на зрелостниците и ще е на 23 май.  Матурите по желание в 12 клас ще са от 28 до 31 май.  На 28 май са предвидени да се състоят държавните зрелостни изпити по \"Биология и здравно образование\", \"Физика и астрономия\" и по \"Философски цикъл\".  На 29 май по езици, а на 30 май са предвидени по \"География и икономика\" и по \"Химия и опазване на околната среда\". Снимка: Pixabay  ", "date": "2019.03.27", "title": "Абитуриентите на матури от 21 до 31 май, малките - през юни"}
{"url": "https://www.bgonair.bg/ekrani/2019-03-27/pozhar-ostavi-fort-lodardeyl-bez-tok", "text": "Мощен пожар в електроцентрала остави голяма част от Форт Лодърдейл, щата Флорида, на тъмно. Над 32 000 домакинства и бизнес сгради останаха без ток малко след избухването на пламъците.  Екипи на пожарната в продължение на часове гасиха огъня в електроцентралата. Няма данни за жертви и пострадали. Причините за инцидента се изясняват. Властите в американския град съобщиха, че работят за поетапното възстановяване на електроподаването. Обещано беше до началото на работния ден в петък токът да бъде пуснат навсякъде.  ", "date": "2019.03.27", "title": "Пожар остави Форт Лодърдейл без ток"}
{"url": "https://www.bgonair.bg/denqt-on-air/2019-03-27/deputat-ot-bsp-ostavkata-na-tsvetan-tsvetanov-e-zakasnyala", "text": "\r\n Цветан Цветанов вече няма да бъде депутат. Вторият човек в партия ГЕРБ напуска парламента, където оглавяваше вътрешната комисия. Въпреки това той остава заместник-председател на ГЕРБ и шеф на предизборния щаб на партията. До решението му се стигна след скандала \"Апартамейнтгейт\". Скандалът с луксозните жилища вече принуди правосъдния министър Цецка Цачева да подаде оставка, защото се оказа, че тя също е купила апартамент от фирма \"Артекс\" на цени, които са под пазарните. Същата беше причината с постовете си да се разделят още заместник - министрите на спорта и енергетиката Ваня Колева и Красимир Първанов. Народният представител от БСП Иван Ченчев заяви в студиото на  , че напускането на парламента от страна на Цветан Цветанов е закъсняло. , категоричен беше Ченчев.  Депутатът от левицата припомни, че Бойко Борисов е създал ГЕРБ и обявил, че целта ѝ е да бори корупцията и заключи: , заяви Иван Ченчев пред  . Народният представител от БСП беше категоричен още, че предсрочните парламентарни избори у нас са изключително необходими и за пореден път изрази заявката на левицата да спечели евровота след два месеца. , посочи още Ченчев. Той допълни още, че за предстоящия избор на български представители в Европейския парламент всички изразяват сходни приоритети, но въпросът е как се отстояват те, защото по думите му представители на други партии сменяли позициите си по дадени въпроси. Харесайте и страницата ни във Facebook ", "date": "2019.03.27", "title": "Депутат от БСП: Оставката на Цветан Цветанов е закъсняла"}
{"url": "https://www.bgonair.bg/world/2019-03-27/pochiven-den-vav-venetsuela-zaradi-lipsata-na-tok", "text": "Нова безпрецедентна криза във Венецуела заради липсата на ток. Правителството обяви срядата за неработен ден и призова служителите и учениците да си останат вкъщи, след като от понеделник страната тъне в мрак. Липсата на ток се отрази на обществения транспорт. Има и проблеми с въздушния трафик – част от терминалите на Международното летище в Каракас останаха затворени.  Болниците приемат само спешни случаи, банките не работят, а магазините затвориха заради опасения от мародерски набези. Каракас продължава да тъне в мрак заради втора тежка авария в рамките на месец в най-голямата водноелектрическа централа \"Гури“, която доставя електроенергия за нуждите на 80 процента от страната. Президентът Николас Мадуро нарече аварията саботаж и обяви, че полицията е задържала шестима души, заподозрени за диверсия срещу съоръжението. Опозиционният лидер Хуан Гуайдо пък обвини властите за претоварването на системата и липсата на инвестиции и поддръжка.  ", "date": "2019.03.27", "title": "Почивен ден във Венецуела заради липсата на ток"}
{"url": "https://www.bgonair.bg/world/2019-03-27/zrelishtno-izrigvane-na-vulkana-popokatepetal-ozari-noshtnoto-nebe", "text": "Ново зрелищно изригване на вулкана Попокатепетъл в Мексико. Кратерът избълва огромен стълб лава, която озари нощното небе.  Изригването не е създало проблеми с въздушния трафик заради изхвърленото количество вулканична пепел във въздуха. Не е предприета и евакуация на живеещите в подножието на вулкана. Попокатепетъл е висок 5426 метра, което го прави втория по височина и един от най-активните вулкани в Мексико. Харесайте страницата ни във Facebook ", "date": "2019.03.27", "title": "Зрелищно изригване на вулкана Попокатепетъл озари нощното небе"}
{"url": "https://www.bgonair.bg/world/2019-03-27/istoricheskiyat-muzey-i-biblioteka-s-tsenni-rakopisi-goryaha-v-seynt-luis", "text": "Мощен пожар горя в Сейнт Луис, щата Мисури. Историческият музей и библиотеката Карпелес, където се съхранява най-голямата частна колекция от исторически документи, бяха засегнати. Близо 80 огнеборци гасиха пламъците, избухнали късно снощи. Причините за пожара се изясняват. Няма данни за жертви и пострадали.  Сградата е била евакуирана своевременно. Нанесени са щети по самата постройка, но не и на ръкописите, съхранявани в нея. Харесайте страницата ни във Facebook ", "date": "2019.03.27", "title": "Историческият музей и библиотека с ценни ръкописи горяха в Сейнт Луис"}
