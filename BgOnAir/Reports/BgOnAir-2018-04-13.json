{"url": "https://www.bgonair.bg/bulgaria/2018-04-13/avtomobil-se-obarna-po-tavan-na-tsarigradsko-shose", "text": "Катастрофа блокира движението и по булевард \"Цариградско шосе\" малко след 19 часа. Лек автомобил се обърна по таван, след кръговото движение при четвърти километър в посока Плиска. Пострадал е 50-годишен мъж. Приет е с гръдна травма в болница „Св. Анна“.    ", "date": "2018.04.13", "title": "Автомобил се обърна по таван на \"Цариградско шосе\""}
{"url": "https://www.bgonair.bg/denqt-on-air/2018-04-13/polititsi-i-voenni-shteli-da-izbyagvat-direktna-konfrontatsiya-s-ruski-sili", "text": "\r\n Политици и военни ще направят всичко възможно да избегнат директна конфронтация с руските сили в Сирия. В това увери бившият министър на отбраната Тодор Тагарев. По думите му, ако се стигне до някакъв инцидент, ще се търси вариант той да не ескалира. \"Русия е технологично назад и като количества с въоръжение, с които разполага е много по-назад от нашите западни съюзници. Ако се стигне до някакъв по-голям конфликт просто няма как да издържи икономически\", заяви Тагарев в студиото на  . Бившият министър на отбраната обясни още, че говоренето за световна война и глобален конфликт само притесняват хората, но фактите не показват това.  \"Тези страни, които искат светът да се развива в съответствие с някакви норми, а в съвета за сигурност това са САЩ, Франция и Великобритания, се чувстват принудени да вземат някакви мерки. Въпросът е какви ще бъдат тези мерки\", отбеляза Тодор Тагарев пред  . Той подчерта още, че дори да се стигне до по-сериозен военен конфликт в Сирия, НАТО няма да има нужда от наша помощ, защото в евентуален конфликт може да видим нови оръжия, с които ние не разполагаме.", "date": "2018.04.13", "title": "Политици и военни щели да избягват директна конфронтация с руски сили"}
{"url": "https://www.bgonair.bg/bulgaria/2018-04-13/sled-uzhasa-na-trakiya-vlastta-izkaza-svoite-saboleznovaniya", "text": "Трагедията на магистрала \"Тракия\", при която загинаха 6 души, а повече от 20 пострадаха, след като пътнически автобус катастрофира, предизвика реакции и у политиците. Във Facebook профила си президентът Румен Радев изказа съболезнования към близките на загиналите и написа \"Както аз, така и цялото ни общество, сме съпричастни с болката и скръбта ви.\" Премиерът Бойко Борисов също изказа съболезнования и изрази надежда пострадалите бързо да се възстановят. Той написа още: \"От страна на болниците и институциите са предприети всички мерки за оказване на помощ на нуждаещите се\". Утре е ден на национален траур.", "date": "2018.04.13", "title": "След Ужаса на \"Тракия\": Властта изказа своите съболезнования"}
{"url": "https://www.bgonair.bg/bulgaria/2018-04-13/vmro-kam-vartolomey-pretentsiite-vi-za-duhovno-vodachestvo-sa-presileni", "text": "ВМРО излезе с позиция във връзка с изказаните от вселенския патриарх Вартоломей критики към Българската православна църква, предаде  . \"Ваше светейшество, не сте прав, че Цариградската патриаршия е духовен лидер на Балканите. Народите на Балканите още от Средновековието насам предпочетоха свои, народни, независими и сестрински църкви. Това е отражение на дълбокия демократизъм на хората в този кът на света\", посочват от войводите в своя позиция. \r\n  \r\nОт ВМРО напомнят, че представляваното от патриарх Вартоломей паство е една минимална част от християнския свят. \"С огромно уважение към попадащите в диоцеза на представляваната от Вас църква, напомняме Ви това, за да не забравяте, че претенциите Ви за духовно водачество в православния свят са пресилени\", се казва в позицията на ВМРО. \"Не само Вашите, но всякакви подобни претенции, са неоснователни. В православния свят - слава Богу - няма водачество, а има великодушие. Това великодушие ни кара днес да помогнем на своите братя единоверци в Македония\", заявяват от партията. \"Добре знаете (като наследник на патриарсите в Цариград), че дълго време Охридската архиепископия беше българската църква на Балканите - именувана така именно и по волята на Цариград. Затова естествената църква майка на днешна Македония е именно Българската православна църква - Българската патриаршия\", отбелязват от ВМРО. \"Ние предлагаме именно майчинско великодушие и позволяваме на нашите братя в Македония духовна самостоятелност. Срещу това Вие предлагате водачество, подчинение и показвате липса на смирение и християнска любов\", заявяват патриотите и завършват: \"Простете, Ваше светейшество, но грешите. Ние показваме правилния модел - от християнска, човешка и народна гледна точка\".", "date": "2018.04.13", "title": "ВМРО към †Вартоломей: Претенциите Ви за духовно водачество са пресилени!"}
{"url": "https://www.bgonair.bg/world/2018-04-13/lavina-se-stovari-varhu-peshehodtsi-vav-frenski-kurort", "text": "\r\n Огромна лавина се стовари върху пешеходци в курортно градче във френските Алпи.  Снегът, чието свличане от високите планински склонове бе заснето от случаен минувач, не нанесе щети. За щастие при лавината няма и пострадали хора.  Достъпът до курорта обаче бе временно ограничен до разчистването на натрупалия сняг.", "date": "2018.04.13", "title": "Лавина се стовари върху пешеходци във френски курорт"}
{"url": "https://www.bgonair.bg/bulgaria/2018-04-13/kevr-nyama-da-ima-drastichen-skok-v-tsenata-na-toka", "text": "Няма да има драстично повишение на цената на тока. Това заяви председателят на КЕВР Иван Иванов и определи противоположните твърдения за спекулация. Той обяви, че регулаторът влиза на проверка в трите електроразпределителни дружества. През март те депозираха предложенията си за нови цени на тока. Най-голямо поскъпване поиска ЧЕЗ - над 50% за нощната тарифа. Иванов допълни, че до месец комисията ще се произнесе окончателно за отнемането на лиценза на ЧЕЗ..", "date": "2018.04.13", "title": "КЕВР: Няма да има драстичен скок в цената на тока"}
{"url": "https://www.bgonair.bg/denqt-on-air/2018-04-13/ekspert-vizhda-poveche-vina-v-shofyora-na-zlopoluchniya-avtobus-ot-am-trakiya", "text": "\r\n Леката кола е стреснала водача на пътническия автобус, който днес катастрофира на магистрала \"Тракия\", а в резултат на това загинаха 6 души. Това е мнението на Христо Радков, който е председател на Българското обединение на шофьорите. Според него колата няма как да изблъска автобуса от пътя. \"Колата по някакъв начин го е стреснала и той е извършил неправилна маневра. От тези данни, които съм видял, не съм бил на място, според мен вината е повече в шофьора на автобуса\", категоричен беше Радков в ефира на  . Той обясни, че все още не може да си отговори на въпроса какво точно е станало и защо колата е ударила автобуса. По думите му обаче се вижда от кадрите, че на мястото на катастрофата няма мантинела, а това е задължително за магистралите и пътищата, по които разрешената скорост е над 120 км/ч. \"Ако там имаше мантинела, най-вероятно този автобус щеше да се плъзне по мантинелата. Можеше да се завърти, но нямаше да има такава трагедия\", категоричен беше Христо Радков пред  .", "date": "2018.04.13", "title": "Експерт вижда повече вина в шофьора на злополучния автобус от АМ \"Тракия\""}
{"url": "https://www.bgonair.bg/denqt-on-air/2018-04-13/zapisvaneto-na-parvoklasnitsite-zapochva-nay-vazhna-shte-e-usednalostta", "text": "\r\n От 16 април до 16 май ще трае приемът на документи за първокласниците. Ще бъдат ли наказвани родителите, даващи невярна информация? \"Основният критерий за прием е близостта на местожителството на детето до училището. Реденето на опашки от рано сутринта не е ефективно, тъй като входящият номер не е от никакво значение. Важно е как се попълва заявлението. Родителите трябва да носят лична карта в себе си както и удостоверение от общината“, подчерта директорът на столичното 119 училище \"Акад. Михаил Арнаудов\" Диян Стаматов. По думите на госта децата на родителите, които живеят по-далеч от училището, имат шанс да бъдат приети, тъй като най-близкото училище до едно семейство не винаги се оказва най-доброто. \"С всяка изминала година приемането на ученици, които живеят далеч, ще става все по-трудно. Струпването в последните години е около нарочените \"елитни\" училища. Но те са съвсем нормални квартални училища. Винаги трябва да се гледа адресната регистрация на детето, а не на един от двамата родители\", категоричен бе той пред Bulgaria ON AIR.  Всеизвестен факт е, че преподавателската професия е застаряваща и секторът изпитва остър глад за млади кадри.  \"Доста е трудно да накараш един млад човек да работи за 760 лв. на месец. Но около мен има много млади хора, които преподават. За тях не е важна заплатата, тъй като те носят голям хъс със себе си. Но заплатата е много важна и този устрем не може да бъде единственото водещо нещо\", изтъкна Стаматов.", "date": "2018.04.13", "title": "Записването на първокласниците започва – най-важна ще е уседналостта!"}
{"url": "https://www.bgonair.bg/denqt-on-air/2018-04-13/nay-starata-kultura-v-evropa-li-sme-ili-v-sveta", "text": "\r\n Кога е възникнала държавата ни? Доминиращото вярване е, че годината е 681. Но не сме ли дори по-древни от това? Археолози, преводачи и журналисти твърдят, че българите разпростираме историческите си корени чак до няколко хиляди години преди добре познатата ни дата.  Изследователят и преводач Мила Салахи е превела древните български руни, а информацията от тях я насочва към твърдението, че световната цивилизация се е зародила именно по нашите земи.  \"Приказката за древната българска история ще бъде разказана 18 април от 19:00 ч. в Националния музей на образованието в Габрово. Част от изложбата ще бъдат именно преведените руни и най-различни артефакти от цял свят\", отбеляза журналистът Патриция Кирилова за \"Денят ON AIR\".  \"Използваме доста сложен инструментариум. Показваме развитието на различните писмени системи по целия свят и това как те са произлезли от нашите руни. Нашата култура е сестринска на берберската култура, която сега живее в Африка\", сподели Салахи пред Bulgaria ON AIR. ", "date": "2018.04.13", "title": "Най-старата култура в Европа ли сме… или в света!?"}
{"url": "https://www.bgonair.bg/world/2018-04-13/ruski-helikopter-e-padnal-v-baltiysko-more-ekipazhat-e-zaginal", "text": "Хеликоптер Ка-29 е претърпял катастрофа в акваторията на Балтийско море. На борда му са били само двама членове на екипажа, който са загинали, съобщава агенция \"Фокус\". Машината е провеждала нощен изпитателен полет над Балтийско море. Двамата пилоти-изпитатели са били от компанията производител. На мястото на катастрофата се провежда издирвателна операция на тялото на втория пилот. Вече тече и разследване на инцидента. Руските власти съобщават, че полетът е преминал при добри метеорологични условия и причината за катастрофата все още се изяснява. Най-вероятно става дума за техническа неизправност.", "date": "2018.04.13", "title": "Руски хеликоптер е паднал в Балтийско море, екипажът е загинал"}
{"url": "https://www.bgonair.bg/world/2018-04-13/sasht-tragna-kam-siriya-s-voenna-mosht-rusiya-bie-trevoga-v-oon", "text": "Съветът за сигурност на ООН се събира днес на ново извънредно заседание, поискано от Русия, за обсъждане на заплахата от евентуални въздушни удари на САЩ и съюзниците им срещу Сирия.  Вчера американският президент Доналд Тръмп заяви, че решение за Сирия ще бъде взето скоро. Това изявление дойде по време на заседание със съветниците си по националната сигурност в Белия дом.  След заседанието американски медии цитираха източници от спецслужбите, които заявиха, че има неоспорими доказателства, че в сирийския град Дума е използвано химическо оръжие.  Ударна група на американските военноморски сили, начело със самолетоносача \"Хари Труман“, вече се отправи от американската база Норфолк в щата Вирджиния за патрулиране в района на Близкия изток. Самолетоносачът е съпровождан от ракетни крайцери и от четири ескадрени миненосеца, съобщиха военни източници.", "date": "2018.04.13", "title": "САЩ тръгна към Сирия с военна мощ! Русия бие тревога в ООН"}
{"url": "https://www.bgonair.bg/bulgaria/2018-04-13/dve-stogodishni-kashti-ostanaha-bez-pokrivi-zaradi-pozhar-v-smolyan", "text": "\r\n Две стогодишни къщи-близнаци останаха без покриви заради пожар, пламнал тази нощ в смолянския квартал \"Райково\". Първоначално се запалил комина на дома, собственост на семейство Диневи, разказа дъщеря им. След намесата на пожарната коминът бил загасен, от тлееща греда обаче огънят пламнал отново. До обяд огнеборците се бориха с пламъците, пожарът вече е потушен.  Пострадали хора няма, нанесени са обаче сериозни материални щети.", "date": "2018.04.13", "title": "Две стогодишни къщи останаха без покриви заради пожар в Смолян"}
{"url": "https://www.bgonair.bg/bulgaria/2018-04-13/mikrobus-na-zhandarmeriyata-vleze-v-nasreshtnoto-i-predizvika-katastrofa", "text": "\r\n Един полицай е тежко ранен, а още двама са с леки травми след жестока катастрофа на главен път Шумен – Карнобат край град Смядово. Челният сблъсък станал около пет часа сутринта при условия на гъста мъгла. В болница е откарана и жена пътувала в цивилната кола. Жандармеристите се прибирали от нощна смяна и пътували със служебен автомобил. При завой наляво навлизат в лентата за насрещно движение и се забиват в идващият срещу тях ван. От удара полицейската кола се преобръща. По случая вече тече досъдебно производство .  Вижте още в репортажа!", "date": "2018.04.13", "title": "Микробус на жандармерията влезе в насрещното и предизвика катастрофа"}
{"url": "https://www.bgonair.bg/bulgaria/2018-04-13/shefat-na-firmata-prevozvach-avtobusat-e-snabden-s-kolani", "text": "\r\n Собственикът на транспортната фирма \"Юнион Ивкони\" Георги Атанасов обяви пред Bulgaria ON AIR, че автобусът, който катастрофира днес е бил оборудван с предпазни колани за всички пътници. Превозното средство, което е тръгнало от Бургас тази сутрин в посока София, катастрофира на магистрала \"Тракия\" край Вакарел. \n В резултат на това 6 души загинаха, а 23 са ранени. 5 от постадалите са в критично състояние, те са настанени в болница \"Св. Анна\" и за тях следващите 24 часа са най-критични. За утре е обявен ден на национален траур, а основните версии, по които се работи са свързани с това, че лек автомобил блъска странично автобуса и той се озовава извън пътя.  \n Към този момент катастрофиралото превозно средство вече е изправено и в него текат следствени действия. Предстои злополучният автобус да бъде изтеглен от влекачи, а цял ден на мястото на катастрофата движението по магистралата беше изключително затруднено. То продължава да е така и към този момент се осъществява само в платното в посока за Бургас. \r\n  ", "date": "2018.04.13", "title": "Шефът на фирмата-превозвач: Автобусът е снабден с колани"}
{"url": "https://www.bgonair.bg/bulgaria/2018-04-13/18-godishna-mayka-izgubi-dve-detsa-v-pozhar-kray-plovdiv", "text": "\r\n Две деца са загинаха при пожар във фургон край Пловдив. 18-годишната им майка и третото ѝ дете на 2 години са приети в болница, след като е изгорял фургонът, в който са живеели. Пострадал е и мъж на 37 години, който се предполага, че е баща на децата. Сигналът за инцидента е подаден в 10:40 ч. тази сутрин, към място веднага са насочени екипи от пожарникари, които са изгасили огъня.  Докато помагал на майката и детето е пострадал и 41-годишният собственик на имота и на отдадения под наем фургон.", "date": "2018.04.13", "title": "18-годишна майка изгуби две деца в пожар край Пловдив"}
{"url": "https://www.bgonair.bg/bulgaria/2018-04-13/ochevidets-razkaza-imashe-desetki-raneni-tselite-v-krav", "text": "\r\n Очевидец, млад мъж, който е пътувал в злополучното превозно средство, разказа, че всичко е станало изневиделица. Той сподели за шокиращата гледка на десетки ранени.  6 души са загиналите, 5 жени и един мъж, при катастрофата на магистрала \"Тракия\" днес, при която автобус се обърна. На място вече са и влекачи, които очакват да изтеглят превозното средство от мястото, за да освободят мястото и пътя. Движението в района е изключително натоварено и се извършва само в платното в посока Бургас на магистрала \"Тракия\". Злополучният автобус на \"Юнион Ивкони\" е потеглил от Бургас в шест часа тази сутрин. От Автогара Юг са се качили 7 души. Автобусът се е напълнил на следващите спирки по пътя му за София. Въпреки инцидента от \"Юнион Ивкони\" изпълняват курсовете си от Бургас по разписание. В 15 ч. автобус на фирмата потегли от автогарата за София почти пълен.  Все още не е ясна точната причина за катастрофата. По първоначална информация жена, която управлява лека кола. Тя е изпреварвала автобуса, завърта се и удря автобуса, който излиза от платното и се преобръща на една страна. 14 линейки са пристигнали на място, първата е била при автобуса 10 минути след подаването на сигнала. 21 от ранените са били откарани в различни лечебни заведения с 14-те изпратени линейки, 22-рият ранен пътник, млада жена, е използвала собствен транспорт. Това обявиха на брифинг от Спешна помощ. От там обясниха още, че от 21 ранени, половината са в изключително тежко състояние, а 7 са с опасност за живота. Министърът на здравеопазването Кирил Ананиев е наблюдавал животоспасяващата операция на най-тежко пострадалата при инцидента жена. \r\n  ", "date": "2018.04.13", "title": "Очевидец разказа: Имаше десетки ранени, целите в кръв"}
{"url": "https://www.bgonair.bg/bulgaria/2018-04-13/uvolniha-distsiplinarno-shefra-na-gkpp-kapitan-petko-voyvoda", "text": "Дисциплинирано уволнен е началникът на граничния пункт \"Капитан Петко войвода\" - старши инспектор Васил Игнатов.  38-годишният Васил Игнатов е шеф на пункта от май 2010 година и е с 16-годишен стаж в системата. Освобождаването му е след проверка по сигнал за корупционни практики.  Образувани са дисциплинарни производства и срещу двама гранични полицаи, които още не са приключили.", "date": "2018.04.13", "title": "Уволниха дисциплинарно шефа на ГКПП \"Капитан Петко войвода\""}
{"url": "https://www.bgonair.bg/bulgaria/2018-04-13/avtobusat-na-trakiya-se-udrya-v-kola-predi-da-izleti-ot-platnoto", "text": "\r\n Имало е съприкосновение между колата и автобуса преди той да разбие мантинелата и да влезе в канавката. Най-вероятно двете превозни средства са се ударили странично. Това стана ясно от думите на главния секретар на МВР Младен Маринов след ужасяващата катастрофа на АМ \"Тракия\", при която загинаха 10 души, а над 20 бяха ранени. Към момента 22-ма са настанени в болнични заведения в София, посочи Маринов. Той потвърди за шестима загинали, чиято самоличност тепърва ще се установява и изрази надежда да няма допълнително загинали хора. Няма данни за загинали деца, има едно дете в болница. Няма данни и шофьорите да са употребили алкохол. Извършват се процесуално-следствени дейстия и технически експертизи, които ще установят причината за катастрофата.  Има и пътници, които не са пострадали тежко и в момента се разпитват. Психолози от МВР са в готовност да окажат психологическа помощ на пострадалите и първите пристигнали на място служители, стана ясно още от думите на главния секретар на МВР. МВР оказва съдействие на Министерството на транспорта, което вече събира документи в офиса на превозвача \"Юнион Ивкони\". По неофициална информация шофьорът на автобуса все още е на мястото на инцидента. Той също е с травми по тялото и дава своите показания пред властите, предаде репортер на Bulgaria ON AIR.", "date": "2018.04.13", "title": "Автобусът на \"Тракия\" се удря в кола преди да излети от платното"}
{"url": "https://www.bgonair.bg/bulgaria/2018-04-13/pozharat-kray-plovdiv-otnel-2-zhivota-v-rezultat-na-igra-s-oganya", "text": "Игра с огън е довела до трагичния инцидент с две загинали деца край пловдивското село Устина. Това съобщи пред   кметът на населеното място Нели Бундева. Жертвите са момиченце на 6 години и момченце на 4 години. Три деца са били оставени сами във фургон на 2 километра от Устина. Собственикът на фургона ги подслонил заедно с техните майка и баща. Родителите обаче оставили децата в помещението. След игра с открит огън, е възникнал пожар. \"Хора от близките ниви са видели пушека и се притекли на помощ. Когато отворили вратата, вече било късно”, съобщи още Нели Бундева. В болница са транспортирани 28-годишната обитателка на помещението, заедно с 2-годишното ѝ дете. Докато помагал на майката и детето, е пострадал и 41-годишният собственик на имота и на отдадения под наем фургон. Той е откаран за преглед в поликлиниката в Кричим. \"Местопроизшествието е запазено. Извършва се оглед от служители на РУ – Стамболийски\", съобщиха от полицията. Причините за възникване на инцидента са в процес на изясняване.", "date": "2018.04.13", "title": "Пожарът край Пловдив, отнел 2 живота - в резултат на игра с огъня!"}
{"url": "https://www.bgonair.bg/bulgaria/2018-04-13/mvnr-predprie-speshni-merki-po-sluchaya-s-zhelyaz-andreev", "text": "\r\n Министерството на външните работи продължава работа по казуса Желяз Андреев. Ведомството предприе спешни действия по изясняване на всички обстоятелства по искането за екстрадиция, постъпило от САЩ. Междувременно Вашингтон поиска задържането на още четирима български граждани по разследването за нарушаване на ембаргото за търговия със Сирия. Прокуратурата отказа такива действия, а правосъдният министър Цецка Цачева отправи покана до Департамента за правосъдие на САЩ за провеждане на двустранни консултации. Пред Bulgaria ON AIR Гергана Червенкова, която преди 6 години беше в подобна ситуация заяви, че договорът за екстрадиция между България и САЩ трябва да бъде променен.", "date": "2018.04.13", "title": "МВнР предприе спешни мерки по случая с Желяз Андреев"}
{"url": "https://www.bgonair.bg/bulgaria/2018-04-13/po-zakon-patnitsite-v-avtobus-zadalzhitelno-s-kolani", "text": "Експертът по пътна безопасност Любка Маринова подчерта в ефира на Bulgaria ON AIR, че по закон пътниците в автобусите трябва да бъдат с колани.  Тя обаче уточни, че не всички автобуси у нас разполагат с колани. Трябва да разполагат и с видеорегистратори, за да се установи кой е виновен за катастрофата, посочи още тя. Досега никой не е санкционирал автобус, който няма колани. Автобусите трябва да са с колани. категорична бе Любка Маринова. Бившият председател на Комисията по транспорта Настимир Ананиев пък поиска законови промени и коментира, че в България няма практика пътниците с автобусите да бъдат с колани.", "date": "2018.04.13", "title": "По закон: Пътниците в автобус - задължително с колани"}
{"url": "https://www.bgonair.bg/bulgaria/2018-04-13/prodalzhava-izdirvaneto-na-izbyagaliya-ot-plovdiv-zatvornik", "text": "Продължава издирването на избягалия от затворническото общежитие в Пловдив. 42-годишният Георги Танчев, по прякор Манджата, е излежавал едногодишна присъда за притежание на наркотици.  Той е обявен за общодържавно издирване. Осъждан е многократно за разпространение на наркотици.  Танчев е успял да избяга във вторник, след като е бил изпратен на работа на външен обект. Казал е, че на портала го чака сестра му, след което изчезнал. След направената справка се оказва, че той изобщо няма сестра.  Продължава издираването и на двамата рецидивисти, които избягаха от Софийския затвор. Те са в неизвестност вече 10 дни. Утре се очакват резултатите от проверката в затвора, за това как е станало възможно бягството на двамата мъже.", "date": "2018.04.13", "title": "Продължава издирването на избягалия от Пловдив затворник"}
{"url": "https://www.bgonair.bg/reportazhi/2018-04-13/moskovski-avtobusat-e-preminal-tehnicheski-pregled", "text": "\r\n Автобусът, който катастрофира днес на магистрала \"Тракия\" е преминал технически преглед. Доказателства за това има в Министерството на транспорта. От там направиха извънредно изявление, в което обявиха, че фирмата, е била със всички документи и те са били изрядни, за да превозват пътници. Директорът на \"Юнион Ивкони\" обяви, че скоростта няма как да е причина за инцидента, защото превозното средство се е движело с 93 километра в час. Толкова е показвал GPS-ът в автобуса. Шофьорът на злополучното транспортно средство е с 12 годишен стаж и е разказал, че по време на движение автомобил се е завъртял на магистралата, ударил се е в автобуса и го е изблъскал от пътя.  Според министъра на транспорта Ивайло Московски превозното средство е ново, следователно със сигурност има предпазни колани и е логично пасажерите да ги поставят. Законът за движение по пътищата обаче не задължава това да се прави. ", "date": "2018.04.13", "title": "Московски: Автобусът е преминал технически преглед"}
{"url": "https://www.bgonair.bg/bulgaria/2018-04-13/kiril-ananiev-se-sreshta-s-predstaviteli-na-horata-s-uvrezhdaniya", "text": "Здравният министър Кирил Ананиев ще проведе среща с представители на организациите на хората с увреждания. Все още продължават преговорите заради спорната реформа в системата на ТЕЛК. Няколко хиляди души протестираха срещу предложените промени в медицинската експертиза. Властта направи крачка назад и изтегли промените, а национално представителните организации и социалният министър Бисер Петков се договориха да бъде замразена концепцията за оценка на работоспособността. Проблемът е в начина, по който се прави тази оценка. Наредбата за медицинската експертиза ще бъде променена, така че да се ограничат възможностите за злоупотреби.", "date": "2018.04.13", "title": "Кирил Ананиев се среща с представители на хората с увреждания"}
{"url": "https://www.bgonair.bg/others/2018-04-13/naprezhenieto-po-osta-vashington-moskva-raste-shte-se-stigne-li-do-3-ta-svetovna-voyna", "text": "\r\n Президентът Румен Радев свиква заседание на Консултативния съвет за национална сигурност (КСНС) идната седмица. Основната тема ще бъде евентуални рискове и заплахи за България, състояние на въоръжените сили и необходими мерки. Срещата идва на фона на изострените отношения между Съединените щати и Русия, след като войната на думи между Москва и Вашингтон навлезе в нова фаза. Преди ден американският президент Доналд Тръмп предупреди в социалните мрежи Русия и нейните съюзници в Сирия да се приготвят за американските ракети, които ще дойдат \"хубави, нови и умни\". Какви рискове се крият зад тези думи и има ли опасност за България? Според политическия анализатор проф. Михаил Константинов в момента състоянието на българската армия е такова, че не може от нас да се иска участие във военни действия в Близкия Изток. \" \", категоричен е математикът в \" \". Той е на мнение, че в този момент трябва да се запази здравият разум, защото една изстреляна ракета може да предизвика Трета световна война, \"а на никой не му се мре\". Журналистът Асен Агов смята, че свикването на КСНС има смисъл дотолкова, доколкото да се превърне в стимул за развитие на военните сили. \" \", отбеляза журналистът пред  . По думите му засега няма вероятност от избухване на Трета световна война, но има твърде много фактори, които трябва да се вземат под внимание и да не се правят прибързани действия.", "date": "2018.04.13", "title": "Напрежението по оста Вашингтон-Москва расте! Ще се стигне ли до III световна?"}
{"url": "https://www.bgonair.bg/bulgaria/2018-04-13/kamion-pomete-vazrastna-zhena-na-peshehodna-pateka-v-plovdiv", "text": "Камион помете жена на пешеходна пътека в Пловдив. Пострадалата е настанена в болница с тежки наранявания. Около 9 часа сутринта 83-годишната жена решила да пресече главен булевард на червено. В този момент е била връхлетяна от тежкотоварен камион. Жената е откарана в болница с тежък удар в главата.  В момента се намира в спешното отделение на Университетската болница \"Свети Георги\". Алкохолната проба на 42-годишния водач е отрицателна.  Меспотроизшествието е запазено и се извършва оглед, съобщиха от МВР-Пловдив. Движението е ограничено в едната лента за движение.", "date": "2018.04.13", "title": "Камион помете възрастна жена на пешеходна пътека в Пловдив"}
{"url": "https://www.bgonair.bg/bulgaria/2018-04-13/kritichno-e-sastoyanieto-na-shofyora-predizvikal-katastrofata-na-am-trakiya", "text": "Критично е състоянието на шофьора, предизвикал катастрофата в аварийната лента на автомагистрала \"Тракия“ край Сливен. 55-годишният мъж от Варна е транспортиран до МБАЛ-Сливен със съчетана травма, като първоначално е бил контактен, но впоследствие състоянието му се е влошило. Снощи около 2:30 часа 55-годишният удря с лекия си автомобил на  автомагистрала \"Тракия“ друга кола, престоявала в аварийната лента. При произшествието на място загиват водачът на спрелия автомобил – 33-годишен мъж от Стара Загора и пътуващите с него жена на 22 години и дете на 2 години от село Ботево, област Ямбол.  По случая са назначени експертизи – съдебномедицинска, автотехническа и химическа за употреба на алкохол. Срещу настанения в болница шофьор е образувано е досъдебно производство.", "date": "2018.04.13", "title": "Критично е състоянието на шофьора, предизвикал катастрофата край Сливен"}
{"url": "https://www.bgonair.bg/sutreshen-blok/2018-04-13/predi-6-g-i-geri-beshe-kato-zhelyaz-no-da-vyarva-nie-nyama-da-go-dadem", "text": "\r\n Покъртителна е огромната несправедливост, която се случва с Желяз. Той няма да е последният, ако този договор за екстрадиция не се промени. Това подчерта  , чието искане на САЩ за екстрадиция преди 6 години разтърси обществото. Тя бе обвинена в пране на пари и незаконна търговия с лекарства по интернет. Припомняме, че САЩ и Интерпол поискаха ареста на още четирима българи заради незаконна търговия със Сирия. Обвиненията срещу тях са подобни на тези срещу Желяз Андреев, който в момента е на свобода с мярка \"подписка\".  Арестуването на Андреев преди няколко дни предизвика огромен обществен отзвук, а в няколко града в страната се проведоха протести в негова защита. В София стотици се събраха пред Съдебната палата, присъства и самият Желяз Андреев. \" \", настоя Гергана. Заедно със своето семейство тя преминава през истински ад, който приключва с нота на американското посолство с нови данни, сочещи че тя не е виновна. Решението на съда спира екстрадицията. \" \", сподели Гергана Червенкова, която прекарва два месеца в ареста. \"Виждах, че направихме всичко, което ни беше по силите. Бяха угаснали всички светлинки и чакахме да я изпратят. Щеше да се случи, ако Америка не беше оттеглила искането. Опитвах се до последно да държа децата в неведение\", разказа   - съпругът на Гергана. От началото на годината двамата живеят в чужбина, прибрали са се за Великден и правят всичко възможно да окажат подкрепа на Желяз. Приятелката на обвинения Андреев се е свързала с Гергана и мъжа ѝ, а те са я посъветвали как да постъпи. \" \", завърши през сълзи Гергана Червенкова.  ", "date": "2018.04.13", "title": "Преди 6 г. и Гери беше като Желяз, но: Да вярва, ние няма да го дадем!"}
{"url": "https://www.bgonair.bg/bulgaria/2018-04-13/pistoletat-na-izbyagaliya-zatvornik-pelov-vnesen-s-hlyab", "text": "\r\n Проверката на Министерството на правосъдието не е установила как избягалият от затвора Владимир Пелов е получил пистолет зад решетките. Една от възможните версии е то да е вкарано с хляб. Не е изключено пистолетът да е стигнал до затворника и чрез други вещи. Освен това не е ясно дали сред работещите там има някой, който му е съдействал, стана ясно от думите на зам.-министъра на правосъдието Николай Проданов, който обяви резултатите от проверката, назначена след бягството на затворниците Владимир Пелов и Радослав Колев на 3 април. До момента все още не се знае дали ножът, с който се е снабдил Колев, е самоделка. Резултатите от инспекцията след двойното бягство набелязват само, че има слабости в действията на надзирателите, които са били на работа в деня на инцидента. Някои от надзирателите са се изплашили, след като срещу тях е било насочено оръжие. Един от тях се е опитал да задържи Пелов и Радослав Колев, но не успял. Докладът отправя 12 препоръки за рязко повишаване на сигурността на затвора в София. Част от тях обхващат стаята за предаване на багаж. Трябва да бъде преоборудван и един от постовете на надзирателите, защото от проверката е станало ясно, че обискът на личните вещи, а и на самите затворници, не е направен достатъчно обстойно. Така че комисията, която проверява как е станало бягството, предлага да започнат 14 дисциплинарни производства срещу служители на затвора. 12 от тях са надзиратели, които са били в района, а двама на ръководни постове, включително и зам. - директорът, който отговаря за охранителната дейност. Дисциплинарките ще продължат около месец-месец и половина, а наказанията ще са от мъмрене до уволнение, пише  . Николай Проданов обясни, че от записите на камерите се е видяло, че когато Пелов насочва оръжието срещу постовия на входа до тях, има друг надзирател, който не е заплашен с пистолет, но не реагира. Проверката е показала, че Пелов и Колев са се събрали заедно един час преди бягството. Тогава те са напуснали спалните помещения и са се отправили към откритата част на затвора, купили са си продукти от затворническата лавка и са се отправили към помещението за получаване на пратки. На тях не е бил направен личен обиск, такъв не е бил направен и на колетите, които са получили. Зам.-министърът Проданов обяви, че Пелов е описан като дързък, ловък и хитър. Човек, който може да контролира изключително добре емоциите си. Колев пък е обратното - той не успява да овладява гнева си.", "date": "2018.04.13", "title": "Пистолетът на избягалия затворник Пелов внесен с хляб?"}
{"url": "https://www.bgonair.bg/bulgaria/2018-04-13/v-ada-na-trakiya-horata-sa-izpadnali-ot-avtobusa-veroyatno-sa-bili-bez-kolani", "text": "При зловещия инцидент на \"Тракия\", при който автобус се преобърна и загинаха десет души, са се счупили стъкла и хората вероятно са изпаднали от автобуса. Това стана ясно от думите на един от управителите на фирмата \"Юнион Ивкони\" Иван Добрев. \"Аз не съм разследващ орган. По първоначални данни пътник се е обадил, че лека кола се е завъртяла, не знам от другото пътно платно ли е, от същото ли е, някаква жена е карала, тя е жива и доколкото знам е дала показания пред полицията, че е изгубила контрол над колата, удря се в рейса и го обръща\", каза той пред БНР. \"Счупили са се стъкла и вероятно при влаченето на автобуса са изпаднали хора. Вероятно една от причините някои от пътниците да изпаднат през изпочупените прозорци е, че не са си били сложили коланите. Зор да има колани, а сега не се слагат\", допълни Добрев. Той обясни, че автобусът на фирмата е чисто нов, произведен през 2014 година. В Сливен шофьорите са се сменили и зад волана е бил 32-годишен мъж. Автобусът е тръгнал в 6 часа от Бургас и е пътувал към София. При катастрофата автобусът се е обърнал, излязъл е от пътя и има хора, които все още са затиснати под превозното средство. 14 линейки на ЦСМП – София са изпратени на мястото и транспортират ранените към най-близките с оглед на констатираните травми лечебни заведения. Спешните отделения на Окръжна болница, \"Пирогов\" и ВМА са в готовност да приемат пострадали. Линейките се ползват с коридори за бързо придвижване. Движенито на магистралата е затруднено.  ", "date": "2018.04.13", "title": "В ада на \"Тракия\": Хората са изпаднали от автобуса, вероятно са били без колани"}
{"url": "https://www.bgonair.bg/bulgaria/2018-04-13/shestima-zaginali-i-nad-20-raneni-pri-tezhka-katastrofa-na-trakiyaa", "text": "\r\n Десетима души загинаха, а над 20 бяха ранени при тежка катастрофа с автобус на 27-ия километър на магистрала \"Тракия\" край Вакарел. По първоначална индормация автобусът, който е собственост на фирма \"Юнион Ивкони\", се е сблъскал с лека кола - синьо \"Рено\" с плевенска регистрация. Причините за фаталния инцидент все още се изясняват, а сигналът за него е подаден в 11:25 часа. Най-вероятно голяма част от пътниците са били без предпазни колани. Автобусът се е преобърнал на една страна в канавката. Част от пострадалите все още са на мястото на инцидента, където е пълно с полицейски коли, екипи на пожарната и криминална полиция. На място пристигна и главния секретар на МВР Младен Маринов. Поне 14 линейки от София, Ихтиман и Елин Пелин са пристигнали на мястото на катастрофата. Част от ранените са настанени в столичната болница \"Света Анна\" Към момента там се намират 12 пациенти, всички те са с тежки травми - счупвания на ръце и крака. Имаме готовност да приемем колкото хора ни докарат, увери говорителят на болницата. Четирима от настанените в \"Света Анна\" са в шоково състояние и се борят за живота си. Говорителят на Спешна помощ Катя Сунгарска потвърди пред Bulgaria ON AIR за шестима загинали и едно ранено дете, както и за над 20 ранени. \"Линейките правят повторни курсове, за да извозят пострадалите, ситуацията е много тежка и динамична. Районът е напълно отцепен, имаме коридор на движение\", коментира тя. Процесуално-следствените действия продължават. Движението за София е изцяло спряно, което предизвика километрично задръстване.  \n Някои от пострадалите са настанени в \"Пирогов\". Има спешна нужда от даряване на кръв за ранените. Станала е и по-лека катастрофа в другата лента на АМ \"Тракия\" в посока Бургас с две леки коли. За щастие няма пострадали при този инцидент. \"Всяка година нещата се повтарят. Годишно има 2-3 тежки катастрофи с автобуси. Лошото е, че не си вземаме поука. 90% от нашите автобуси нямат поставени предпазни колани\", заяви Владимир Тодоров от Асоциацията на пострадалите при катастрофи в пряко включване за Новините ON AIR. Директорът на \"Света Анна\" д-р Славчо Близнаков коментира, че имат възможност да поемат 22-ма човека в Спешното отделение. Трима мъже и седем жени са настанени към момента в болничното заведение. Почти сигурен съм, че пътниците са били без колани, в България няма такава практика. За мен това трябва да бъде задължително, когато се превозват големи групи хора\", заяви за Bulgaria ON AIR бившият председател на Комисията по транспорт Настимир Ананиев и поиска законови промени. \r\n  ", "date": "2018.04.13", "title": "Десетима загинали и над 20 ранени при тежка катастрофа на \"Тракия\""}
{"url": "https://www.bgonair.bg/bulgaria/2018-04-13/posledno-sbogom-s-golemiya-toncho-rusev", "text": "Прощаваме се с Тончо Русев. Поклонението пред тленните останки на композитора ще бъде от 10 до 12 часа във фоайето на Зала \"България\".  В 13:00 часа ще бъде опелото в църквата \"Свети Седмочисленици\". Тончо Русев почина след кратко боледуване на 10 април, броени дни преди да навърши 86 години.  Той е автор на някои от най-големите хитове в нашата естрадна музика, които ще останат в сърцата на поколения българи.", "date": "2018.04.13", "title": "Последно сбогом с големия Тончо Русев"}
