{"url": "https://www.bgonair.bg/world/2019-04-14/sasht-proizvoditel-na-detski-stoki-izteglya-milioni-shezlongi", "text": "\r\n Водещ американски производител на детски стоки изтегля близо пет милиона от своите бебешки шезлонги. Това стана след предупреждение на властите, че през последните 10 години люлките са причинили смъртта на поне 30 бебета. Според комисията за защита на потребителите повечето новородени са починали след като се задушили, обръщайки се по корем. Производителите твърдят, че продукта е безопасен, но предупреждава, че уредът трябва да не се използва докато бебетата не се научат да се обръщат. Харесайте и страницата ни във Facebook ", "date": "2019.04.14", "title": "САЩ: Производител на детски стоки изтегля милиони шезлонги"}
{"url": "https://www.bgonair.bg/world/2019-04-14/dve-detsa-zaginaha-a-12-dushi-sa-raneni-pri-moshtno-tornado-v-sasht", "text": "Мощно торнадо се изви над Съединените щати. Две деца загинаха, а повече от 12 души са ранени. Стихията връхлетя щатите Мисисипи и Тексас. Скоростта на вятъра достигна до над 140 километра в час. Отнесени са покриви на сгради, съборени са дървета и електропроводи. Пожарникари са извадили най-малко 30 души, затрупани под отломките на къщите им. Харесайте и страницата ни във Facebook ", "date": "2019.04.14", "title": "Две деца загинаха, а 12 души са ранени при мощно торнадо в САЩ"}
{"url": "https://www.bgonair.bg/world/2019-04-14/malak-samolet-se-razbi-v-nepal", "text": "Тежък авиоинцидент в Непал. Най-малко двама души са загинали, а петима са пострадали след като малък самолет се заби в два хеликоптера. Машината се подготвяла за редовен полет до Катманду, когато се ударила в хеликоптерите. Според очевидци пилотът е загубил контрол над машината при захода за излитане от пистата. Харесайте и страницата ни във Facebook ", "date": "2019.04.14", "title": "Малък самолет се разби в Непал"}
{"url": "https://www.bgonair.bg/world/2019-04-14/aktsionerite-vav-facebook-mozhe-da-izhvarlyat-zukarbarg-ot-borda", "text": "30 май е денят, в който акционерите на Facebook ще се съберат на годишната си среща. Но този път тя може да е доста по-различна - може да се окаже една от последните за Марк Зукърбърг като изпълнителен директор на социалната мрежа. Инвеститорите, които са собственици на близо 3 милиарда от акциите на компанията са се договорили, че ще се опитат да \"бутнат\" Зукърбърг от престола му и ще започнат нова ера за Facebook. Подобни опити е имало и преди, но този път искането на оставката на създателя на мрежата идва след тежка година за платформата. От началото на 2018 година до сега скандалите около Facebook не спират, пише  . За щастие на Зукърбърг, той има как да се спаси. Акциите на компанията му са разделени на две - Клас А и Клас Б. Хората, които притежават акции Клас Б имат 10 пъти повече сила на вота, от тези с акции Клас А. Създателят на социалната мрежа е един от тях, като той притежава завидните 75%, което дава в ръцете му повече от половината отговорност за взимане на решение. Акционерите обаче се опитват да посегнат и на това. Те се подали молба, с която искат тази система да бъде премахната и да се даде еднаква сила на всеки един от инвеститорите. Харесайте и страницата ни във Facebook ", "date": "2019.04.14", "title": "Акционерите във Facebook може да изхвърлят Зукърбърг от борда"}
{"url": "https://www.bgonair.bg/world/2019-04-14/globalen-sriv-na-facebook-i-instagram-tehnicheskiyat-problem-se-otstranyava", "text": "Глобален срив на Facebook и Instagram. Според компанията, става дума за технически проблем, който в момента се отстранява. Заради срива няма достъп и до приложенията Messenger и WhatsApp. При подобен срив миналия месец в продължение на часове милиони потребители нямаха достъп до социалните мрежи. А много от потребителите се оплакаха за проблема в Twitter, който работи безпроблемно. Харесайте и страницата ни във Facebook ", "date": "2019.04.14", "title": "Глобален срив на Facebook и Instagram. Техническият проблем се отстранява"}
{"url": "https://www.bgonair.bg/world/2019-04-14/strelba-v-noshten-klub-v-avstraliyskiya-grad-melbarn", "text": "Стрелба в нощен клуб в австралийския град Мелбърн. Един човек е загинал, а трима са ранени. Жертвата е мъж, който е работил като охрана в клуба. Изстрелите са произведени от преминаващ автомобил. Според полицията стрелбата не е свързана с тероризъм. Разглежда се версията за вражда между банди. Часове по-късно полицията е намерила автомобила, от който се е стреляло опожарен в предградие на града. Харесайте и страницата ни във Facebook ", "date": "2019.04.14", "title": "Стрелба в нощен клуб в австралийския град Мелбърн"}
{"url": "https://www.bgonair.bg/oporni-hora/2019-04-14/plamen-yurukov-koalitsiya-enp-mezhdu-gerb-i-sds-mozhe-da-ima-va-sledvashti-parlamentarni-izbori", "text": "\r\n Пламен Юруков: Коалиция ЕНП - между ГЕРБ и СДС може да има ва следващи парламентарни избори! Добре би било това споразумение да прерасне в коалиция. Ако СДС беше в парламента, къде щеше да бъде, попита реторично бившия лидер на СДС. Разбира се, че в коалиция с ГЕРБ, не с БСП! За да се реши проблемът с \"Апартаментгейт\" са необходими законови промени. Много граждани правят сделките на данъчна оценка. Помните ли, преди 20 години никой не си слагаше колани в автомобила? Този пример е показателен за ситуацията днес.", "date": "2019.04.14", "title": "Пламен Юруков: Коалиция ЕНП - между ГЕРБ и СДС може да има ва следващи парламентарни избори!"}
{"url": "https://www.bgonair.bg/world/2019-04-14/masov-protest-v-albaniya-poiska-ostavkata-na-premiera-edi-rama", "text": "Масов антиправителствен протест в Албания, който е девети в рамките на последните два месеца.  Демонстранти, привърженици на опозицията, се опитаха да пробият кордона от униформени, а по полицаите полетяха бомбички. Черна боя пък беше хвърлена по сградата на правителството. Протестите са организирани от опозицията с искания за оставката на премиера Еди Рама и предсрочни избори. Харесайте и страницата ни във Facebook ", "date": "2019.04.14", "title": "Масов протест в Албания поиска оставката на премиера Еди Рама"}
{"url": "https://www.bgonair.bg/bulgaria/2019-04-14/prez-noshtta-bashta-dal-na-sina-si-da-go-vozi-dvamata-sa-martvi", "text": "Непълнолетен уби себе си и баща си на пътя пътя Исперих - село Свещари, съобщава Агенция \"Фокус\".  На 14 април, полицията получава сигнал за пътно произшествие в 3 сутринта. На мястото откриват лек автомобил \"Алфа Ромео\", но зад волана не е 39-годишният му собственик, а неговият син, който е на 17 години. И двамата са загинали на място. Според първоначалните данни, става дума за инцидент в следствие на несъобразена с пътните условия скорост. Непълнолетният е изгубил контрол над автомобила и се е ударил в крайпътно дърво. По случая е образувано досъдебно производство. Харесайте и страницата ни във Facebook ", "date": "2019.04.14", "title": "През нощта: Баща дал на сина си да го вози, двамата са мъртви"}
{"url": "https://www.bgonair.bg/bulgaria/2019-04-14/tezhka-katastrofa-na-patya-za-prohoda-makaza-pogubi-6-mesechno-bebe", "text": "Бебе загина при тежък инцидент на пътя за прохода \"Маказа\". Около 13:30 часа, на разклона за Джебел и Загорско се удрят две коли. По последна информация автомобил, управляван от лидера на ДОСТ Лютви Местан, се блъска в друга кола, в която пътувало семейство с двете си деца. 6-месечното бебе е починало, ранени са 9-годишно дете и 28-годишна жена, които са откарани в Спешното отделение на кърджалийската болница. Мястото на произшествието беше отцепено от полиция, движението се пренасочваше в едната лента. Самият Местан е отведен в полицията, алкохолната му проба е отрицателна. Двамата водачи ще дават и кръвни проби. Харесайте и страницата ни във Facebook ", "date": "2019.04.14", "title": "Тежка катастрофа на пътя за прохода \"Маказа\" погуби 6-месечно бебе"}
{"url": "https://www.bgonair.bg/oporni-hora/2019-04-14/aleksandar-simov-do-kray-shte-se-borim-da-ne-ni-kradat-imeto-koalitsiya-za-balgariya", "text": "\r\n Александър Симов: До край ще се борим да не ни крадат името \"Коалиция за България\"! Убеден съм, че ще им бъде отказана регистрацията с това име. Да си изберат друго име, например \"Коалиция за Юпитер\". Не сме заедно с тях, защото те предадоха БСП. Защо Калфин беше вицепремиер на Борисов? Те служат на ГЕРБ! БСП не е разделена, нормално е да има различни мнения в партията!", "date": "2019.04.14", "title": "Александър Симов: До край ще се борим да не ни крадат името \"Коалиция за България\""}
{"url": "https://www.bgonair.bg/oporni-hora/2019-04-14/rumen-petkov-nyama-osnovanie-bsp-da-ima-pretentsii-kam-imeto-koalitsiya-za-balgariya", "text": "\r\n Румен Петков: Няма основание БСП да има претенции към името \"Коалиция за България\"! Не се притесняваме, че БСП обжалват, защото всичко е законно! Вместо да се занимават с нас, нека Нинова си оправи вътрешнопартийните проблемите! Драмата с листите е много голяма. БСП е разцепена. Те не поеха ръката, която им протегнахме. Скандалите с имотите на властта потулват важните теми. Те потъват някъде и никой не говори за тях.", "date": "2019.04.14", "title": "Румен Петков: Няма основание БСП да има претенции към името \"Коалиция за България\"!"}
{"url": "https://www.bgonair.bg/reportazhi/2019-04-14/bsp-opredelya-listata-si-za-evrovota-s-tayno-glasuvane", "text": "\r\n Националният съвет на БСП избира с тайно гласуване как да бъде подредена листата на партията за предстоящите европейски избори в края на месец май.  Пленумът на БСП след дълга и тежка разправия заключи, че 4 места от листата на БСП ще са за гражданска квота и коалиционни партньори. Като гражданска квота е и водачката на листата Елена Йончева. Предложени са още няколко души за част от листата, сред тях е и председателят на ПЕС Сергей Станишев, който отсъстваше от първоначалния вариант на листата, който Корнелия Нинова предложи на членовете на партията. Харесайте и страницата ни във Facebook ", "date": "2019.04.14", "title": "БСП определя листата си за евровота с тайно гласуване"}
{"url": "https://www.bgonair.bg/bulgaria/2019-04-14/nay-masoviyat-protest-v-gabrovo-premina-spokoyno-zadarzhani-sa-bili-10-dushi", "text": "\r\n Най-масовият протест в Габрово, който се състоя снощи, не се размина без арести. 10 души са били задържани още преди началото му. Те са носили опасни предмети - боксове, две метални палки, два ножа, съобщиха от полицията. В протеста снощи са се включили около 2000 жители. Малка част от тях са били от други градове, не са пристигали организирани групи. За втора поредна вечер жандармерията свали каски и щитове пред демонстрантите в знак на толерантност. В Габрово сега има нов проблем, защото много от ромите, които работят в почистващите фирми в общината, не се явяват на работа. Харесайте и страницата ни във Facebook ", "date": "2019.04.14", "title": "Най-масовият протест в Габрово премина спокойно. Задържани са били 10 души"}
{"url": "https://www.bgonair.bg/bulgaria/2019-04-14/mrachno-i-oblachno-ostava-dnes-maksimalnite-temperaturi-shte-sa-mezhdu-11-i-16-gradusa", "text": "И днес времето ще остане мрачно и предимно облачно с максимални температури между 11° и 16°. В източните райони през деня ще има временни прекъсвания на валежите, а следобед ще превалява и в Западна България. На места в планините валежите ще са интензивни. Ще духа слаб до умерен север-североизточен вятър. Атмосферното налягане е по-ниско от средното за месеца, на към края на деня ще започне да се повишава, информира  . За 4 области от страната е в сила жълт код за обилни валежи от дъжд. Това сочи справка на сайта на Националния институт по метеорология и хидрология. Областите, за които важи предупреждението са: Добрич, Шумен, Варна и Бургас. В тези райони за денонощието се очакват количества валежи между 15 и 25 л/кв.м, на отделни места до 30-40 л/кв.м.  Харесайте и страницата ни във Facebook ", "date": "2019.04.14", "title": "Мрачно и облачно остава днес. Максималните температури ще са между 11 и 16 градуса"}
{"url": "https://www.bgonair.bg/bulgaria/2019-04-14/prolivnite-dazhdove-navodniha-hudozhestvenata-galeriya-v-ruse", "text": "\r\n В Русе проливните дъждове от последните дни наводниха художествената галерия. От над 30 дупки от тавана тече вода сред експонатите. Засега няма повредени картини, но трябва поне по два пъти на ден да се излива събраното в кофите и легените и непрекъснато да има дежурен, който да обикаля помещенията. Харесайте и страницата ни във Facebook ", "date": "2019.04.14", "title": "Проливните дъждове наводниха художествената галерия в Русе"}
{"url": "https://www.bgonair.bg/reportazhi/2019-04-14/lekari-v-dobrich-spasiha-rodilka-s-otstranyavane-na-tumor-predi-razhdaneto", "text": "\r\n Лекарите от Добрич спасиха живота на 29-годишна родилка. С рядка операция първо е отстранен тумор с тегло над 300 грама, а след това на бял свят се появява здраво момченце. Това е първото раждане на младата майка. По време на бременността, състоянието ѝ е било внимателно следено и бебето е трябвало да се роди на 24 април. Заради постоянно растящия тумор се наложило да бъде извършено Цезарово сечение.  Налага се медицинският екип първо да отстрани тумора, за да извади бебето, а операцията е извършена за около 20 минути, въпреки че лекарите казват, че такава операция обикновено отнема час.  Най-важното за лекарите е, че майката ще може да има и още деца, без усложнения при следваща бременност. Харесайте и страницата ни във Facebook ", "date": "2019.04.14", "title": "Лекари в Добрич спасиха родилка с отстраняване на тумор преди раждането"}
{"url": "https://www.bgonair.bg/bulgaria/2019-04-14/bez-lidera-na-pes-v-listata-na-bsp-za-evrovota", "text": "\r\n Изпълнителното бюро на БСП предлага готова листа със 17 кандидати за европейските избори на Националния съвет на партията. От списъка към този момент отсъства президентът на ПЕС и бивш лидер на партията Сергей Станишев.   В листата влизат Янаки Стоилов, Деница Златева и съветникът на президента Радев Иво Христов.На пета позиция е поставен бившият икономически министър от кабинета на Жан Виденов Румен Гечев, шести е Иван Кръстев, бивш-заместник-министър на образованието, а Момчил Некове седми. Последното място в листата е отделено за Емил Георгиев от \"Екогласност\". Досегашните евродепутати Георги Пирински и Петър Курумбашев не фигурират в листата.  Към момента името на президента на ПЕС Сергей Станишев не е включено в листата на Изпълнителното бюро, която ще бъде предложена на Националния съвет. Решението дали Станишев ще се включи в надпреварата за изборите за Европейски парламент предстои. Самият лидер на ПЕС пък определи тази листа като подарък за ГЕРБ и посочи, че ще трябва всички да поемат отговорност за имената в нея. Петър Корумбашев, който сега е евродепутат пък заяви, че лидерът на БСП Корнелия Нинова му е предложила деветото място в листата, но той е отказал, защото го е приел като подигравка и се оттегля. Предложението трябва да бъде гласувано от Националния съвет, като вариантите са или да бъде одобрено в този си вид или опозицията да поиска тайно гласуване име по име, за да бъде включен и Станишев. Харесайте и страницата ни във Facebook ", "date": "2019.04.14", "title": "Без лидера на ПЕС в листата на БСП за евровота към този момент"}
