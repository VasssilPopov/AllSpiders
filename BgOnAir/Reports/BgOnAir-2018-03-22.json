{"url": "https://www.bgonair.bg/denqt-on-air/2018-03-22/tryabva-adaptirane-na-infrastrukturata-kam-klimatichnite-promeni-smyata-deputat", "text": "\r\n Климатичните промени са причина за хидрометеорологичната обстановка в страната и тяхната динамика трябва да бъде отчитана. Това заяви депутатът от ГЕРБ Ивелина Василева, която е и бивш министър на околната среда и водите, в студиото на  . Тя обясни също, че трябва и инфраструктурата да бъде адаптирана с тези промени. Василева припомни, че у нас има около 6 хиляди язовира и една част от тях са собственост на различни дружества. Именно тази част от водните обекти са в добро състояние. \"Останалите язовири обаче, които са собственост на общините и са в голямата си част доста занемарени, са причина за притеснението\", категорична беше Ивелина Василева пред  . Бившият министър на околната среда заяви също, че е важно да се помогне на общините за поддържането на язовирите и техните спешни ремонти. Ивелина Василева припомни, че са разработени планове за управление на риска от наводнения, където са очертани рисковите зони с водни обекти, които могат да предизвикат наводнения. Тя обясни, че вече с общините се обсъжда и въвеждането на категоризация на язовирите. \"Според мен много ще подпомогне дейността на Държавната агенция по метрология и технически надзор и на общините, защото в момента няма ясна диференциация на язовирите\", поясни бившият министър на околната среда и водите в ефира на  . По думите на Ивелина Василева по този начин ще може да се разделят логично ресурсите и приоритетно да се отделя внимание на по-рисковите водни обекти. ", "date": "2018.03.22", "title": "Трябва адаптиране на инфраструктурата към климатичните промени, смята депутат"}
{"url": "https://www.bgonair.bg/bulgaria/2018-03-22/do-lyatoto-kmetovete-tryabva-da-opravyat-peshehodnite-pateki", "text": "\r\n Благоевград е сред градовете, в които пешеходните пътеки са в най-лошо състояние. Това показват данните от проверките в цялата страна, които започнаха след трагичен случай на пешеходна пътека именно в този град. В края на миналата година 19-годишна студентка беше блъсната от камион. Кметовете в няколко града имат срок до 30 юни да се съобразят с изискванията и да приведат пешеходните пътеки в законния им вид или могат да отнесат глоба между 2000 и 7000 лева.  Сред посочените нарушения е и това, че пешеходните пътеки се боядисват в цвят, различен от бяло. Новите пешеходни пътеки около студентските общежития, а и на много места в града, са в червен цвят. Според шофьори и пешеходци, обаче това не е недостатък или нарушение, защото оцветени, пространствата за пешеходците са по-безопасни и се забелязват по-лесно. Главната улица в квартал Струмско е един от примерите за пространство с прекалена концентрация на пешеходни пътеки. Според местните обаче, това не пречи на безопасността, макар че пътеките са твърде близо една до друга. По закон те трябва да се намират на разстояние от 250 метра. В края на зимата проблем е и маркировката на пътеките. Някои от тях въобще ги няма на пътното платно, но пък се спазват по инерция - и от пешеходците и от колите.  Все по-често пешеходните пътеки в Благоевград се полагат върху изкуствена неравност. Така се търси повече безопасност за пешеходците.", "date": "2018.03.22", "title": "До лятото кметовете трябва да оправят пешеходните пътеки"}
{"url": "https://www.bgonair.bg/bulgaria/2018-03-22/zrelishtna-gonka-politsai-presledvat-opel-v-plovdivskiya-kyuchuk-parizhs", "text": "\r\n Зрелищна гонка в пловдивския квартал \"Кючук Париж\". Полицаи преследваха червен \"Опел\" по улиците, докато накрая успяха да му направят блокада. Беглецът опитал да влезе в паркинг на магазин, но бил барикадиран от случайно минаващи коли и полицията. На запис от инцидента се вижда как шофьорът оказва съпротива при ареста. Според очевидци мъжът е на около 50 години.", "date": "2018.03.22", "title": "Зрелищна гонка: Полицаи преследват \"Опел\" в пловдивския \"Кючук Париж\""}
{"url": "https://www.bgonair.bg/world/2018-03-22/mazh-se-hvarli-ot-balkona-na-holandskiya-parlament", "text": "\r\n Опит за самоубийство прекрати сесия на холандския парламент. 65-годишен мъж скочи от галерията за посетители в пленарната зала. Очевидци твърдят, че той е бил развълнуван, завързал е нещо за перилата, след което се хвърлил от няколко метра височина. Мъжът е оцелял, настанен е в болница, не е ясно колко тежко е състоянието му. Кадри в социалните мрежи показват шока на депутатите по време на инцидента. Мъжът е прекарал последните няколко седмици в палатка пред парламента, където е протестирал \"За\" легализирането на хашиша и марихуаната.", "date": "2018.03.22", "title": "Мъж се хвърли от балкона на холандския парламент"}
{"url": "https://www.bgonair.bg/bulgaria/2018-03-22/seriozni-narusheniya-na-poveche-ot-polovinata-peshehodni-pateki-v-stranata", "text": "\r\n Драстични нарушения в две трети от пешеходните пътеки в страната показа проверката, разпоредена от прокуратурата. Най-честите дефекти са свързани с неправилно разположение, маркиране и сигнализация. На много места са почти изтрити и са в пъти по - малко от необходимите. Вътрешното министерство трябва до края на юни тази година да отстрани нарушенията. Предвидени са санкции между две и седем хиляди лева за неизпълнение на предписанията. Един от градовете с най-масови нарушения е Пазарджик, където повечето пътеки оранжеви, а не бели.", "date": "2018.03.22", "title": "Сериозни нарушения на повече от половината пешеходни пътеки в страната"}
{"url": "https://www.bgonair.bg/bulgaria/2018-03-22/patnik-iska-da-si-kupi-bilet-v-tramvaya-no-nyama-vazmozhnost", "text": "\r\n Завръщане на зимата в началото на пролетта. Агресивни контрольори в София, обилен снеговалеж, градският транспорт закъснява, а хората мръзнат по спирките - такава реалност създаде снегът в столицата. Сред поставените пред изпитанията заобикалящата ги среда е и известният поет Иво Тодоров, който пътува с трамвай номер 20 – без билет, по прозаична причина: Ватманът няма билети, а автоматът в трамвая не приема нито банкноти, нито монети от 2 лева.  Г-н Тодоров има банкнота от 10 лева и не може да си купи билет. При проверка контрольорите - мъж и жена, отказват да приемат, че пътникът е имал желание, но нямал възможност. И налагат глоба. И не само - държат се агресивно. Иво Тодоров решава да заснеме случващото се с мобилния си телефон.  Подробности вижте във видеото.   ", "date": "2018.03.22", "title": "Пътник иска да си купи билет в трамвая, но няма възможност"}
{"url": "https://www.bgonair.bg/bulgaria/2018-03-22/detska-gradina-praznuva-pod-zvutsite-na-orientalski-ritmi-na-turski-ezik", "text": "\r\n Детски празник под звуците на ориенталски ритми на турски език и бурни танци. Така премина тържеството по повод първа пролет в детска градина \"Щастливо детство“ в Момчилград. За това алармират от ВМРО и остро критикуват ръководството на градината в безхаберие и непознаване на закона. От партията коментират, че вместо да се възпитават малките български деца в националните традиции и обичаи, се прави опит те да бъдат излишно разделяни. От ВМРО ще поискат проверка от Регионалния инспекторат по образование и настояват компетентните органи да санкционират директора. \r\n  ", "date": "2018.03.22", "title": "Детска градина празнува под звуците на ориенталски ритми на турски език"}
{"url": "https://www.bgonair.bg/economy/2018-03-22/udalzhiha-sroka-za-proektno-predlozhenie-za-modernizatsiya-na-speshnata-pomosht", "text": "До 15 май, с месец и половина, е удължен срокът за кандидатстване с проектно предложение за модернизация на спешната медицинска помощ, съобщават от здравното министерство. Проектът е по процедура \"Регионална здравна инфраструктура“ на Оперативна програма \"Региони в растеж“ 2014-2020. Процедурата за директно предоставяне на безвъзмездна финансова помощ е с бенефициент Министерството на здравеопазването и с общ бюджет над 163 млн. лв., съобщава  Удължаването на срока за подаване на проектното предложение се налага поради комплексния характер на дейностите, планирани за изпълнение в мащабния инфраструктурен проект, както и заради нуждата от повече време за окомплектоване на документацията, посочват от ведомството.  Министерството на здравеопазването вече обяви обществената поръчка за доставка на 400 броя линейки с необходимото оборудване. До края на тази година се очаква да бъдат доставени първите линейки. Планираните по проекта за модернизация на спешната помощ дейности обхващат 237 обекта на територията на цялата страна - спешните отделения, разкрити в 34 лечебни заведения за болнична помощ с над 50% държавно участие, 27 центъра за спешна медицинска помощ и разкритите към тях 176 филиала и изнесени екипи за спешна медицинска помощ. По отношение на тях ще бъдат извършени строително-монтажни и строително-ремонтни дейности, доставка и монтаж на обзавеждане, както и осигуряване на медицинско оборудване и апаратура. Целите на проекта са да се подобри достъпът до спешна медицинска помощ, с възможности за спешна диагностика, лечение и наблюдение до 24 ч. на пациентите, както и да се намали броят на хоспитализациите в лечебните заведения.  ", "date": "2018.03.22", "title": "Удължиха срока за проектно предложение за модернизация на спешната помощ"}
{"url": "https://www.bgonair.bg/world/2018-03-22/slovakiya-ima-nov-premier-42-godishniyat-peter-pelegrini", "text": "\r\n Словакия с нов премиер. Начело на правителството застава 42-годишният Петер Пелегрини. Политическата рокада се наложи след масовите протести, провокирани от убийството на разследващия журналист Ян Куцяк. Жителите на Словакия смятат, че истинско разследване може да има, само ако управляващите социалдемократи излязат от властта. За утре се готвят нови протести.", "date": "2018.03.22", "title": "Словакия има нов премиер - 42-годишният Петер Пелегрини"}
{"url": "https://www.bgonair.bg/economy/2018-03-22/industrialna-revolyutsiya-robotite-prevzemat-rabotnite-ni-mesta", "text": "Според най - новите изследвания се намираме на прага на индустриална трансформация и дори революция. 65 % от днешните първокласници например ще имат професии, които още дори не съществуват, а професии като шофьор на такси, готвач и сервитьор ще останат в миналото. Към 2030 година в най - развитите икономики в света 800 милиона работни места или една пета от работещите ще бъдат заменени от роботи.  От 1994 до 2017 година въвеждането на роботи е довело до загуба на 220 000 работни места в областта на услугите в Германия.  Около 40 % от работните места могат да бъдат заменени от технологии, а 10 % от възрастните работещи в Европа могат да бъдат заместени от машини. ", "date": "2018.03.22", "title": "Индустриална революция: Роботите превземат работните ни места"}
{"url": "https://www.bgonair.bg/reportazhi/2018-03-22/nova-snezhna-burya-udari-sasht-i-blokira-nad-70-mln-dushi", "text": "\r\n Четвърта за последните три седмици мощна снежна буря удари Североизточното крайбрежие на САЩ. Лошото време ще засегне над 70 милиона души в няколко щата - от Северна Каролина до Масачузетс. Обилните снеговалежи принудиха администрацията на Белия дом да отмени всички ангажименти на президента Доналд Тръмп. Отложено е и редовното заседание на кабинета.  Много правителствени сгради в столицата Вашингтон също са затворени. Държавните училища в Ню Йорк, Филаделфия, Вашингтон, Бостън и други градове бяха затворени, а над 4100 полета бяха отменени.", "date": "2018.03.22", "title": "Нова снежна буря удари САЩ и блокира над 70 млн. души"}
{"url": "https://www.bgonair.bg/denqt-on-air/2018-03-22/mnenie-ot-vmro-problemat-s-chez-e-po-skoro-medien", "text": "\r\n Да се избяга от политическото говорене за продажбата на ЧЕЗ. За това призова депутатът от \"Обединени патриоти\" Александър Сиди. Според него проблемът със сделката за електроразпределителното дружество е по - скоро медиен.  В студиото на   народният представител обясни, че продажбата на активите на ЧЕЗ у нас на \"Инерком\" е сделка между две частни дружества, които са се разбрали за цена и извършват продажбата. Сиди беше категоричен, че в тази част на процеса държавата няма място. \"Тогава вече е ролята на държавата чрез своя регулатор КЕВР да направи така, че да няма никакъв проблем за тези близо 3 милиона абонати на ЧЕЗ и да не бъдат засегнати по никакъв начин от тази сделка\", заяви пред   Александър Сиди. По думите му това единственият начин държавата да се намесва, а за друг няма механизми и закон. Депутатът обясни, че според \"Обединени патриоти\" държавата би трябвало да е стопанин на тези дружества. \"Според нас още самата им приватизация преди много години е грешна\", категоричен беше той в ефира на  . Александър Сиди заяви още, че около продажбата на ЧЕЗ, държавата е трябвало да се намеси, като участва в търга и закупи активите на компанията.", "date": "2018.03.22", "title": "Мнение от ВМРО: Проблемът с ЧЕЗ е по - скоро медиен"}
{"url": "https://www.bgonair.bg/world/2018-03-22/sarkozi-e-obvinen-v-koruptsiya-i-finansovi-izmami", "text": "Разпитът на френския президент Никола Саркози е приключил късно снощи и той е бил освободен под гаранция. Това съобщи източник, пожелал анонимност.  Според в. \"Монд\" на Саркози са повдигнати обвинения. Става дума за \"пасивна корупция\", а именно за вземане на подкупи, за \"незаконно финансиране на предизборна кампания\" и \" незаконно получаване на публични средства от Либия\".  След приключването на разпитите нито Саркози, нито адвокатът му са коментирали последното развитие на разследването, започнало преди 5 години. Но в миналото 63-годишният президент нарече тези обвинения \"манипулация\".", "date": "2018.03.22", "title": "Саркози е обвинен в корупция и финансови измами"}
{"url": "https://www.bgonair.bg/world/2018-03-22/borisov-prizova-za-obedinenie-v-razkrivaneto-na-ubiystvoto-na-skripal", "text": "\r\n Премиерът Бойко Борисов настоява службите по цял свят да се обединят в разкриването на извършителя и поръчителя на покушението срещу бившия руски двоен агент Сергей Скрипал. Това заяви българският премиер в Брюксел, където е на срещата на лидерите на Европейския Съюз. Запитан дали Русия стои зад нападението на Скрипал, Борисов отговори, че е мнителен човек и ще коментира, когато поръчителят стане известен. Министър - председателят на страната ни заяви също, че обикновено в такива случаи не е това, което изглежда на пръв поглед...", "date": "2018.03.22", "title": "Борисов призова за обединение в разкриването на убийството на Скрипал"}
{"url": "https://www.bgonair.bg/reportazhi/2018-03-22/postradalite-balgari-v-egipet-ostavat-v-bolnitsa-do-sabota", "text": "\r\n Сънародниците ни, пострадали при автобусната катастрофа в Египет, остават в болница до събота. Тогава се очаква те да бъдат транспортирани в България. Иван Пелтеков е близък на пострадал при инцидента. За Новините ON AIR той заяви, че майка му е претърпяла операция и скоро ще се прибере в България. Той обясни още, че четири човека са по-сериозно наранени. Според Иван, всички други пострадали са с по-леки травми и вече са изписани. Останалите продължават лечението си в частна клиника в Хургада.  Основната версия на властите за инцидента е пясък на пътя. Първият туристически автобус в колона от няколко превозни средства е поднесъл и се преобърнал до платното. Все още не е ясно дали шофьорът е карал с несъобразена скорост.  Сънародниците ни ще се приберат у дома в събота с два полета. До тогава, от Консулството ни, както и туроператорът следят ситуацията и се грижат за нуждите им. За по - тежко пострадалите е организиран чартърен полет, пригоден за медицинските им нужди. С тях ще пътуват и придружители. От Летище София ще ги поеме линейка, а лечението им и нужното наблюдение ще продължи в България.", "date": "2018.03.22", "title": "Пострадалите българи в Египет остават в болница до събота"}
{"url": "https://www.bgonair.bg/bulgaria/2018-03-22/tezhka-katastrofa-na-patya-ruse-byala-s-nyakolko-prevozni-sredstvaa", "text": "\r\n Тежка катастрофа по пътя Русе - Бяла в района на разклона за град Две могили. Сблъскали са се ТИР, автобус и две леки коли. Общо пострадалите са шестима души, повечето са с леки наранявания, но една жена е с опасност за живота. Инцидентът е станал днес в ранния следобед. Спряла кола принуждава камион да я заобиколи, но той блъска челно идващ насреща автомобил. В него се блъска верижно и автобус с 14 пътници. За тях се очаква бус, който да ги откара. На място са пристигнали 3 линейки. Имаше образувала се е колона от изчакващи на мястото на инцидента тирове, а автомобилите преминаваха през обходен маршрут през Две могили. Движението вече се осъществява нормално и се очаква скоро участвалите в произшествието превозни средства да бъдат изведени от мястото. Според полицията катастрофата е причинена от несъобразена скорост.    ", "date": "2018.03.22", "title": "Тежка катастрофа на пътя Русе - Бяла с няколко превозни средства"}
{"url": "https://www.bgonair.bg/world/2018-03-22/shestima-zaginaha-pri-eksploziya-v-himicheski-zavod-v-chehiya", "text": "\r\n Смъртоносна експлозия в нефтена рафинерия в Чехия.  Шестима души са загинали, а други двама са откарани в болница след взрив в цистерна за съхранение на химикали. Засега причината за инцидента е неизвестна, а точното вещество не се съобщава. От петролната компания – собственик на съоръжението обявиха, че няма изтичане на химикали и няма опасност от следващи експлозии. Рафинерията се намира в градчето Кралупи над Вълтавоу, на 30 километра северно от столицата Прага.", "date": "2018.03.22", "title": "Шестима загинаха при експлозия в химически завод в Чехия"}
{"url": "https://www.bgonair.bg/world/2018-03-22/sporna-reforma-na-makron-dovede-do-blokazh-na-frantsiya", "text": "\r\n Общонационална стачка блокира Франция. Протестът, организиран от най-големите синдикати в страната, е най-мащабният израз на недоволство от встъпването в длъжност на президента Еманюел Макрон.  Държавните служители, въздушните диспечери, железничарите и служителите в метрото и обществения транспорт недоволстват от предложената от кабинета на Макрон трудова реформа, която според тях ще застраши работните им места.  Днес няма да се движат влаковете в цялата страна. С нарушен график ще се движат влаковете от парижкото метро и автобусите и трамваите от линиите в предградията.  Отменени са 30% от полетите на парижките летища \"Роаси\" и \"Орли и \"Бове\".", "date": "2018.03.22", "title": "Спорна реформа на Макрон предизвика блокаж във Франция"}
{"url": "https://www.bgonair.bg/bulgaria/2018-03-22/bezsanna-nosht-v-debelt-zaradi-opasnost-ot-vodno-bedstvie", "text": "\r\n Жителите на средецкото село Дебелт изкараха поредна безсънна нощ в очакване на водно бедствие. След снеготопенето и проливните дъждове нивото на река Средецка е достигнало критични стойности.  Реката е излязла от коритото си и е заляла част от къщите.  Хората са били предупредени за частична евакуация. Кметството на Община Средец е подготвило 100 чувала с пясък, за да се изградят пясъчни диги. Хората в Дебелт очакват пристигането на областния управител Вълчо Чолаков, за да получат отговори на своите въпроси.", "date": "2018.03.22", "title": "Безсънна нощ в Дебелт заради опасност от водно бедствие"}
{"url": "https://www.bgonair.bg/world/2018-03-22/zukarbarg-prizna-za-ogromnata-greshka-na-facebook", "text": "Основателят на Facebook Марк Зукърбърг призна, че социалната мрежа е допуснала грешки, които са позволили данни на 50 милиона души да бъдат използвани неправомерно. С послание в собствения му профил във Facebook той обеща компанията му да направи сериозни промени в опазването на личните данни на потребителите си.  Това е първият коментар на Зукърбърг след скандала с британската консултантска компания \"Кеймбридж Аналитика\".  Той обеща, че ще бъдат анализирани всички приложения, които са имали достъп до голям обем лични данни преди направените през 2014 г. промени.", "date": "2018.03.22", "title": "Зукърбърг призна за огромната грешка на Facebook"}
{"url": "https://www.bgonair.bg/bulgaria/2018-03-22/radev-poiska-po-golyam-stokoobmen-mezhdu-balgariya-i-izrael", "text": "\r\n Президентът Румен Радев проведе среща с премиера на Израел Бенямин Нетаняху. Днес е третият ден на визитата на държавния глава, а следобед той ще посети и Палестина.  Българският президент настоя пред Нетаняху за по-прагматичен подход в отношенията между България и Израел и по-голям стокообмен - страната ни има интерес към високите технологии.  От своя страна Бенямин Нетаняху благодари на България за твърдата ѝ позиция срещу антисемитизма и за спасяването на българските евреи, предаде пратеникът на Bulgaria ON AIR в Израел Мария Папазова.", "date": "2018.03.22", "title": "Радев поиска по-голям стокообмен между България и Израел"}
{"url": "https://www.bgonair.bg/bulgaria/2018-03-22/loshite-meteorologichni-usloviya-shte-zabavyat-otvaryaneto-na-patya-za-tran", "text": "Заради лошото време вероятно ще се забави отварянето на пътя за Трън, който беше затворен вчера заради свлачище.  Според предварителните планове при подходящи метеорологични условия днес трябваше да започне полагането на асфалт на пропуканите места. Движението на влаковете между Долна махала и Карлово е преустановено, съобщиха от НКЖИ. Причината е паднала скална маса, около 50 куб. м, от преовлажняване на ската и големите температурни амплитуди.", "date": "2018.03.22", "title": "Лошите метеорологични условия ще забавят отварянето на пътя за Трън"}
{"url": "https://www.bgonair.bg/bulgaria/2018-03-22/nivoto-na-dunav-prodalzhava-da-se-pokachva-do-prelivane-ostava-po-malko-ot-metar", "text": "Нивото на река Дунав продължава да се покачва. До преливане остава по-малко от метър. Засега от кризисните щабове уверяват, че няма опасност за хората и от заливане на къщи. Нивото се наблюдава денонощно, а от община Лом са в готовност да започнат изграждането на временни диги. Високи води има и по поречието на река Арда.  Язовир \"Кърджали\" засега не прелива. До ръба му остават около 20 см. Заради топенето на снега и дъждовете през последните дни е повишено нивото и на втория язовир \"Студен кладенец\". Има готовност при висока приливна вълна да започне контролирано изпускане.", "date": "2018.03.22", "title": "Нивото на Дунав продължава да се покачва, до преливане остава по-малко от метър"}
{"url": "https://www.bgonair.bg/bulgaria/2018-03-22/vlak-se-blasna-v-skali-padnali-na-zhp-liniya-kray-plovdiv", "text": "\r\n Влак се блъсна в скали, паднали на ЖП линията Пловдив-Карлово в района на Песнопой. Няма пострадали пътници, всички бяха извозени с автобус. Аварийна група разчиства линията. Движението на влаковете между Долна махала и Карлово беше възстановено в ранния следобед.", "date": "2018.03.22", "title": "Влак се блъсна в скали, паднали на ЖП линия край Пловдив"}
{"url": "https://www.bgonair.bg/sutreshen-blok/2018-03-22/administrativno-ili-nikakvo-nakazanie-za-divna-smyata-advokat", "text": "\r\n Младата певица Дивна предизвика катастрофа, в която пострада тежко нейна близка приятелка. Назначената автотехническа експертиза ще търси причината за инцидента, но според първоначалната информация Дивна е каралa със 120 км/ч. Мненията в обществото се поляризираха от затвор за певицата до състрадaние. Шоуменът Слави Трифонов настоя за затвор за Дивна, ако се докаже, че е шофирала с неразрешена скорост. Адвокат Людмил Рангелов посочи пред Bulgaria ON AIR, че обществеността се информира зле за това какво точно се е случило. Според него става дума за причинена средна телесна повреда, за което законът предвижда до 3 години лишаване от свобода, а неосъждано лице задължително получава само административно наказание. Има възможност Дивна да не получи никакво наказание, ако пострадалата не предяви претенции. \"Пътната настилка трудно може да намали отговорността на водача. Появи се информация, че гумите не са били с необходимата дълбочина на грайфера\", отбеляза адвокатът. Той допълни, че често разследващите органи изчакват резултатите от автотехническата експертиза, за да повдигнат обвинения. \"За съжаление младите шофьори излизат недобре подготвени - не са карали 31 часа, не са карали на магистрала, не са карали вечер. 15 -18% от младите шофьори участват в ПТП в първите 2 години след получаване на книжката. Практическите умения по шофиране са много далеч\", коментира в \"България сутрин\" председателят на Асоциацията на пострадалите в катастрофи Владимир Тодоров.  Той отбеляза, че Дивна не е тествана за наркотици, но е станало ясно, че не е употребила алкохол. Сигурно има превишение на скоростта, но тези престъпления са неумишлени, каза още Тодоров. Певецът и приятел на Дивна Дамян Попов подчерта, че е изключено тя да е взела наркотици. Според него постът на Слави Трифонов във Facebook е прекалено краен и не може инцидентът да бъде сравняван с този на Максим Стависки.   \"Ако беше някой непопулярен, това ПТП щеше да бъде просто част от статистиката и никой нямаше да съди водача\", каза Дамян Попов.  ", "date": "2018.03.22", "title": "Административно или никакво наказание за Дивна, смята адвокат"}
{"url": "https://www.bgonair.bg/bulgaria/2018-03-22/poreden-protest-v-zashtita-na-gorite-na-pirin", "text": "Протести в защита на горите на Пирин продължават. Демонстрациите в София ще бъдат по същото време, когато се събират и от Националния съвет по горите, а в Бургас ще садят дръвчета.  Протести ще има и в Бристол, Виена и Париж. Коалицията от неправителствени организации настояват за оттегляне на решението на правителството да отвори за строителство почти половината от територията на Национален парк Пирин.  Междувременно днес Националният съвет по горите към министъра на земеделието и горите се събира за първи път в този правителствен мандат, за да обсъжда промени в горската нормативна уредба.", "date": "2018.03.22", "title": "Пореден протест в защита на горите на Пирин"}
{"url": "https://www.bgonair.bg/bulgaria/2018-03-22/mvr-predstavya-rezultatite-ot-proverkite-na-peshehodni-pateki", "text": "МВР и прокуратурата ще изнесат днес данни за състоянието на пешеходните пътеки в страната. В края на декември главният прокурор Сотир Цацаров разпореди проверка на всички пешеходни пътеки в страната заради увеличения брой на инциденти през последните месеци.  След брифинга днес ще стане ясно колко от пътните маркировки за пешеходците са опасни, на колко места настилката върху тях е изтрита и къде се налага спешна намеса на местните власти, за да бъдат обозначени местата за пресичане. Според данните, най-малко 1/3-та от тежките инциденти на пътя са с пешеходци.", "date": "2018.03.22", "title": "МВР представя резултатите от проверките на пешеходни пътеки"}
{"url": "https://www.bgonair.bg/bulgaria/2018-03-22/transporten-haos-v-tsyalata-strana-zaradi-silniya-snegovalezh-karayte-vnimatelno", "text": "\r\n Транспортен хаос в столицата. Обилният снеговалеж през нощта и тази сутрин предизвика сериозни задръствания и закъснения на градския транспорт. Според информация на Столичната община в цяла София пътищата обработват общо 165 машини за снегопочистване още от 4 часа сутринта. \n Въпреки усилията на снегопочистващите фирми, повечето столичани бяха категорични, че булевардите и по-големите улици в София не са почистени добре. От Столичната община отговориха, че снегопочистването е било затруднено, защото снегорините попаднали в сутрешните задръствания.  Положението вече се нормализира. Масовият градски транспорт се движи с леко закъснение и всички главни артерии са почистени до асфалт. От Столичната община обещават да следят обстановката и дали всички фирми си вършат работата. При нарушения ще бъдат налагани глоби. От Столичния инспекторат пък напомнят на гражданите, че трябва да изчистят снега пред домовете си и търговските обекти, иначе ще последват солени глоби. Според метеорологът Симеон Матев зимата ще продължи още няколко дни. В този час почти в цялата страна вали обилно, но в Южна България се очаква снеговалежът следобед да спре. Временно се ограничава движението на камионите над 12 тона по магистрала \"Тракия\" на територията на Софийска област. На магистрала \"Хемус\" движението на тежкотоварните камиони е ограничено само в посока София. АМ \"Люлин\" е временно затворена, обходният маршрут е Владая-София. Изключително тежко е преминаването през проходите на републиката. Десетки са катастрофите до този час, някои от тях и по-тежки. Една от тях стана край Благоевград. В района на Шарков чифлик на Главен път Е79 джип се удари в камион. Пострадали като по чудо няма.  Джипът се е движел зад камиона, внезапно е поднесъл и се ударил. Цялата му предна част е смачкана. Вероятно между двете превозни средства не е имало достатъчно дистанция. Камионът е без сериозни щети. Докато бъде изчистен, пътят трябваше да бъде затворен за кратко. Според шофьора на ударения джип причината за катастрофата е непочистения от снега път.", "date": "2018.03.22", "title": "Транспортен хаос в цялата страна заради силния снеговалеж. Карайте внимателно!"}
{"url": "https://www.bgonair.bg/world/2018-03-22/fbr-privika-pamela-anders%D0%B0n-na-razpit", "text": "Актрисата и модел Памела Андерсън на разпит във ФБР. Това е нужно заради приятелството ѝ с основателя на \"Уикилийкс\" Джулиан Асандж.  Звездата от сериала \"Спасители на плажа\" често го посещавала в посолството на Еквадор в Лондон, където той се укрива. В отговор на случилото се актрисата коментира, че ФБР би трябвало да се занимава със скандала около Facebook и американските избори.", "date": "2018.03.22", "title": "ФБР привика Памела Андерсън на разпит"}
{"url": "https://www.bgonair.bg/sutreshen-blok/2018-03-22/ryazkata-smyana-na-vremeto-ni-vludyava-i-vodi-do-samoubiystva", "text": "\r\n Поредна смяна на стрелките ни очаква в края на седмицата. Психиатърът д-р Веселин Герев подчерта пред Bulgaria ON AIR, че тя е абсолютно вредна, но сама по себе си не води до самоубийства. Рязката смяна на времето и температурните амплитуди са тези, които по-често ни карат да посегнем на живота си. Рязкото повишаване на температурите напъва много главата и кара психиката да работи на много високи обороти, посочи д-р Герев. Неговата практика през годините показва, че хората, които посягат на живота си в състояние на депресия са много малко. При здрави хора обикновено причината е злоупотреба с наркотици, а при психично болните - при спиране на лекарствата. \"Продават се много мощни психостимуланти, някои са на границата на разрешеното. Могат да предизвикат ядрен взрив в главата на човек. Големият риск е свързан с антидепресантите, които се изписват масово в цял свят. Това е средство, което трябва да те извади от състояние на потиснатост. Когато си в състояние на нервно напрежение то дава по-голям тласък на безпокойството\", обясни гостът в \"България сутрин\". Д-р Герев отбеляза, че в рисковата група при смяна на времето попадат всички хора, които са взимали високи дози антидепресанти. \"Ще ставате час по-рано, ще идвате на работа час по-рано, ще пиете кафето си час по-рано и ще бъдете неконцентрирани, защото психиката ви е свикнала да спи\", подчерта психиатърът относно смяната на часовника.  ", "date": "2018.03.22", "title": "Рязката смяна на времето ни влудява и води до самоубийства"}
{"url": "https://www.bgonair.bg/sutreshen-blok/2018-03-22/ivo-hristov-zhablyanov-ermenkov-nakade-otiva-i-dokade-shte-stigne-bsp", "text": "\r\n Така режисьорът Евгений Михайлов коментира в \" \" всички скандали, които се завихриха около БСП в Народното събрание в последните няколко месеца. \" \", добави още Михайлов. Той смята, че сегашният скандал около поста на Ерменков във Facebook показва, че обществото не си е свършило добре работата. \" \", уточни режисьорът. Политологът доц. Мария Пиргова пък е точно на противоположното мнение за написаното от Ерменков. \" , отбеляза още Пиргова пред  . По думите ѝ българската държава в момента е доста зле както при външната, така и при вътрешната политика. \" \", завърши политологът.", "date": "2018.03.22", "title": "Иво Христов, Жаблянов, Ерменков... накъде отива и докъде ще стигне БСП?"}
{"url": "https://www.bgonair.bg/sutreshen-blok/2018-03-22/naprezhenie-v-sds-gotvyat-se-da-iskat-ostavkata-na-lidera-si-lukarski", "text": "\r\n Сред седесарите зрее напрежение. Част от тях се готвят да поискат оставката на лидера си Божидар Лукарски на заседание на Националния съвет на 17 април. Според изтеклата информация хората по места не са доволни от изолацията на партията в момента от останалите десни формации и от липсата на активна политика спрямо новото правителство и яснотата за бъдещето на СДС. \"Десницата е скована от зимния студ на прехода. Движение \"България на гражданите\" замрази членството си в Реформаторския блок, защото държим той да бъде истинска опозиционна сила не само на думи, а и на действия\", посочи в студиото на \"България сутрин\" лидерът на Движение \"България на гражданите\" Димитър Делчев. Според устава на СДС председателят на партията може да бъде свален с две трети от гласовете на членовете на Националния съвет. Ако лидерът падне, се назначава временно изпълняващ длъжността и се свиква Национална конференция, която да избере новият шеф на сините. \"За да излезе от \"зимния студ на прехода\" десницата трябва да изпълни изторическата си задача да преведе България през корупцията и феодалния модел, който в момента управлява, и да я докара до една демократична държава\", подчерта Делчев. Пред Bulgaria ON AIR той допълни още, че действията на ДБГ оттук нататък предстоят да бъдат решени на Националния съвет през месец април. А за коалиция все още не можело да се говори, тъй като на първо място партията трябвало да уточни взаимоотношенията си с Реформаторския блок.", "date": "2018.03.22", "title": "ДБГ искат дела, а не думи... замразяват членството си в Реформаторския блок"}
{"url": "https://www.bgonair.bg/sutreshen-blok/2018-03-22/oranzhev-kod-za-snezhni-vielitsi-i-navyavaniya-v-severna-balgariya", "text": "\r\n Идват още сняг и студ, ако ви предстои пътуване, бъдете внимателни, предупреждават синоптиците.  \r\nСнегът ще обхване почти цялата страна, единствено в крайните югозападни райони валежите ще останат от дъжд.  \"На много места в Северна България и по високопланинските проходи ще има условия за виелици и навявания\", предупреди синоптикът Симеон Матев в студиото на  . Оранжев код за снежни виелици е обявен в цяла Северна България. В Южна България предупреждението е с жълт код за проливни дъждове. Температурите днес ще са между минус 2 и 3 градуса, през деня ще се понижават и към 14 часа ще са между минус 3 и 2 градуса, по-високи в крайните югозападни райони, посочи още Матев. На места в Северна България се очаква да натрупа снежна покривка до 30 см. По Черноморието ще бъде облачно, ще вали дъжд и мокър сняг. Ще духа северен вятър. Максималните температури ще са между 2 и 6 градуса.  \"През нощта срещу петък валежите ще продължат, вече и в по-голямата част от Южна България ще вали сняг. Едва привечер снегът и дъждът ще спрат. Вятърът ще отслабне, в Южна България - чувствително\", отбеляза синоптикът пред  А след средата на следващата седмица се очаква по-трайно и чувствително затопляне с температури между 18 и 23 градуса.", "date": "2018.03.22", "title": "Оранжев код за снежни виелици и навявания в Северна България!"}
