{"url": "https://www.bgonair.bg/reportazhi/2018-04-02/humanoidni-roboti-v-pomosht-na-detsa-s-obrazovatelni-potrebnosti", "text": "\r\n Хуманоидни роботи ще помагат на децата с различни образователни потребности. Иновацията е част от дългосрочния проект на Института по роботика към БАН. Роберта е хуманоиден робот. Тя ще помага на учителите, които работят с деца със специалното образователни потребности. \n Роботът може да повтаря до безкрай. Роботът не може да проявява емпатия към детето. Той никога няма да се подразни. Той винаги ще бъде на страната на детето и в този смисъл облекчава работата на педагога.  Засега е планирано роботът да бъде използван в центровете за работа с деца в София и Банско. Театър \"Цвете\" също участва в проекта. По време на представления Роберта също ще бъде част от актьорския състав.  От института по роботика към БАН се надяват в рамките на следващ проект да закупят още един робот.", "date": "2018.04.02", "title": "Хуманоидни роботи в помощ на деца с образователни потребности"}
{"url": "https://www.bgonair.bg/bulgaria/2018-04-02/32-mln-balgari-tvardyat-che-vyarvat-v-bog", "text": "Повече от половината българи са религиозни. Това показва ежемесечно изследване на \"Галъп интернешънъл\". Според проучването колкото по-високи са доходът и образованието, религиозността е по-малка, при това в световен мащаб.  България е малко под средните нива на религиозност в света.  58% или близо 3.2 млн. души у нас твърдят, че вярват в Бог. По света пък те са 71%. 60 на сто вярват, че човек има душа. Според данните на \"Галъп Интернешънъл\" 51% от хората у нас се определят като религиозни, 36% като нерелигиозни, 3% са атеисти, а останалите не могат да отговорят.  Тези 51% се равняват на около 2.8 милиона души. От тях 2.2 млн. души имат доверие на църквата.  А в какво вярват българите? 58% - в Бог, 29%, че има живот след смъртта, 60%, че човек има душа, 23%, че има ад, а 25% че има рай. Църквата у нас се ползва с високо доверие на фона на повечето институции, макар че и недоверието не е малко - 41% заявяват доверие, а 36% недоверие. ", "date": "2018.04.02", "title": "3,2 млн. българи твърдят, че вярват в Бог"}
{"url": "https://www.bgonair.bg/reportazhi/2018-04-02/inzhenerna-misal-romite-ot-arman-mahala-prokopaha-tunel-do-uchilishte", "text": "\r\n Куриоз в пловдивската \"Арман махала\". Жителите на ромския квартал пробиха тунел в къща, за да могат да съкратят пътя си до близкото училище. Причината е, че имотът, през който доскоро са минавали, вече е затворен с високи стени. По план теренът, върху който са изградени къщите, е част улица, която свързва квартала с двора на Професионалната гимназия по кожени изделия и текстил. През годините обаче върху пътя са изградени къщи и достъпът до училището бива ограничен.  За да решат проблема със заобикалянето на имотите, хората от махалата са прокопали тунел през къщите. А за да преустановят преминаването на хора и да се спре с изхвърлянето на отпадъци в двора на гимназията, от районната администрация на няколко пъти запечатват тунела, но без резултат. Междувременно от пловдивската администрация продължават и с описването на незаконните постройки в района.", "date": "2018.04.02", "title": "Инженерна мисъл: Роми от \"Арман махала\" прокопаха тунел до училище"}
{"url": "https://www.bgonair.bg/bulgaria/2018-04-02/tsentarat-za-detsa-s-uvrezhdaniya-hrizantema-veche-ne-e-dom-na-uzhasite", "text": "\r\n Ситуацията в центъра за деца с увреждания \"Хризантема\" в Габрово се подобрява. Това заяви днес министърът на труда и социалната политика Бисер Петков след посещение на място. След като в началото на годината се появиха записи, на които се вижда как служителки на центъра бият и обиждат децата и младежите настанени там, в момента с всяко едно от седемте деца се работи индивидуално и се спазват предписанията на държавната агенция за закрила на детето. По думите на министъра, въпреки че условията във всички такива центрове в страната отговарят на съвременните стандарти, все още проблем остава намирането на квалифициран персонал, заради ниското заплащане и припомни, че има предложение от следващата година разходите на 24-те социални услуги да се увеличат с над 25%. ", "date": "2018.04.02", "title": "Центърът за деца с увреждания \"Хризантема\" вече не е \"дом на ужасите\""}
{"url": "https://www.bgonair.bg/bulgaria/2018-04-02/razsledvat-bul-bio-ntszpb-za-neizgodni-sdelki-s-vaksini", "text": "Софийската градска прокуратура разследва Националния център по заразни и паразитни болести \"Бул Био\" заради сключени неизгодни сделки.  Образувано е досъдебно производство за това, че от 2008 до 2014 година от структурата са сключили неизгодни сделки с дружество \"Интервакс\", Канада, за производство и разпространение на ваксини и от това са произлезли значителни вреди за българската държавна фирма.  Наказателното производство е образувано по отделени материали, свързани с разследването по дарените през 2015 год. 5 000 000 ваксини на Турция. ", "date": "2018.04.02", "title": "Разследват \"Бул Био – НЦЗПБ\" за неизгодни сделки с ваксини"}
{"url": "https://www.bgonair.bg/denqt-on-air/2018-04-02/1500-leva-uchitelska-zaplata-prez-2021-g-sindikatite-iskat-po-rano", "text": "\r\n Настояваме увеличението на учителските заплати да бъде изтеглено за 1 октомври 2018 г., заяви председателят на Синдиката на българските учители   пред  . Припомняме, че образователният министър Красимир Вълчев си постави за цел средната заплата в образованието да стане 1500 лева до 2021 г. \" \", заяви гостът в предаването  .  Янка Такева посочи, че няма как млад учител да влезе в българското училище с 760 лв. заплата и отбеляза, че до края на тази година ще се пенсионрат около 4000 преподаватели. \" \", коментира тя и поиска допълнителни възнаграждение за учителите, които работят извънредно с талантливите деца.  сподели притесненията си за ситуацията в днешните по думите му турболентни времена и допусна, че правителството няма да се задържи много дълго на власт. Все пак той се надява, че няма да се стигне до катаклизми у нас и по света.  Гостът в студиото на Ганиела Ангелова бе категоричен, че преди всичко трябва да мислим за българския учител, защото без него няма България. \" \", настоя проф Танев.", "date": "2018.04.02", "title": "1500 лева учителска заплата през 2021 г.? Синдикатите искат по-рано"}
{"url": "https://www.bgonair.bg/bulgaria/2018-04-02/pravoslavnata-ni-tsarkva-zapochna-varene-na-sveto-miro", "text": "За осми път в историята на Българската православна църква започна варене на свето миро. Негово Светейшество Българският патриарх Неофит оглави водосвета, с който започна важният и отговорен акт в катедралата \"Свети Александър Невски\".  Мироваренето е дълъг и сложен процес, който продължава три седмици и половина и приключва на Велики четвъртък с освещаването на новото миро.  Светото миро е благовонно масло, коeто се използва за благославяне и освещаване.  Основните съставки са чист зехтин и чисто бяло вино, към които се прибавят 30 различни ароматни билки.   Варенето продължава 3 дни, при постоянно бъркане и четене на Новият завет, а хората, които могат да правят това са само духовници. Началото обаче се дава задължително от патриарха. Право да го приготвят и освещават имат само автокефалните църкви. В своята най-нова история Българската православна църква приготвя за първи път миро през 1950 година. Това се случва пет години след като Вселенската патриаршия я признава за самостоятелна. Първият български патриарх в най-новата ни история Кирил Български вари миро през 1961 г. Последното по ред мироварене беше през 2009 година по време на патриарх Максим. ", "date": "2018.04.02", "title": "Православната ни църква започна осмото мироварене"}
{"url": "https://www.bgonair.bg/economy/2018-04-02/stranata-ni-otchete-80-mln-evro-turski-investitsii-za-godina", "text": "През 2017 г. българският износ за Турция надвишава 2 млрд. евро. Сумата възлиза на 7,8% от общия износ на страната ни и е с 10% по-висока, отколкото постигнатата година по-рано, обясни министърът на икономиката Емил Караниколов по време на Българо-турски бизнес форум в Истанбул, цитиран в прессъобщение от ведомството. По време на инициативата участваха над 150 български и турски фирми. По думите му стокооборотът между двете страни е близо 4 млрд. евро. Вносът от Турция е 1,9 млрд. евро, като заема 6.3% от общия внос и бележи ръст от 17,3%, подчерта още министърът. \"Настоящият форум демонстрира нашата обща воля и желание за още по-динамичен диалог и по-интензивно и мащабно развитие на отношенията между България и Турция\", заяви Караниколов, цитиран от Той изтъкна, че Турция е един от водещите търговски партньори на България като заема 4-то място в българския износ и 5-то място във вноса. Икономическият министър допълни, че географската близост и потенциалът на пазарите предопределят висока активност между българските и турските фирми. Икономическият министър заяви, че за периода 1996 – 2017 г. турските инвестиции в България са в размер на над 1 млрд. евро, а за 2017 г. те са в размер на 80,8 млн. евро. \"Тези цифри категорично потвърждават важното значение на Турция като външнотърговски партньор на страната ни\", подчерта Караниколов. Той уточни, че допълнителен импулс за развитие на двустранните икономически отношения може да даде и провеждането на сесия на Междуправителствената българо-турска комисия за икономическо сътрудничество. ", "date": "2018.04.02", "title": "Страната ни отчете 80 млн. евро турски инвестиции за година"}
{"url": "https://www.bgonair.bg/world/2018-04-02/shvetsiya-zabrani-vlizaneto-na-dizelovi-avtomobili-v-gradovete", "text": "Шведското правителство забрани движението на дизелови автомобили в центъра на големите градове, съобщава  .  Властите обясниха, че забраната е приета заради по-строгите изисквания за екологичност на моделите. От 1 септември миналата година беше приета нова процедура за проверка количеството вредни емисии: автомобилите трябва да бъдат проверявани при реално движение, поради което резултатите от новата процедура са по-надеждни. Наскоро германски съд също позволи такава забрана от страна на градовете. В същото време властите във Финландия няма да въвеждат такава забрана, тъй като не виждат проблеми с дизеловите двигатели. Основните замърсители на въздуха в страната са старите автобуси, гумите със шипове и прахта по улицата. Освен това продажбата на дизелови автомобили стремително намалява.", "date": "2018.04.02", "title": "Швеция забрани влизането на дизелови автомобили в градовете"}
{"url": "https://www.bgonair.bg/denqt-on-air/2018-04-02/ekspert-naprezhenieto-mezhdu-rusiya-i-zapada-zaradi-otravyaneto-na-skripal-shte-eskalira", "text": "\r\n Докъде ще стигне напрежението между Русия и Запада заради отравянето на Сергей Скрипал не може да бъде предвидено. Едно обаче е ясно. То ще се увеличава. Това заяви в студиото на   бившият зам.-министър на отбраната Симеон Николов. \"От години академичната общност и много анализатори предупреждават за системно нарушаване на международното право. Великобритания сбърка с действията си. На първо място трябваше да се обърне към Организацията за забрана на химическите оръжия, а не към Съвета за сигуност на ООН\", посочи Николов. По думите му британският премиер Тереза Мей е стигнала твърде далеч и сега ще трябва или да докаже категорично, че Русия стои зад този опит за убийство, или да понесе политическите последици. По-рано днес руското външно министерство изрази предположение, че Великобритания има интерес от отравянето на бившия руски двоен агент Сергей Скрипал.  На пресконференция министърът на външните работи Сергей Лавров изрази възмущение, че страната или отклонява, или не отговаря на руските искания за консулски достъп до Юлия Скрипал, както и надежда Сергей Скрипал да излезе от комата и да не му се случва нищо лошо. Русия отрича да е отговорна за нападението от 4 март срещу бившия разузнавач и дъщеря му в Солсбъри. \"Европейският съюз се подведе и не дочака резултатите от лабораторните изследвания, които предстои да бъдат готови в края на тази седмица. А доказателствата по случая, представени от посолствата на Великобритания в много страни по света, са направо смешни\", отсече бившият зам.-министър на отбранатa в студиото на Ганиела Ангелова. Пред   Симеон Николов подчерта, че останалите 190 страни членки на ООН, които не са сред 28-те, защитаващи тезата на Великобритания, се безпокоят, че може да ги сполети същата съдба. ", "date": "2018.04.02", "title": "Напрежението между Русия и Запада заради отравянето на Скрипал щe ескалира!?"}
{"url": "https://www.bgonair.bg/world/2018-04-02/v-opasnost-ot-teror-li-sa-balkanite-na-velikden", "text": "Под заплаха ли са Балканите покрай великденските празници? За подобен сюжет алармира вестник \"Нова Македония\". Новината се появява, след като преди няколко дни американското посолство в Прищина предупреди своите граждани за увеличен риск от терористични нападения в Косово.  От дипломатическото представителство призоваха гражданите си да бъдат внимателни в хода на организираните събития за отбелязване на Великден. Медиите припомнят как именно по време на големи християнски празници преди шест години в Македония край Смилковското езеро бяха убити четири момчета.", "date": "2018.04.02", "title": "В опасност от терор ли са Балканите по Великден?"}
{"url": "https://www.bgonair.bg/world/2018-04-02/s-voenna-uniforma-i-pesen-na-usta-erdogan-praznuva-pobedata-v-afrin", "text": "Турският президент Реджеп Ердоган облече военна униформа по време на посещението си при военнослужещите на границата със Сирия. Той поздрави войниците с победата в Африн, извоювана в рамките на операцията на турската армия \"Маслинова клонка\".  Ердоган изпя и популярна турска песен по време на посещението си. Под съпровода на кларинет турският президент пригласяше на певеца припева на песента \"Знай, сине\".  Ердоган неведнъж е показвал, че харесва мелодията на песента. Той цитира текста пред многолюден митинг през 2016 година след опита за преврат.", "date": "2018.04.02", "title": "С военна униформа и песен на уста: Ердоган празнува победата в Африн"}
{"url": "https://www.bgonair.bg/world/2018-04-02/nyu-york-praznuva-katolicheskiya-velikden-s-parad", "text": "\r\n Отвъд Океана отпразнуваха католическия Великден с празничен парад в Ню Йорк. Традицията е още от 19 век, а през 1948 година е увековечена в мюзикъла с Джуди Гарланд \"Великденски парад“.  Стотици нюйоркчани се разходиха по манхатънското \"Пето авеню\", за да демонстрират най-различни екстравагантни шапки. Сред най-оригиналните украси бяха яйца, пера, пеперуди и дори политически послания.", "date": "2018.04.02", "title": "Ню Йорк отпразнува католическия Великден с парад"}
{"url": "https://www.bgonair.bg/world/2018-04-02/kitay-otvrashta-na-udara-nalozhi-nakazatelni-mita-za-128-amerikanski-stoki", "text": "Китай отвръща на удара. След като Доналд Тръмп наложи защитни мита пред вноса на стомана и алуминий в САЩ, 25% за стоманата и 10% за алуминия, сега Китай преприе ответни мерки.  От днес до 25% ще бъде митото върху вноса на 128 американски стоки, включително свинско месо, вино и плодове.  Новите мита на Китай засягат внос в размер на около 3 млрд. долара. Пекин коментира, че този ход цели \"защита на интересите на Китай и балансиране\" на загубите, причинени от новите американски мита.", "date": "2018.04.02", "title": "Китай отвръща на удара: Наложи наказателни мита за 128 американски стоки"}
{"url": "https://www.bgonair.bg/world/2018-04-02/moskva-se-dogovori-sas-siriyskite-buntovnitsi-v-iztochna-guta", "text": "Настъпва ли окончателната победа на силите на Башар Асад в бунтовническия анклав Източна Гута? Според руски и сирийски медии режимът е постигнал споразумение за евакуация и с последната бунтовническа група в района. Очаква се в следващите часове бунтовниците да напуснат и последния контролиран от тях град в Югозападна Сирия – Дума, а там да влезе руска военна полиция. Ако споразумението бъде потвърдено, то ще сложи край на 6-седмичната смъртоносна обсада на Източна Гута. Планът е бунтовниците да се изтеглят към района на Алепо в Северна Сирия.", "date": "2018.04.02", "title": "Москва се договори със сирийските бунтовници в Източна Гута"}
{"url": "https://www.bgonair.bg/denqt-on-air/2018-04-02/it-spetsialist-facebook-se-razvi-barzo-bez-da-ima-zakoni-za-nego", "text": "\r\n Facebook по подобие на много други иновации се разви прекалено бързо, за да могат регулаторните органи да произведат съответните закони. Това е мнението на IT специалиста Димитър Деков, което той изрази в студиото на Повод за думите му стана разразилият се скандал със социалната мрежа, като се оказа, че чрез Facebook консултантската компания \"Кеймбридж Аналитика\" е събрала данни за над 50 милиона потребители на социалната мрежа. Съмненията са, че събраната без съгласие информация е била ползвана за политически внушения. Този скандал коства загуби от над 100 милиарда долара за акционерите на Facebook.  Деков обясни, че всичко това е възможно заради липсата на нормативна уредба, която обаче вече се произвежда. \"Това се случва с наваксване. В момента Европейският съюз прави първата стъпка\", каза IT специалистът пред  . Деков изрази съмнение, че Facebook вече е нараснала много и е трудно да бъде управлявана от самата компания. IT специалистът обясни също, че социалната мрежа всъщност събира правомерно наши данни и информация за потребителите, но е неправомерно тази информация да се ползва от други. \"Съветът ми към всички е да се запознаят с опциите за сигурност на социалната мрежа, на която и да е. Правете така, че от време на време да ги посещавате отново, защото социалните мрежи и технологиите еволюират\", каза в ефира на   Димитър Деков.", "date": "2018.04.02", "title": "IT специалист: Facebook се разви бързо без да има закони за него"}
{"url": "https://www.bgonair.bg/world/2018-04-02/tyangun-1-izgorya-nad-tihiya-okean", "text": "Китайската космическа станция \"Тянгун-1“ изгоря над южните райони над Тихия океан тази нощ. Така нареченият \"Небесен дворец“ навлезе в земната атмосфера малко след 2 ч. сутринта българско време, след което се разпадна. 13 космически агенции проследиха траекторията на 9-тонната станция, която полетя неуправляемо към Земята. Тя беше изведена в космоса през 2011 година и беше гордостта на китайската космонавтика. През 2016 г. обаче Пекин изгуби управлението си върху нея.", "date": "2018.04.02", "title": "\"Тянгун-1\" изгоря над Тихия океан"}
{"url": "https://www.bgonair.bg/world/2018-04-02/frantsiya-obyavi-trimesechna-transportna-stachka", "text": "След разминалия се Армагедон, транспортни неволи разтърсиха Стария континент. Тримесечна транспортна стачка във Франция е напът да създаде сериозни проблеми в цяла Европа.  Протестните действия започват още от тази вечер. Недоволството е заради предстояща национална компания за условията на конкуренция, която ще сложи край на някои придобивки на служителите.  През следващите два дни ще се движат само 15% от високоскоростните влакове и 25% от по-бавните.  Френските железничари планират да стачкуват на всеки пет дни и така три месеца до 28 юни.  \r\nСтачката ще създаде много затруднения за общо 4 милиона и половина пътници, ползващи всекидневно жп транспорт.  Утре ще стачкува и персоналът на Air France с искане за 6% увеличение на заплатите.", "date": "2018.04.02", "title": "Франция обяви тримесечна транспортна стачка"}
{"url": "https://www.bgonair.bg/world/2018-04-02/lavrov-london-ima-interes-da-otrovi-skripal", "text": "\r\n Руският външен министър Сергей Лавров намекна, че Великобритания може да има интерес да отрови бившия шпионин Сергей Скрипал. По думите му има и други обяснения за отравянето на Скрипал – извън обвиненията към Кремъл. В изказването си Лавров допълни, че Москва е заинтересована да бъде установена истината по случая. Лавров изрази надежда Сергей Скрипал да излезе от комата и да не му се случва нищо лошо. Първият дипломат на Русия заяви, че отравянето на Скрипал може да е било извършено с най-различни мотиви, посочвайки, че то може да е било изгодно за британските специални служби и правителство. Русия отхвърля обвиненията, че е отговорна за нападението срещу Скрипал и дъщеря му в Солсбъри на 4 март..", "date": "2018.04.02", "title": "Лавров: Лондон има интерес да отрови Скрипал"}
{"url": "https://www.bgonair.bg/world/2018-04-02/buntovnitsite-zapochnaha-da-se-izteglyat-ot-siriyskiya-grad-duma", "text": "Най-голямата бунтовническа групировка започна да напуска град Дума. Той е последният в района, който продължаваше да се съпротивлява на силите на режима на Башар Асад. Първите групи от бойци и семействата им преминаха по хуманитарен коридор. Очаква се да пристигнат в граничещия с Турция град Джараблус. А в град Дума се очаква да влезе руска военна полиция. Ако споразумението бъде потвърдено, то ще сложи край на 6-седмичната смъртоносна обсада на източна Гута. Планът е бунтовниците да се изтеглят към района на Джараблус в северна Сирия..", "date": "2018.04.02", "title": "Бунтовниците започнаха да се изтеглят от сирийския град Дума"}
{"url": "https://www.bgonair.bg/world/2018-04-02/puchdemon-ot-zatvora-prodalzhavayte-s-borbata-za-nezavisima-kataluniya", "text": "\r\n Първо публично изказване на Карлес Пучдемон след ареста му в Германия на 25 март. В аудиоизявление бившият каталунски премиер призовава борбата за независимост на Каталуния да продължи! Записът е направен от германски политик, посетил Пучдемон в затвора. Бившият каталунски лидер беше задържан след издадена европейска заповед. Германските магистрати разполагат със срок от 60 дни, за да решат дали да го екстрадират в Испания.  ", "date": "2018.04.02", "title": "Пучдемон от затвора: Продължавайте с борбата за независима Каталуния!"}
{"url": "https://www.bgonair.bg/world/2018-04-02/seul-i-phenyan-se-sblizhavat-chrez-key-pop-kontsert", "text": "Още един знак за затопляне на взаимоотношенията между Северна и Южна Корея. След като вчера стана ясно, че съвместните военни учения на Сеул и Вашингтон ще бъдат с ограничен мащаб, снощи в Пхенян се състоя исторически концерт на южнокорейски изпълнители.  Това е първата южнокорейска делегация от музиканти, която посещава Северна Корея от над 10 години насам.  Също така за първи път севернокорейската публика успя да се наслади на хитовия в съседната страна стил \"кей-поп\".  И трета премиера – за първи път на подобно мероприятие присъства самият севернокорейски лидер. Ким Чен Ун, неговата съпруга и сестра му дори са разговаряли и са се снимали с музикантите зад кулисите.", "date": "2018.04.02", "title": "Сеул и Пхенян се сближават, чрез \"кей-поп\" концерт"}
{"url": "https://www.bgonair.bg/bulgaria/2018-04-02/28-tonen-mramoren-blok-schupi-remarketo-na-tir-v-kresnenskoto-defile", "text": "\r\n Мраморен блок счупи ремаркето на движещ се в Кресненското дефиле ТИР. По чудо се е разминал тежък пътен инцидент с пострадали. Камионът е превозвал огромен къс мрамор с тегло около 23 тона. На завой без видимост ТИР-ът настигнал спряла колона автомобили. За да не се удари в тях шофьорът натиснал рязко спирачката.  Под напора на тежестта мраморът скъсал синджирите и буквално прекършил ремаркето. За щастие огромният товар не е паднал на пътя. Заради инцидента движението в Кресненското дефиле и в двете посоки се осъществяваше с регулировчик. Вижте във видеото как видя ситуацията шофьорът на ТИР-а Атанас Филчев. ", "date": "2018.04.02", "title": "23-тонен мраморен блок счупи ремаркето на ТИР в Кресненското дефиле"}
{"url": "https://www.bgonair.bg/reportazhi/2018-04-02/zhivotnovadite-nastoyavat-za-reglamentirani-izkupni-tseni-na-mesoto", "text": "\r\n Дни преди Великден животновъди в Хасковско искат регламентирани изкупни цени на месото и създаване на държавни кланици. По думите им цените падат с всяка изминала година, а вносът на месо от чужбина допълнително ощетява стопаните. Тази година изкупната цена на агнетата е средно около 5 лева на килограм живо тегло. Докато стигне до магазина, цената скача три пъти и килограм агнешко се продава за около 14 лева. Така най-потърпевши са производителите.  Като Ирфан Осман от стамбоволското се Поповец. Стопанството на 36-годишния животновъд наброява близо 300 овце. Но трудностите са големи, защото цените падат с всяка изминала година. А вносът убива родното производство. ", "date": "2018.04.02", "title": "Животновъдите настояват за регламентирани изкупни цени на месото"}
{"url": "https://www.bgonair.bg/bulgaria/2018-04-02/zarnoproizvoditelite-se-otkazvat-ot-natsionalniya-protest", "text": "\r\n Зърнопроизводителите се отказват от готвените протести. Решението дойде след срещата им с премиера Бойко Борисов и земеделския министър Румен Порожанов.  Земеделците готвеха национален протест утре с блокиране на пътищата в страната, срещу проектозакона за горивата. От браншовата организация се опасяваха, че им налагат неприложими изисквания и се налага тежък финансов и бюрократичен режим за регистрация.  На среща в Mинистерския съвет тази сутрин обаче се стигна до консенсус.", "date": "2018.04.02", "title": "Зърнопроизводителите се отказват от националния протест"}
{"url": "https://www.bgonair.bg/reportazhi/2018-04-02/ndk-greyva-v-sinyo-za-svetovniya-den-za-informiranost-za-autizma", "text": "\r\n 1500 педагози от детските градини ще бъдат обучени да идентифицират дефицитите в образователните потребности на децата. Това обяви заместник-министърът на образованието Деница Сачева, която участва в информационния ден, посветен на 2 април - Световен ден за информираност за аутизма.  Специалистите отчитат, че на времето се е работило с деца над 3 годишна възраст, а сега границата е паднала на една годинка. А по традиция в 20.00 часа фасадата на НДК ще бъде осветена в синьо. В България няма регистър на деца болни от аутизъм, но според статистиката в световен мащаб броят им се увеличава – 1 на 48 деца. За поредна година на втори април хората по света сложиха синя лентичка в знак на съпричасност. Владислава Цолова е една от многото майки на дете с аутизъм. А личният ѝ опит се превръща в нейна кауза и мисия в живота.  Владислава и хората около нея не спират да се борят. Всяка година се правят малки, но важни стъпки за приобщаване на децата с аутизъм към обществото. A от Министерството на образованието признаха, че има остра нужда от ресурсни учители и педагогически специалисти, които да работят с децата.  Тази година в Плевен се очаква да отвори врати и нов център за работа с деца с аутизъм като се предвижда и възможността там да живеят и възрастни хора с аутизъм.", "date": "2018.04.02", "title": "НДК грейва в синьо за Световния ден за информираност за аутизма"}
{"url": "https://www.bgonair.bg/bulgaria/2018-04-02/eksperti-shte-ustanovyavat-prichinite-za-pozhara-na-barziya-vlak-sofiya-burgas", "text": "\r\n Eксперти в Пловдив разследват причината за пожара, който избухна в петък вечерта във влака София - Бургас. При инцидента изгоряха напълно два от вагоните на композицията, а всички 80 пътници бяха евакуирани навреме. Операцията по преместването продължи 20 часа. Изгорелите вагони вече са транспортирани в железопътното депо в Пловдив. А разследването ще установи дали не е имало пропуски в поддръжката на композицията. Ще се проверява ходовата част, спирачките, електроинсталацията, отоплението и осветлението във вагоните за дефекти. Предстои полицията да разпита повторно машинистите, началника и кондукторката на влака. Вагоните са на 35 години и в тях е липсвала система за пожароизвестяване. Една от версиите за пожара е късо съединение в електрическо табло.", "date": "2018.04.02", "title": "Експерти ще установяват причините за пожара на бързия влак София-Бургас"}
{"url": "https://www.bgonair.bg/bulgaria/2018-04-02/9-godishen-vodach-na-karutsa-be-ritnat-v-glavata-ot-kon", "text": "9-годишно момче е с черепно-мозъчна травма, след като е ритнато в главата от кон. Произшествието е станало вчера около 14:30 часа в село Нова Черна, съобщиха от Областната дирекция на МВР в Силистра. По първоначални данни детето е управлявало каруцата, в която се возел и пълнолетният му брат, но конят се подплашил и го ритнал в главата, предаде  . С фрактура на черепа момчето било настанено за лечение в болница в Русе. Случаят се изяснява, образувано е досъдебно производство.", "date": "2018.04.02", "title": "9-годишен водач на каруца бе ритнат в главата от кон"}
{"url": "https://www.bgonair.bg/bulgaria/2018-04-02/pozhar-gori-v-plovdivskiya-zatvor-nyama-postradali", "text": "Пожар горя в пловдивския затвор. Огънят е потушен, няма пострадали. Затворниците от засегнатите килии се евакуират на безопасно място.  Пожарът е тръгнал от килия в шесто крило на затвора. Там присъди изтърпяват рецидивисти с по няколко присъди. Според служители на затвора, причината за запалването е късо съединение.  Друга версия гласи, че причината за запалването е неизгасена цигара. По неофициална информация противопожарните правила в затвора не се спазват стриктно като на лишените от свобода се позволява да внасят багаж в помещенията. А това е предпоставка за подобни инциденти.", "date": "2018.04.02", "title": "Пожар горя в пловдивския затвор, няма пострадали"}
{"url": "https://www.bgonair.bg/bulgaria/2018-04-02/eksperti-reshavat-izgoreliyat-blok-v-sandanski-bezopasen-li-e", "text": "Експерти влизат в блока в Сандански, която частично изгоря в събота. Те ще решат дали сградата е стабилна и семействата могат да се върнат в домовете си. Собствениците на апартаменти вече започнаха да оглеждат имотите си и да търсят начини да ги почистят от саждите.  Умишлен палеж е водещата версия. По все още непотвърдени данни двама души са счупили прозорците на магазина на партера и са го подпалили.", "date": "2018.04.02", "title": "Експерти решават безопасен ли е изгорелият блок в Сандански"}
{"url": "https://www.bgonair.bg/bulgaria/2018-04-02/start-na-strastnata-sedmitsa-poslednata-ot-zemniya-zhivot-na-isus-hristos", "text": "От днес започва Страстната седмица - последната от земния живот на Исус Христос. Дните до неделя се наричат велики и святи. През всеки един от тях църквата възпоменава чрез специални богослужения пътя на Спасителя към Голгота, страданията и изкупителното Му дело на Кръста. На старобългарски \"страст\" означава страдание. На днешния Велики понеделник Божият син влязъл в Йерусалимския храм и го намерил пълен с търговци. Обхванат от свещен гняв, Той прекатурил масите им, а тях самите изгонил, защото храмът е дом за молитва, а не тържище. Затова и според народната традиция, от днес до следващите три дни домът се чисти - за здраве, благоденствие и духовна сила!  ", "date": "2018.04.02", "title": "Старт на Страстната седмица - последната от земния живот на Исус Христос "}
{"url": "https://www.bgonair.bg/reportazhi/2018-04-02/shestgodishno-dete-ot-rodopsko-selo-vnezapno-progovori-angliyski", "text": "\r\n Шестгодишно дете от девинското село Грохотно проговори на английски език без никой да го е учил. Семих Алиман е единствен син на Севинч и Айдън Али. Чакали го цели 10 години. Момчето ходи на детска градина, където се говори само български. Вкъщи си общуват на турски. Детето обаче ненадейно проговаря и на английски. Бащата има своя фирма, която доставя интернет в района на Девин и поправя компютри, лаптопи и телефони. Преди работил като журналист, а по професия е учител. Сега малкият Семи е негов преподавател. Част от местните са изумени, други подхождат с недоверие към 6-годишното момче. Ако не е на детска градина, Семих прекарва целия ден пред телевизора или компютъра. Често проявява твърд характер. Семейството е амбицирано да развива способностите на момчето, а самият Семих има своя представа за бъдещето си - иска да стане професор.", "date": "2018.04.02", "title": "Шестгодишно дете от родопско село внезапно проговори английски"}
{"url": "https://www.bgonair.bg/sutreshen-blok/2018-04-02/dovizhdane-na-vetrovete-i-valezhite-pone-za-3-dni", "text": "\r\n Изпращаме хладното време! Над страната ще има разкъсана облачност. В планинските части има слаби превалявания. Към края на деня облаците ще си заминат и ще се настани слънчевото време.  Това прогнозира синоптикът на Bulgaria ON AIR Симеон Матев. Температурите днес ще бъдат пролетни, между 12 и 17 градуса. Вятърът ще отслабва.  \"Следващите 3 дни ще бъдат слънчеви топли и сухи, като живакът ще достигне до 21 градуса. Уви, петък се очаква застудяване и валежи с гръмотевици. Събота и неделя също няма да е особено приятно, тъй като ще има ветрове, носещи хлад\", отбеляза Матев в \"България сутрин\".", "date": "2018.04.02", "title": "Довиждане на ветровете и валежите… Поне за 3 дни"}
{"url": "https://www.bgonair.bg/sutreshen-blok/2018-04-02/motoristite-zlodei-na-patya-ili-zastrasheni-ot-chuzhdi-greshki", "text": "\r\n През изминалата събота стотици мотористи дадоха начало на \"Мотосезон 2018\". Заради студеното време шествието беше изместено и съвпадна с това на велосипедистите. За съжаление откриването на мотосезона не се размина без инциденти.  Спешна помощ потвърдиха за 3 инцидента с мотоциклетисти в следствие на лошата организация на движението. Те са настанени в болница и са без опасност за живота.  \"Най-честите причини за катастрофа с мотоциклет са неправилните маневри на автомобилните шофьори. Моторът е опасна машина, която трябва да се уважава, иначе стават проблеми. При нас няма смачкана броня, а смачкани кости и отишли си хора\", подчерта мотористът Любомир Дуриданов. Според председателя на Българското обединение на шофьорите Христо Радков проблемът с лошите шофьори се крие още в обучаващите и изпитващите ги.  \"От \"Автомобилна администрация\" чухме, че планират да премахнат \"избягване на препятствие\" от изпита за категория \"А\". Шофьорските курсове са достатъчно добри, ако автошколата е коректна. Изпитващите на ДАИ взимат 600 лева заплата. Те са около 105 за цялата страна. Нека да потърсим там проблема\", обясни Радков в \"България сутрин\".  \"Няма значение с каква машина си на пътя. Трябва да имаш отговорност към останалите движещи се по пътищата. Трябва да се промени отговорността както на изпитващите, така и на инструкторите. Те трябва да носят наказателна отговорност за тези, които обучават и изпитват\", категорична бе журналистът Нора Стоичкова пред Bulgaria ON AIR. ", "date": "2018.04.02", "title": "Мотористите: Злодеи на пътя или застрашени от чужди грешки?"}
{"url": "https://www.bgonair.bg/sutreshen-blok/2018-04-02/palna-proverka-na-bomboubezhishtata-zashtiteno-li-e-naselenieto", "text": "\r\n Премиерът Бойко Борисов разпореди пълна проверка на бомбоубежищата на територията на три области. Едни видяха в това знаци, свързани с международните скандали и обтегнатите отношения на Русия със Запада. От Министерски съвет пък поясниха официално, че  те не са разпореждали проверка, а това е рутинно действие на Софийска област, община Самоков и община Ботевград. Вицепремиерът заяви, че това е рутинна проверка и няма връзка със скандала \"Скрипал\", каквито спекулации се появиха в социалните мрежи. Той беше категоричен, че убежищата са собственост и отговорност на областните управи. Според бившия директор на \"Гражданска защита\" Андрей Иванов бомбоубежищата в страната се изграждат главно след ВСВ за укриване на населението при бомбена или ядрена заплаха. \" \", уточни Иванов в \" \". Той твърди, че все пак е облекчение, че при бомбена заплаха могат да бъдат ползвани метрото и някои подлези. \" \", отбеляза бившият директор на \"Гражданска защита\". По думите на изпълнителния директор на \"Метрополитен\" ЕАД Стоян Братоев при екстремни ситуации в тунелите и станциите на метрото могат да бъдат скрити хиляди. \" \", подчерта Братоев пред . \r\n    ", "date": "2018.04.02", "title": "Пълна проверка на бомбоубежищата у нас... къде ще се крием при заплаха?"}
{"url": "https://www.bgonair.bg/sutreshen-blok/2018-04-02/pismo-do-tsatsarov-ubiystvoto-vav-vinogradets-da-ne-se-potulva", "text": "\r\n Дъщерята на убития миналата година в пазарджишкото село Виноградец ресторантьор Наско Тонкев - Деница Тонкева, е изпратила писмо до главния прокурор Сотир Цацаров. Тя смята, че случаят със смъртта на баща ѝ ще бъде потулен. Писмото е придружено и с подписка от 300 жители на селото. В него Деница припомня, че баща ѝ е бил застрелян с пистолета на тогавашния председател на общинския съвет в Септември Лазар Влайков. Припомняме, че за извършител на убийството се спрягаше и 6-годишният Юри, за когото се предполагаше, че ненадейно е произвел изстрел с пистолета.  \"Събрахме подписка, написахме писмо, защото Лазар Влайков продължава да бъде безнаказано общински съветник в община Септември! Все още очакваме експертизата на прокуратурата. Влайков не би трябвало да е в общинския съвет. Той не показа по нищо, че съжалява за постъпката си\", категорична бе тя пред репортера на Bulgaria ON AIR Илияна Шишкова.  Тонкева подчерта, че очаква виновникът за случилото се да понесе последиците си. Категорично не приемам, че стрелецът може да бъде 6-годишният Юри, заяви опечалената дъщеря за \"България сутрин\". \r\n  ", "date": "2018.04.02", "title": "Писмо до Цацаров: Убийството във Виноградец да не се потулва!"}
{"url": "https://www.bgonair.bg/sutreshen-blok/2018-04-02/e-tata-zavladyaha-kozunatsite-pokray-velikden-kak-da-gi-otkriem", "text": "\r\n Оказва се, че в дните около Великден в магазините и търговската мрежа масово се продават козунаци с изкуствени добавки и оцветители, а при някои от индустриално подготвените продукти са спестени важни съставки като например мляко и яйца. Кои Е-та можем да открием в козунаците и с какво са заменени класическите съставки? Според председателя на асоциация \"Активни потребители\" Богомил Николов всяка година се установява едно и също, а именно, че в козунаците в търговската мрежа има безброй Е-та, които не можем дори да произнесем. \" \", отбеляза още Николов в \" \". Той е категоричен, че хората се отказваме от натуралните съставки и се обръщаме към химията. \" \", уточни председателят на асоциация \"Активни потребители\". По думите му друг основен проблем е липсата на етикет какво съдържа козунакът и с какво е направен. \" \", завърши Николов. \r\n  ", "date": "2018.04.02", "title": "Е-тата завладяха козунаците покрай Великден! Как да ги открием?"}
