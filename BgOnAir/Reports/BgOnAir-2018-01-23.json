{"url": "https://www.bgonair.bg/world/2018-01-23/semeen-skandal-vkara-tsyalo-semeystvo-v-bolnitsata-v-komotini", "text": "Българска трагедия в Гърция. Семеен скандал вкара цяло семейство в болницата в Комотини.  50-годишен мъж намушкал бившата си съпруга и сина им в завода, в който работели. Причината била скандал между двамата, предизвикан от това, че тя отказала да се събере отново с него.  Нападателят избягал, а жертвите били откарани в хирургията в болницата на Комотини.  По-късно полицаи открили мъжа на магистралата в близост, където направил опит да се самоубие. Той е настанен в болницата, с въоръжена охрана.  Обвинен е в опит за убийство на няколко души, семейно насилие и нарушаване на Закона за оръжията.", "date": "2018.01.23", "title": "Семеен скандал вкара цяло семейство в болницата в Комотини"}
{"url": "https://www.bgonair.bg/world/2018-01-23/edin-zagina-i-sedem-raneni-sled-strelba-v-amerikansko-uchilishte", "text": "Един загинал, а най-малко седем други са ранени след стрелба в училище в американския щат Кентъки. Пострадалите незабавно са откарани в болница.  Властите потвърдиха, че стрелецът е задържан и ситуацията е овладяна. Мотивите за нападението все още не са ясни.  Само преди ден подобна стрелба се разви и в училище в Тексас.", "date": "2018.01.23", "title": "Един загина и седем ранени след стрелба в американско училище"}
{"url": "https://www.bgonair.bg/economy/2018-01-23/rast-ot-37-na-balgarskata-ikonomika-ochakva-coface-prez-2018-g", "text": "България запазва оценката си за страновия риск на ниво от А4, повишена за пръв път през януари 2017 г., посочва в годишния си доклад Country Risk 2018 консултантската компания по управление на риска Coface (Кофас).  Анализът бе представен официално днес във френската столица Париж по време на годишната конференция на Coface Country Risk Conference 2018 г., а   е единствената българска медия, акредитирана за събитието. Според оценката основният проблем пред страновия риск на България остава политическата нестабилност. Постигнатото от премиера Бойко Борисов коалиционно правителство бе свормирано на цената на фискални отстъпки и чувствителни разделения по външната политика, с което стабилността на коалицията не се гарантира, коментира агенцията. Според оценката през 2018 г. потреблението на домакинствата ще продължи да бъде основният двигател на растежа въпреки малко по-ускорената инфлация.  Анализаторите смятат, че икономиката ще се разшири с 3,7% през настоящата година, забавяйки се с 0,1 пр.п. спрямо 2017 г., но за сметка на това инфлацията ще се ускори рязко – до 1,6% от 1,1%. Повече информация за доклада за България и конференцията Coface Country Risk Conference 2018 в Париж вижте на", "date": "2018.01.23", "title": "Ръст от 3,7% за българската икономика очаква Coface през 2018 г."}
{"url": "https://www.bgonair.bg/world/2018-01-23/samolet-i-helikopter-se-sblaskaha-v-germaniya-4-ma-zaginaha", "text": "Инцидент във въздуха. Четирима души загинаха при сблъсък между самолет и хеликоптер в Германия. Инцидентът е станал край град Филипсбург в провинция Баден-Вюртемберг. Засега не са ясни причините за инцидента. Снимка: Pixabay  ", "date": "2018.01.23", "title": "Самолет и хеликоптер се сблъскаха в Германия, 4-ма загинаха"}
{"url": "https://www.bgonair.bg/bulgaria/2018-01-23/debatat-po-vota-na-nedoverie-predizvika-5-chasovi-obvineniya", "text": "\r\n Повече от пет часа продължиха дебатите по вота на недоверие към кабинета \"Борисов\" 3. Мотивите на вносителите от БСП - несправянето на правителството в борбата с корупцията. Скандалите в парламента днес бяха заради санирането, оградата по границата, \"Суджукгейт\", \"Кумгейт\", отправяни бяха и лични нападки и обиди. Бойко Борисов така и не дойде на първия вот на недоверие към третия си кабинет, което разгневи опозицията. Гласуването на вота на недоверие ще се проведе в четвъртък от 9 часа. Още по темата вижте във видеото. ", "date": "2018.01.23", "title": "Дебатът по вота на недоверие предизвика 5-часови обвинения"}
{"url": "https://www.bgonair.bg/denqt-on-air/2018-01-23/zakonat-za-chastnata-ohranitelna-deynost-shtyal-da-dovede-do-disbalans", "text": "\r\n Кметове ще могат да сключват договори с частни фирми за охрана. Това пише в новоизготвения и приет на второ четене Закон за частната охранителна дейност. Той стана възможен, след като депутатите разрешиха частната охранителна дейност за урбанизирани територии. Вече ще се изисква лиценз, който може да се издава за територията на цялата страна или на тази на отделна област. Според   този закон ще доведе до дисбаланс в сектора, защото текстът не отговаря на европейските изисквания. \" \", уточни Иванова в \" \". По думите ѝ в новоприетия на второ четене закон дейността на частните охранители се препокрива с тази, която трябва да бъде извършвана от МВР, а не би трябвало да е така. \" \", отбеляза още тя. Мнението на   е, че съществува страх в охранителните фирми да се противопоставят на властта. \" \", каза бизнесменът пред  . Гостът подчерта, че силно се безпокои за прилагането на новоприетия закон. ", "date": "2018.01.23", "title": "Законът за частната охранителна дейност щял да доведе до дисбаланс"}
{"url": "https://www.bgonair.bg/bulgaria/2018-01-23/kriteriyat-usednalost-vodeshtoto-v-priema-za-parvi-klasS", "text": "\r\n Критерият за уседналост да е водещ в приема за първи клас в София. Това предлагат от Столичната община. Така предимство ще имат първокласниците, които поне три години са живели на един и същи адрес в района на училището. Новите критерии и промени за прием в първи клас се наложили поради текстове от стари правила, които на този етап остават неясни.  Още по темата вижте във видеото.   ", "date": "2018.01.23", "title": "Предложение: Критерият уседналост - водещ в приема за първи клас"}
{"url": "https://www.bgonair.bg/direktno/2018-01-23/s-vavezhdaneto-na-evroto-tsenite-shte-se-vdignat", "text": "\r\n \r\n \r\n Ако България влезе в еврозоната, то неминуемо ще има леко поскъване, прогнозира икономистът Нено Ненов. Според него цените трявба да бъдат изчислени по курса на еврото, който е фиксиран към момента, но е възможно да има малко закръгляне в посока нагоре.Това е практика в много други страни, допълни той. При вслички случай, ако България бъде допусната в т.нар. чакалня на еврозоната, въвеждането на еврото няма да се случи вендга. Ще минат поне две години, а може би и повече. посочи Ненов. По курса, по който се изчисляват цените, трявба да бъдат пресметнатни както заплатите, така и спестяванията, и кредитите, смяна икономистът. А в репортаж от Видин разказваме за очакванията на хората как ще се промемнят цените. Бившият заместник-външен министър Любомир Кючуков коментира темата с влизането на България в Шенген. Според него България отдавна е изпълнила всички критерии, но се чака политическо решение от няколко страни.  Членството в Шенген е задължение, което е записано в договора за присъединяване на всяка страна, припомни още Кючуков. И ако Българи и Румъния влязат в това пространство в рамките на година и половина, то това ще е неуспех, обобщи той. В репортаж от Дунав мост показваме какви са очакванията на пътуващите.", "date": "2018.01.23", "title": "С въвеждането на еврото цените ще се вдигнат "}
{"url": "https://www.bgonair.bg/denqt-on-air/2018-01-23/operatsiyata-maslinova-klonka-v-siriya-s-patriotichni-notki-i-s-protivorechivi-danni", "text": "\r\n Турските въоръжени сили са навлезли в сирийския анклав Африн. Това се случва ден, след като страната нанесе въздушни удари в региона срещу подкрепяните от САЩ кюрдски милиции Сили за защита на народа. Операцията \"Маслинова клонка\" ще се осъществи в четири етапа и с нея Турция цели да създаде 30-километрова \"зона за сигурност\" в Северна Сирия, където живеят около 1,500 млн. сирийски кюрди. Арабистът Владимир Чуков вижда патриотични нотки в тази операция, дори приповдигнато настроение. В студиото на  той заяви обаче, че от неофициална информация е станало ясно, че президентът Ердоган е провел разговор в Путин и Тръмп, на които е съобщил, че Турция няма да влиза в Африн. \"Големият въпрос е дали Сирийската свободна армия ще бъде допусната до града, но май няма да се случи, тъй като Африн е кюрдски бастион\", смята гостът на телевизията. Информацията по събитията в Северна Сирия остава противоречива, особено след мнението на другия гост на  политическият анализатор Мартин Табаков. По думите му това, което преля чашата на търпението на турската страна е информацията, че САЩ подготвя създаването на нещо като армия от 30 хил. души, които са предимно кюрдски, но и арабско конструирани. \"Турция издаде 15 точки, които адресира до турските медии, които, според нея, не отразяват процеса така, че турската медийна среда не е тази, от която можем да черпим обективна информация\", вярва Табаков. Според него Ердоган не би си позволил тази своя \"поредна авантюра\" в Северна Сирия, ако нямаше разрешението на Русия.", "date": "2018.01.23", "title": "Операцията \"Маслинова клонка\" в Сирия: С патриотични нотки и с противоречиви данни"}
{"url": "https://www.bgonair.bg/world/2018-01-23/82-po-rihter-raztarsi-alyaska", "text": "Трусът е регистриран в 9 ч. и 31 мин. по Гринуич. След земетресението е издадено предупреждение за опасност от цунами за части от Аляска и Канада, води се и наблюдение за опасност от приливни вълни по цялото западно крайбрежие на Съединените щати, съобщи американската служба за наблюдение на цунами, цитирана от", "date": "2018.01.23", "title": "8,2 по Рихтер разтърси Аляска"}
{"url": "https://www.bgonair.bg/world/2018-01-23/vsichki-se-pitat-shte-se-zavarne-li-karles-puchdemon-v-ispaniya", "text": "\r\n Бившият каталунски лидер Карлес Пучдемон засили спекулациите по въпроса дали ще се завърне в Испания.  Неговата партия оттегли молбата за гласуване чрез посредничество по време на вота за нов премиер на Каталуния. Той трябва да се състои до края на месеца.  Вчера новият председател на регионалния парламент потвърди официално кандидатурата на Пучдемон за поста. Самият той пък днес се срещна с датски депутати-националисти и отново не отговори на въпроса дали ще се върне в Испания, където го очаква арест.", "date": "2018.01.23", "title": "Всички се питат: Ще се завърне ли Карлес Пучдемон в Испания?"}
{"url": "https://www.bgonair.bg/world/2018-01-23/zabraniha-protestite-v-davos-zaradi-obilniya-snegovalezh", "text": "\r\n Заради лошото време и обилния снеговалеж в Давос, предвидените протести срещу започващия днес Световен икономически форум бяха забранени. Властите в швейцарския алпийски курорт заявиха, че свободното пространство в града е ограничено заради преспите. Лошото време в района на Давос наруши движението на влакове и спря автомобилния трафик, въпреки опитите на аварийните екипи да разчистят огромното количество сняг. Събитието, което ще продължи до петък, ще събере над 3 хил. бизнес лидери, учени и правителствени лидери от цял свят.", "date": "2018.01.23", "title": "Забраниха протестите в Давос заради обилния снеговалеж"}
{"url": "https://www.bgonair.bg/world/2018-01-23/haos-v-yaponiya-zaradi-izrigvane-na-vulkan", "text": "\r\n Истински хаос настъпи в планински курорт в Централна Япония, след като изригна вулкан. 15 души пък пострадаха, след като нагорещени вулканични камъни удариха кабинка на лифт и счупиха прозорците й.  \r\nЕдин човек се издирва, а шестима военни, които са били на обучение в района, бяха затрупани от лавина, която беше причинена от изригването на вулкана.  Намиращите се в курорта туристи са призовани да напуснат създадената около вулкана зона за сигурност с радиус от два километра. Повече от 20 сантиметра е снежната покривка в Токио. Лошото време парализира трафика в японската столица. Стотици автомобили бяха блокирани с часове в тунел Ямате–най-дългият в Япония. Магистрали останаха затворени, а железопътните услуги спрени. Хиляди прекараха нощта на летището, защото около 150 полета бяха отменени.", "date": "2018.01.23", "title": "Хаос в Япония - много сняг и изригнал вулкан"}
{"url": "https://www.bgonair.bg/world/2018-01-23/voennata-operatsiya-na-turtsiya-v-siriya-predizvika-sblasatsi-v-germaniya", "text": "Сблъсъци на летището в Хановер заради турската военна операция в Сирия. Демонстранти с кюрдски знамена се събраха снощи с викове \"Ердоган фашист\". Между тях и група поддръжници на турския президент избухна кратка юмручна схватка, която бързо беше прекратена от органите на реда. Двама души са леко пострадали. В събота Турция започна наземна военна операция в граничния сирийски регион Африн. Целта–елиминирането на кюрдските сили, които контролират областта. Кюрдите са основният съюзник на Вашингтон в борбата срещу \"Ислямска държава\", но засега САЩ не осъжда турската намеса в Сирия.", "date": "2018.01.23", "title": "Военната операция на Турция в Сирия предизвика сблъсъци в Германия"}
{"url": "https://www.bgonair.bg/world/2018-01-23/es-dava-posledniya-spasitelen-transh-na-gartsiya", "text": "Финансовите министри от Европейския съюз решиха Гърция да поличи последния си транш от третата спасителна програма за страната, одобрена през 2010 година. Средствата са на стойност 6 милиарда и 700 милиона евро. Министрите решиха това, след като Гърция гласува пореден пакет непопулярни реформи, които бяха посрещнати с недоволство и бурни протести от обществото.", "date": "2018.01.23", "title": "ЕС дава последния спасителен транш на Гърция"}
{"url": "https://www.bgonair.bg/bulgaria/2018-01-23/nachalnikat-na-nso-podade-ostavka", "text": "Началникът на Националната служба за охрана Ангел Антонов е подал оставка, научи Bulgaria ON AIR. Официалният мотив е преминаване на друга работа, но все още няма потвърждение на новината. От Президентството заявиха за Новините ON AIR, че до ранния следобед не е депозиран подобен документ при тях. На 15 януари В апочна проверка срещу Антонов за извършени от него злоупотреби. Прокуратурата се е сезирала след сигнали, подадени от служители на НСО. Твърди се, че Антонов често е посещавал ловното стопанство \"Кричим“, а ловуването му там е било представяно за командировка. В сигналите се споменава още, че роднина на Антонов е карал автомобил, предоставен на НСО за тест драйв.", "date": "2018.01.23", "title": "Началникът на НСО подаде оставка"}
{"url": "https://www.bgonair.bg/bulgaria/2018-01-23/64-godishna-zhena-zagina-pri-pozhar-zaradi-kaso-saedinenie", "text": "Жена на 64 години е загинала при пожар в дома си в стралджанското село Иречеково, съобщи говорителят на ОД на МВР в Ямбол Татяна Павлова. При огледа на място по тялото не са намерени следи от насилие. По първоначални данни пожарът е възникнал от късо съединение в електрическата мрежа. Повече новини четете на ", "date": "2018.01.23", "title": "64-годишна жена загина при пожар заради късо съединение"}
{"url": "https://www.bgonair.bg/bulgaria/2018-01-23/ns-chaka-borisov-a-toy-obsazhda-otnosheniyata-ni-s-rusiya", "text": "Премиерът Бойко Борисов и руският посланик Анатолий Макаров обсъдиха развитието на двустранните отношения на работна среща. Като области от взаимен интерес бяха посочени енергетиката и туризма, съобщиха от правителствената пресслужба. Руският дипломат е поздравил премиера за началото на ротационното председателство на Съвета на Европейския съюз и убедителната защита на приоритетите му пред Европейския парламент, предава  Той е изразил надежда, че България ще работи за подобряване на диалога между държавите-членки и Русия. По-рано днес премиерът Бойко Борисов се срещна с турския посланик Хасан Улусой. Междувременно в парламента текат дебатите по вота на недоверие, внесен от БСП за корупцията. Социалистите вече изразиха недоволство от отсъствието на Борисов от пленарната зала и настояха той да уважи депутатите с присъствието си. Снимка: Правителствена пресслужба ", "date": "2018.01.23", "title": "НС чака Борисов, а той обсъжда отношенията ни с Русия "}
{"url": "https://www.bgonair.bg/bulgaria/2018-01-23/nov-falstart-na-deloto-za-falita-na-ktb", "text": "Втори неуспешен опит за старт на делото \"КТБ\". Причината е, че един от подсъдимите се оказа болен, а основният - бившият мажоритарен собственик на банката - Цветан Василев, все още е в Сърбия.  Макар съдът да поиска от Белград призовката и документите да бъдат дадени на Цветан Василев, това още не се е случило.  Следващото заседание е насрочено за 14 февруари. ", "date": "2018.01.23", "title": "Нов фалстарт на делото за фалита на КТБ"}
{"url": "https://www.bgonair.bg/bulgaria/2018-01-23/gripna-epidemiya-obyaviha-v-oshte-tri-obshtini-v-stranata", "text": "Грипна епидемия е обявена на териториите на общините Димитровград, Трявна и Дряново от днес. Дните до петък са обявени за неучебни в Трявна и Дряново, а в Димитровград грипната епидемия е до 28 януари.  Русенска област е в предепидемичен период, съобщават от Министерство на здравеопазването.  От днес се отменя грипната епидемия на територията на Пернишка област. Продължава грипната ваканция за учениците в Благоевград, в пловдивския град Брезово и в Пазарджик.", "date": "2018.01.23", "title": "Грипна епидемия обявиха в още три общини в страната"}
{"url": "https://www.bgonair.bg/bulgaria/2018-01-23/kevr-nyama-osnovanie-za-poskapvane-na-toka", "text": "\r\n Няма основания за поскъпване на тока от юли, както твърди бизнесът, това заяви председателят на КЕВР Иван Иванов. Според него най-рано в края на март ще може да се говори за промяна на цената. Причината е, че дотогава се подават заявления на участниците в пазара. Вчера от работодатели заявиха, че очакват между 15 и 30 ръст в цената на тока за битовите потребители.", "date": "2018.01.23", "title": "КЕВР: Няма основание за поскъпване на тока"}
{"url": "https://www.bgonair.bg/bulgaria/2018-01-23/izvanredno-zasedanie-v-ns-glasuvat-vota-na-nedoveriee", "text": "\r\n Извънредно заседание на парламента заради първия вот на недоверие към кабинета \"Борисов 3\". Дебатите започнаха в 13 часа в отсъствието на премиера, което разгневи опозицията. БСП внесе вота на недоверие на тема \"Несправяне в борбата с корупцията\" на 17 януари. Мотивите засягат различни сектори в политиката на кабинета, като обществени поръчки, здравеопазване, саниране. От БСП внесоха вота сами с 80 подписа, след като се получиха разногласия с ДПС по време на срещата между двете партии. От своя страна ДПС обяви, че ще гласува против правителството, но ще има свои мотиви и аргументи. Очаква се вотът на недоверие да бъде подкрепен само от депутатите от БСП и ДПС - общо най-много 105 души, което значи, че той няма да е успешен. За да бъде свалено правителството са необходими поне 121 гласа. В пленарната зала днес дойдоха тримата вицепремиери Томислав Дончев, Красимир Каракачанов и Валери Симеонов и някои министри, но не и премиерът Бойко Борисов.  Други министри са в Брюксел заради ангажименти покрай европредседателството, но в залата бяха допуснати техни заместници.  ", "date": "2018.01.23", "title": "Извънредно гласуват вота на недоверие, Борисов го няма "}
{"url": "https://www.bgonair.bg/world/2018-01-23/amerikanskiyat-senat-odobri-vremenen-byudzhet", "text": "Американският сенат одобри временен бюджет, което позволи на държавните институции в страната да продължат работата си. Законът за финансирането беше приет с 81 гласа \"за\" срещу 18 \"против\". След като републиканците успяха да получат подкрепата, която им беше необходима. Временният бюджет ще действа до 8 февруари. Документът беше одобрен с 266 гласа \"за\" срещу 150 \"против\" и от Камарата на представителите. Това е долната камара на Конгреса. Сега предстои той да бъде предоставен за подпис на американския президент Доналд Тръмп преди да влезе в сила. Снимка: Pixabay", "date": "2018.01.23", "title": "Американският сенат одобри временен бюджет"}
{"url": "https://www.bgonair.bg/bulgaria/2018-01-23/sem-startira-2-mesechen-monitoring-na-bnt", "text": "\r\n Съветът за електронни медии (СЕМ) започва двумесечен мониторинг на Българската национална телевизия. Регулаторът ще следи дали в обществената медия се спазва плурализмът на мненията. Решението беше взето на редовно заседание на СЕМ, на което беше изслушан и генералният директор на БНТ Константин Каменаров. Още по темата вижте във видеото.   ", "date": "2018.01.23", "title": "СЕМ стартира 2-месечен мониторинг над БНТ"}
{"url": "https://www.bgonair.bg/bulgaria/2018-01-23/uchitel-po-fizichesko-razbi-ustata-na-uchenik-zaradi-udar-s-topka", "text": "\r\n Отново агресия в училище. Учител е ударил ученик в 65 СУ в Бусманци. Момчето е с разбита уста и е откарано за преглед в болница.  Причината за случилото се е баскетболна топка. 14-годишният Роберто, който за 3-ти път е в пети клас, удря свой по-малък съученик с топката, след което учителят по физическо не издържа и удря своя ученик като му разбива устата. Роберто е закаран в болница, а родителите сигнализират в 6-то РПУ.  Известно е, че петокласникът и преди е имал провинения, но те не са сериозни.  Не се знае какво ще е наказанието за учителя, който и в този момент е в полицейското управление.", "date": "2018.01.23", "title": "Учител по физическо разби устата на ученик заради удар с топка"}
{"url": "https://www.bgonair.bg/sutreshen-blok/2018-01-23/monika-makovey-sluchvashtoto-se-v-rumaniya-e-vatreshnopolitichesko-borichkane", "text": "\r\n Ключов ден за северната ни съседка. Румънският парламент гласува вот на доверие на новото правителство.  Социалдемократите имат парламентарно мнозинство и изходът е предизвестен.  Мартина Ганчева потърси бившия правосъден министър и настоящ евродепутат Моника Маковей, за да я попита за политическата криза, за борбата с корупцията и още много други теми.  \"Надявам се българското европредседателство да бъде успешно и докато то трае, аз да мога да изпълня целите, които съм си поставила\", сподели пред   евродепутатът.", "date": "2018.01.23", "title": "Моника Маковей: Гласът на улицата провокира политическо боричкане в Румъния"}
{"url": "https://www.bgonair.bg/bulgaria/2018-01-23/tri-avtomobila-se-udariha-na-am-hemus-dvama-ot-ranenite-drogirani", "text": "\r\n Жена загина, а детето й е в болница след сблъсък на магистралата София - Варна.  А при друга верижна катастрофа на магистрала \"Хемус\" до тунела \"Топли дол\" тази сутрин бяха ранени шест души. До инцидента се стигнало след като в спрял автомобил се ударили други две коли. Състоянието на пострадалите е стабилно, двама от тях са били транспортирани до Спешното отделение на УМБАЛ \"Св. Анна\" в София, предаде репортерът на Bulgaria ON AIR Петьо Атанасов. Единият от тях е с фрактура на главата, а другият с наранявания в областта на слабините. Кръвната проба и на двамата ранени е дала положителен резултат за употреба на хероин. До инцидента се стигнало след като камион на \"Пътна помощ\" спрял в най-лявата лента на 37 км в посока София поради задръстване, при което бил ударен от лек автомобил, а малко след това в тях се нанизал и джип. Пострадалите са били във втория автомобил. Около 10 ч. сутринта в района на село Микре жена загина в челен сблъсък с ТИР. В управлявания от нея автомобил е пътувало и 8-годишно дете, което е с наранявания.  ", "date": "2018.01.23", "title": "Три автомобила се удариха на АМ \"Хемус\", двама от ранените - дрогирани"}
{"url": "https://www.bgonair.bg/bulgaria/2018-01-23/za-i-protiv-istanbulskata-konventsiya-debati-protesti", "text": "\r\n 160 организацаии са записали участие в днешната дискусия. Министърът на правосъдието Цецка Цачева първа взе думата, за да разясни какво всъщност показва документът. Тя обясни, че това е първият документ, който създава правна рамка за защита на жените от насилие. Предложението на правителството е Истанбулската конвенция да бъде ратифицирана с резерви. Цецка Цачева смята, че трябва да фигурира тълкователна декларация, за да се успокои обществото. Цачева каза още, че няма да се признават браковете между хора от един и същи пол, сключени в друга държава, а децата в училище няма да изучават третия пол. Омбудсманът Мая Манолова пък заяви, че винаги е била за приемането на документа и няма да промени мнението си. От Светия синод обаче са категорично против, защото според тях конвенцията подменя вярата. \n В същото време днес бяха организирани два протеста - \"за\" и \"против\" ратификацията на документа. На ообед пред парламента се събраха хора, които се обявиха против Истанбулската конвенция. \"Опитва да се разруши изконните ни морални ценности. Знаем, че Бог е създал два пола - мъж и жена. Ако конвенцията бъде подписана, ще окаже въздействие на младите хора. Ще изгубят идентичност, няма да знаят кои са\", коментира една от протестиращите пред камерата на Bulgaria ON AIR. По-рано се проведе протест в подкрепа на ратифицирането на въпросния документ. Според застъпниците на идеята така ще се помогне за преодоляване на дискриминацията и неравенството между половете. След Светия синод и католиците застанаха против Истанбулската конвенция. Според тях документът предефинира пола. Междувременно министърът на правосъдието Цецка Цачева, предложи конвенцията да се приеме, но с резерви и с тълкувателна декларация, която да успокои обществото.", "date": "2018.01.23", "title": "\"За\" и \"против\" Истанбулската конвенция - дебати, протести..."}
{"url": "https://www.bgonair.bg/sutreshen-blok/2018-01-23/prof-pimpirev-globalnoto-zatoplyane-se-vizhda-s-prosto-oko-na-antarktida", "text": "\r\n Приключи първият етап на 26-та Антарктическа експедиция с ръководител проф. Христо Пимпирев. Преди няколко дни заедно с група български учени той се завърна успешно от полярната ни база \"Св. Климент Охридски\" на о. Ливингстън. варират между минус 5 и минус 10 градуса\", каза в студиото на \"България сутрин\" проф. Христо Пимпирев. Той уточни, че поредната експедиция на ледения континент е имала за цел да изпълни Националната антарктическа научна програма, приета с решение на МС. \"В основата ѝ стоят климатичните промени, които са във фокуса на учените от цял свят, тъй като засягат цялото човечество. Затова съм и изключително щастлив, че българите допринасяме за тяхното изследване\", сподели още проф. Пимпирев. По думите му резултатите от глобалното затопляне са видими с просто око за хората, участващи в изследванията на Антарктида. Изследванията на българските учени потвърждават, че има затопляне на климата, специално в тази част на планетата. За пръв те са поставили, извън страната на четири метра под нивото на Южния океан мареографска станция, която целогодишно записва колебанията на морското ниво.      ", "date": "2018.01.23", "title": "Проф. Пимпирев: Глобалното затопляне се вижда с просто око на Антарктида"}
{"url": "https://www.bgonair.bg/sutreshen-blok/2018-01-23/kodov-ime-zhivot-vanya-chervenkova-za-silata-da-si-otkroven", "text": "\r\n 14 години по-късно бизнесдамата Ваня Червенкова разкрива силата да продължиш напред. Какво се крие в новата ѝ книга \"Кодов име: Живот\", защо се върна в деня на покушението срещу нея през 2003 година? Отговорите на тези въпроси сподели откровено Ваня Червенкова в \"България сутрин\". \"Не очаквах с космическа скорост да вляза в Топ 3 на всички вериги книжарници в България. В по-голямата част от тях съм бестселър. Върнах се 14 години назад, защото това беше единственият страх, с който исках да се преборя. Това са ужаси, които аз преживях. Върнах се, за да се срещна със страха, да погледна от другата страна на нещата\", каза Червенкова в студиото на Bulgaria ON AIR. Тя е заснела и късометражен документател филм, който върви заедно с книгата. Там говоря за компилация между всички религии, естествено - случката. Трябваше да разкажа на хората онова, което искам да им дам като послание, сподели бизнесдамата. \"Нямах идея, че ще ме допуснат в реанимацията, където преди много години съм лежала\", призна Червенкова, която за пръв път след ужасния инцидент се среща с жената, която я е поела в Спешното отделение.  \"Исках тя да ми разкаже в подробности какво е видяла. Преди 14 години избягах от онази варненска болница и никога не съм имала възможността да разговарям с хората, които са виждали единствено едно парче месо. Може би болката ме накара да стана много по-състрадателна\", сподели още тя. Според Червенова книгата може да бъде нещо повече от урок за хората. Тя призна, че ѝ се налага да отговаря на съобщенията на хиляди хора и не е очаквало, че толкова много ще се влюбят в новата ѝ книга.  Вижте видеото с целия разговор!", "date": "2018.01.23", "title": "\"Кодовo име: Живот\" - Ваня Червенкова за силата да си откровен"}
{"url": "https://www.bgonair.bg/bulgaria/2018-01-23/grisho-priklyuchi-s-australian-open-edmand-go-povali-v-melbarn", "text": "Григор Димитров отпадна на 1/4-финал на откритото първенство на тенис на Австралия. №3 в света и първа ракета на България се предаде в четири сета на британеца Кайл Едмънд. Преди този мач нашенецът имаше два успеха над британеца и дори го победи в Бризбейн, но този път не успя да се справи с очакванията за задължителен успех и в крайна сметка бе губещият. През целия двубой Гришо не можа да открие играта си, не влизаше и първя му сервис, така логично си стегна и багажа за България. По този начин българинът ще загуби и точки за ранглистата, след като игра 1/2-финал в турнира преди година. Едмънд от своя страна пък ще срещне Рафаел Надал или Марин Чилич в спор за място в следващата фаза.  ", "date": "2018.01.23", "title": "Гришо приключи с Australian Open, Едмънд го повали в Мелбърн"}
{"url": "https://www.bgonair.bg/sutreshen-blok/2018-01-23/pikat-na-gripa-e-blizo-kasno-li-e-za-vaksina", "text": "\r\n Грипната епидемия се разраства, а пикът ѝ се очаква да удари в следващите дни. От днес в следващите 2 седмици е обявена грипна епидемия в Трявна, Дряново и Димитровград. Епидемиологът   посочи в студиото на  , че грипната епидемия се развива по нормален начин. Към края на миналата седмица заболеваемостта е била 189 на 10 хил. Около 134-135 хил. души са били болни от грип или друго респираторно заболяване, обяви тя. Има значително понижаване на броя на болните в София-град и Перник, където върхът на епидемията е преминал. Много висока е заболеваемостта в Благоевград, значително висока е в Пловдив. В още 12 области заболеваемостта също е висока. Грипните вируси от тип Б - \"Ямагата\" и \"Виктория\" са най-разпространени, като най-често в момента боледуваме от грип с щам \"Ямагата\".  Грипът е заболяване към което трябва да се отнасяме сериозно. Малък брой хора се ваксинират в България, затова няма значение кой точно е грипният вирус, стана ясно още от думите на  . Тя подчерта, че за съжаление започваме да говорим за епидемия, когато заболеваемостта е достигнала своя връх, но отбеляза, че човек може да се ваксинира и по време на грипната епидемия.  \" \", каза още епидемиологът. Проф. Мира Кожухарова обясни още, че грипът минава в рамките на една седмица. Според нея той не е задължително условие за посещение на лекар, но само при младите и здрави хора.  ", "date": "2018.01.23", "title": "Пикът на грипа е близо, късно ли е за ваксина?"}
{"url": "https://www.bgonair.bg/sutreshen-blok/2018-01-23/istanbulskata-konventsiya-e-chastichno-izlishna-smyata-skulptorat-prof-velislav-minekov", "text": "\r\n Върху България се упражнява огромен натиск от Брюксел да приеме Истанбулската конвенция. Това каза в студиото на  журналистът Велислава Дърева.  \"Такъв натиск върху България беше упражняван по повод трети и четвърти блок на АЕЦ \"Козлодуй\". Тогава от Брюксел казваха или ги закривате, или няма да няма да ви приемем в Европейския съюз\", обясни тя пред . Според нея това изнудване сега се повтаря. Скулпторът проф. Велислав Минеков пък е на мнение, че конвенцията не е задължителна за приемане от нашата страна и дори е частично излишна. \"Домашното насилие не се разрешава и сега\", обясни той в ефира на  . Велислава Дърева каза още, че според нея тази конвенция е опит да се внесе \"джендър\" идеологията. \"Джендър образованието трябва да влезе на всички равнища\", подчерта тя пред  . Дърева обясни още, че в резултат на \"джендър\" образованието, в Англия са открити специални клиники за смяна на пола. По думите ѝ оттам всяка година преминават по около 2000 деца. Проф. Велислав Минеков пък каза, че случаите със смяната на пола са редки и са личен избор. По думите му обаче няма да бъдат спрени никъде в Европа. \"Това е изкуствено създадена тема с тази конвенция. Корупцията, унищожението на гражданските ни свободи, унищожението на свободата на словото - това са темите. Истанбулската конвенция е накрая\", подчерта той в студиото на  . \r\n  \r\nВелислава Дърева пък каза още, че обществената дискусия по повод ратифицирането на документа, която ще се проведе днес, е закъсняла. ", "date": "2018.01.23", "title": "Истанбулската конвенция е частично излишна, смята проф. Велислав Минеков"}
{"url": "https://www.bgonair.bg/sutreshen-blok/2018-01-23/kmetat-na-gabrovo-ukrilite-informatsiya-za-nasilieto-shte-si-ponesat-posleditsite", "text": "\r\n Видеоклипове, показващи потресаващо насилие от страна на служители на дома за деца и младежи с увреждания \"Хризантема\" в Габрово, станаха публично достояние. Кадрите са заснемани в продължение на две години, но едва вчера бяха разпространени в медийното пространство след междуличностен конфликт и обвинения между персонала. \"Изключително възмутена съм от случващото се в дома за деца и младежи с увреждания. Необяснимо, неразбираемо и нелогично е поведението на ръководителя на центъра, тъй като той е притежавал записите почти две години и не ги е предоставил незабавно към община Габрово и съответните органи\", отбеляза пред   кметът на Габрово Таня Христова. Тя беше категорична, че ще бъде безкомпромисна по отношение на всеки, позволил си да укрие информация и да наруши ангажиментите си за предоставяне на грижа към децата с увреждания. В момента в дома са настанени 7 деца и 3 младежи с увреждания като грижите за тях са денонощни. Достъпът до тези жилища е ограничен. Г-жа Милчева, възпитателят, заснел видеоклиповете, посочи, че още през 2016 год., веднага след като е направила първия такъв, заедно с г-жа Лазаров са го представили на директора на дирекция \"Социални дейности\", но те не са реагирали. \"На по-късен етап отново имаше прояви на агресия, за които отново сигнализирахме същата институция. И отново не бяха взети абсолютно никакви мерки\", посочи Милчева. Сегашният директор на дома за деца с увреждания \"Хризантема\" Маринела Лазарова отрече подобно насилие да е било ежедневие в лечебното заведение откакто тя е назначена на съответната длъжност и обясни, че проявилите агресия жени вече са напуснали работа, а през годините е имало и огромно текучество на кадри, тъй като малко хора издържат на психическото натоварване. Вчера социалните влязоха в дома като освен тях проверка по случая прави и прокуратурата.  [video]", "date": "2018.01.23", "title": "Габровският кмет за насилието в детския дом: Ще има последствия!"}
{"url": "https://www.bgonair.bg/sutreshen-blok/2018-01-23/votat-na-nedoverie-ne-mozhe-da-svali-pravitelstvoto-ubedeni-sa-politolozi", "text": "\r\n Депутатите ще гласуват внесения от БСП вот на недоверие към правителството, а дебатите в парламента започват в 13 ч. Социалистите заложиха на тема несправяне в борбата с корупцията.  \" \", коментира  . Според нея дебатите в пленарната зала показват, че в БСП има тежко безсилие. Тя е на мнение, че кампанията да прокарваш някакви политики започва да прилича на \"жълтите\" страници във вестниците, но това не значи ефективност.  \"Трябва да имаш много ясни инструменти как се бориш с корупцията. Очевидно управляващите ще бъдат борците срещу корупцията, независимо от този вот на недоверие\", каза още доц. д-р Татяна Буруджиева.  от Института за дясна политика смята, че вотът може да мине на високи обороти в НС, но не и с високо качество.  \"Някой кмет в Дулово имал братовчед, който май бил роднина на евродепутат... Ако това ще са мотивите да пада правителството, е изключително несериозно. Дебат за сериозни пропуски в управлението не виждам\", посочи той пред  . \" о\", коментира още Харизанов. Той бе категоричен, че корупцията е манталитетен проблем, започва от най-ниското обществено ниво и всеки един от нас се е обаждал за връзки. Харизанов посочи, че трябва да се създаде електронен регистър и да има публичен отчет на средствата.", "date": "2018.01.23", "title": "Вотът на недоверие не може да свали правителството, убедени са политолози"}
{"url": "https://www.bgonair.bg/sutreshen-blok/2018-01-23/zhitelite-na-stolichniya-kvartal-krastova-vada-sa-protiv-zastroyavaneto-v-rayona", "text": "\r\n Жителите на столичния квартал \"Кръстова вада\" организират петиция срещу застрояването в района. Според някои от тях инфраструктурата не позволява издигането на високи сгради, а масивното строителство пречи сериозно на хората в квартала.  Живеещите са недоволни още от унищожаването на зелени площи и липсата на тротоари и улици. Д-р Костадин Георгиев, който живее в квартал \"Кръстова вада\" и е по-известен като Коцето Калки, посочи пред камерата на , че в миналото този квартал е бил един от най-зелените. \"Това е квартал, в който се издават разрешителни за строеж без никаква инфраструктура\", подчерта той в ефира на  . Коцето Калки каза още, че освен липсата на тротоари, в квартала няма детска градина, училище, парк, културен дом, храм, няма и места, където да се разхождат майките с колички. Това се случва въпреки факта, че в квартал \"Кръстова вада\" жителите плащат едни от най-високите данъци в Столичната община. Още през месец юни миналата година жителите в района се обръщат към общината с молба да бъдат запазени дърветата в квартала, петицията им обаче остава без отговор. Според живеещите там строителството на още сгради и небостъргачи ще направи още по-големи задръстванията и въздухът в района ще стане по-мръсен. \"Искаме да се обяви мораториум срещу строежите, искаме ясна и конкретна политика за това каква социална инфраструктура ще бъде създадена в този квартал\", обяви още д-р Костадин Георгиев пред  .", "date": "2018.01.23", "title": "Жителите на столичния квартал \"Кръстова вада\" са против застрояването в района"}
{"url": "https://www.bgonair.bg/bulgaria/2018-01-23/sofiyskiyat-universitet-e-domakin-na-obshtestvena-diskusiya-za-istanbulskata-konventsiya", "text": "Обществена дискусия за Истанбулската конвенция организира председателят на Народното събрание Цвета Караянчева. Форумът започва в 11 часа и ще се състои в аулата на Софийския университет \"Св. Климент Охридски\", като в него ще участват депутати, представители на изпълнителната власт, на неправителствени организации и на вероизповеданията в България. Истанбулската конвенция предизвика разнопосочни реакции в обществото, а вчера Светият синод се обяви против нея. Според духовниците конвенцията отваря врати към морален разпад в обществото. Основа за раздора е фактът, че в многобройните текстове, които предлагат мерки за защита и превенция от насилие във всичките му форми, в Истанбулската конвенция съществуват и тези, които въвеждат понятието \"социален пол\", различен от биологичния, чиито индивиди трябва да бъдат третирани еднакво с индивидите на биологичния пол и да имат същите права, като тях за защита от насилие и дискриминация. По време на обществената дискусия в центъра на София ще има демонстрации за и против приемането на Истанбулската конвенция.", "date": "2018.01.23", "title": "СУ приема обществена дискусия за Истанбулската конвенция"}
