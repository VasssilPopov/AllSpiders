{"url": "https://www.bgonair.bg/world/2018-12-03/i-shofyorite-na-lineyki-se-prisaediniha-kam-protestite-vav-frantsiya", "text": "И шофьорите на линейки се присъединиха към протестите във Франция. Тази сутрин те излязоха по улиците на Париж срещу високите цени и ниските заплати и пенсии.  От правителството увериха: въвеждането на извънредно положение бе стои на дневен ред. Днес премиерът Едуар Филип трябва да се срещне с лидерите на различните партии в парламента и с представители на протестиращите. Управляващите търсят начини за успокояване на кризата след третия национален протест на т.нар. \"жълти жилетки“ тази събота. Това са най-ожесточените демонстрации досега, като в Париж бяха нанесени материални щети на десетки магазини и дори на Триумфалната арка.  Още днес част от арестуваните близо 400 души ще бъдат изправени пред съда в рамките на бързо производство.", "date": "2018.12.03", "title": "И шофьорите на линейки се присъединиха към протестите във Франция"}
{"url": "https://www.bgonair.bg/economy/2018-12-03/6-mlrd-evro-dava-gazprom-za-severen-potok-2", "text": "\"Газпром\" е осигурил 6 млрд. евро за проекта \"Северен поток 2\", съобщават руски издания. Чуждестранни партньори на компанията са осигурили финансиране от 3,273 млрд. евро, в това число 1,644 млрд. евро – дългосрочно финансиране (до 2035 г.) и 1,29 млрд. евро мостово финансиране (до 2019 г.), информират „Ведомости“ и „Интерфакс“, като се позовават на информация от \"Газпром\", пише  Според цитирана информация от руското газово дружество през ноември проектната компания Nord Stream 2 AG е получила от чуждестранни партньори още 340 млн. евро дългосрочно финансиране. В отчета на \"Газпром\" според изданията не се съобщава как компанията финансира проекта, тъй като Nord Stream 2 AG е 100% дъщерно дружество. При изпълнението на бюджета инвестициите на \"Газпром\" в проекта през 2017 г. достигат 1,57 млрд. евро, за 2018 г. се очаква инвестиция от 1,25 млрд. евро. Прогнозата е, че строителството на \"Северен поток 2\" ще струва 9,5 млрд. евро заедно с разходите по лихвите. Плановете са газопроводът, който е проектиран да минава през Балтийско море, да бъде завършен през 2020 г. При пълно натоварване той ще доставя до 55 млрд. куб.м годишно природен газ директно до Германия, заобикаляйки неудобните Украйна и Полша, може би най-големите противници на проекта.  ", "date": "2018.12.03", "title": "6 млрд. евро дава \"Газпром\" за \"Северен поток 2\""}
{"url": "https://www.bgonair.bg/world/2018-12-03/sled-pogromite-v-parizh-vechniyat-ogan-na-triumfalnata-arka-otnovo-plamna", "text": "Вечният огън в подножието на Триумфалната арка отново бе запален, след погрома в Париж през уикенда. Обстановката е спокойна на фона на масовите безредици, избухнали по време на протеста на \"жълтите жилетки“, недоволстващи от поскъпването на горивата.  Президентът на Франция Еманюел Макрон обеща виновните за погрома да бъдат наказани. На извънредното заседание, което свика в Елисейския дворец, не бе взето решение за въвеждането на извънредно положение. Държавният глава обаче разпореди на премиера Едуар Филип да се срещне с лидерите на парламентарните партии и представители на протестиращите.  Същевременно вътрешният министър Кристоф Кастанер трябва да подготви полицията за планираните следващия уикенд масови протести.", "date": "2018.12.03", "title": "След погромите в Париж: Вечният огън на Триумфалната арка отново пламна"}
{"url": "https://www.bgonair.bg/denqt-on-air/2018-12-03/sasht-i-kitay-shte-se-dogovoryat-i-shte-izbegnem-mashtabna-targovska-voyna", "text": "\r\n Бившият зам.-министър на външните работи Милен Керемедчиев заяви пред Bulgaria ON AIR, че след дискусиите на срещата на Г-20 в Буенос Айрес, е станало ясно, че няма да има драстично поскъпване на митата за вноса на автомобили между Китай и САЩ. Ще може да се избегне и въвеждането на 40% мита на европейски автомобили.  \"Това беше много важен знак, че двете най-големи икономика ще се договорят и ще избегнем мащабна търговска война\", посочи той, оприличавайки срещата на Г-20 като шоуто на Доналд Тръмп. По думите му президентът на САЩ е успял да се наложи в голяма част от дебатите и е минимализирал конференцията относно промените в климата. А под негов натиск финалната декларация е  била в максимално съкратен вид. \"Тръмп бяга по всички възможни начини да бъде оприличен като поддръжник на Путин\", отбеляза Керемедчиев в предаването \"Денят ON AIR\", на фона на отменената среща между лидерите на САЩ и Русия. Той коментира и невижданите от години масови бунтове във Франция, които отнеха човешки животи, раниха стотици, а над 400 души бяха арестувани. \"Франция продължава да е с много тежки данъци към гражданите. Макрон няма да може да прокарва своите бъдещи политики в следващите години. Тепърва трябва да прокарва много тежки и непопулярни реформи. 3/4 от населението подкрепя исканията на \"жълтите жилетки\", обясни бившият зам.-министър на външните работи.  Макрон няма да успее да наследи овакантения от Меркел пост на лидер на Европа, подчерта Милен Керемедчиев. Той не очаква френският президент да изкара целия си мандат.", "date": "2018.12.03", "title": "САЩ и Китай ще се договорят и ще избегнем мащабна търговска война"}
{"url": "https://www.bgonair.bg/bulgaria/2018-12-03/prokuraturata-prizova-evgeni-krusev-zaradi-remonta-na-grafa", "text": "Зам.-кметът по транспорта в Столичната община Евгени Крусев е бил призован по прокурорската проверка за ремонта на улица \"Граф Игнатиев\", научи  .  Самият Крусев потвърди това, като уточти, че призовката му е да даде показания. Засега от прокуратурата отказват да уточнят дали столичният зам.-кмет ще бъде подведен под съдебна отговорност.  В края на октомври държавното обвинение започна проверка след информации за нарушения на Закона за обществените поръчки.  Ремонтът на улицата се прави от фирма \"Джи Пи Груп\".  Стойността на проекта за ремонт на ул. \"Граф Игнатиев\" е над 24 млн. лв. и трябва да приключи до края на годината.", "date": "2018.12.03", "title": "Прокуратурата призова Евгени Крусев заради ремонта на \"Графа\""}
{"url": "https://www.bgonair.bg/denqt-on-air/2018-12-03/ekspert-ot-krizata-mezhdu-rusiya-i-ukrayna-pecheli-politicheskiyat-elit-i-na-dvete-strani", "text": "\r\n Заради напрежението в отношенията с Русия, украинският президент Петро Порошенко днес обяви частичен призив на резервисти за военна подготовка. Според него страната трябва да укрепи отбраната си, за да даде отпор на заплахата от руско нахлуване. Кремъл от своя страна нарече твърденията на украинския лидер \"абсурдни опити\" за нагнетяване на обстановката след инцидента на входа на Азовско море на 25 ноември, когато руската брегова охрана задържа три украински кораба зардно с екипажите им - 24 моряци. \"Ако разгледаме кризата в своята цялост и приемем тезата, че Крим е част от Русия, което не се признава от Украйна, то наистина налице е нарушение на руските териториални води от тези кораби\", коментира в студиото на   политическият анализатор Илия Лазаров. Той отбеляза, че от една страна се наблюдава една сложна международно-правна криза. От другата пък стоят чисто политическите взаимоотношения между двете държави. \"От това печелят политическите класи и на Русия, и на Украйна. В Русия се извършват серия от икономически реформи, които доведоха до неприятното сриване на рейтинга на президента Путин. Затова той се опитва да намери някакъв вариант за излизане от ситуацията\", допълни още Илия Лазаров. На задържаните от Русия в Керченския проток украински моряци и служители на Службата за сигурност на Украйна е предявено обвинение в незаконно пресичане на руската граница. ", "date": "2018.12.03", "title": "Експерт: От кризата между Русия и Украйна печели политическият елит и на двете страни"}
{"url": "https://www.bgonair.bg/sutreshen-blok/2018-12-03/kakvo-pokazvat-protestite-v-parizh-za-frantsiya-evropa-i-sveta", "text": "\r\n Погром в Париж след протестите на жълтите жилетки. Няколкостотин са арестувани, а повече от 100 са ранените, сред които и полицаи. Според очевидци центърът на френската столица е заприличал на бойно поле. Демонстрантите поискаха оставката на президента Еманюел Макрон и изписаха по фасадата на Триумфалната арка \"жълтите жилетки ще триумфират\". Самият Макрон осъди насилието и заяви, че в понеделник свиква спешно заседание на кабинета заради протестите. Бившият заместник-министър на външните работи на България Любомир Кючуков коментира в студиото на  , че недоволството се формира от дефицит на три основни неща - сигурност, справедливост и доверие. По думите му точно тези проблеми оформят това недоволство, което наблюдаваме не само във Франция, но у нас, а и на други места. Кючуков обясни, че гражданското недоволство често изниква по най-различни проблеми. , обясни и той и допълни, че това е така, защото просто проблемите са много различни, които предизвикват конкретните протести. Именно обаче това гражданско недоволство се използва от популисти. Любомир Кючуков каза също, че това, което се наблюдава във Франция, а и по много други места в света, показва разминаване между управляващи и управлявани в цяла Европа. Стефан Тафров, който е бивш посланик на страната ни в Париж, пък допълни, че ескалацията на напрежението и насилието по време на протестите води до стабилизиране на електората на френския президент Макрон, защото много от недоволните граждани, които протестираха, се разграничиха от тези, които рушат и оскверняват символи на Франция. , обясни още Тафров пред  . Той добави, че протестите са били яхнати от крайни организации, които са леви и десни и затова се е стигнало до това напрежение. ", "date": "2018.12.03", "title": "Какво показват протестите в Париж за Франция, Европа и света?"}
{"url": "https://www.bgonair.bg/world/2018-12-03/reshavashti-pregovori-mezhdu-frenskoto-pravitelstvo-i-zhaltite-zhiletki", "text": "\r\n И шофьори на линейки се присъединиха към протестите във Франция. А десетки гимназии в страната са блокирани от ученици, недоволни от образователните реформи. Някои от тях изразяват подкрепа за т.нар. \"жълти жилетки\", които протестират вече три седмици.  Тази събота демонстрациите бяха най-ожесточени, като в Париж нанесените щети само на Триумфалната арка могат да достигнат 1 милион евро. Правителството вече отхвърли варианта за въвеждане на извънредно положение.  Премиерът Едуар Филип обсъжда кризата с лидерите на парламентарно представените партии, а в следващите дни ще разговаря и с представители на протестиращите. Днес и утре голяма част от арестуваните близо 400 души се изправят пред съда, в рамките на бързо производство. ", "date": "2018.12.03", "title": "Кои са \"жълтите жилетки\" и накъде се развива кризата във Франция"}
{"url": "https://www.bgonair.bg/denqt-on-air/2018-12-03/osadeni-i-podsadimi-shte-badat-sledeni-chrez-e-grivni-kakvi-shte-sa-polzite", "text": "\r\n До няколко месеца Министерството на правосъдието ще започне да използва електронен мониторинг върху осъдени лица и подсъдими с наложена мярка за неотклонение \"домашен арест\". Това съобщи по-рано днес зам.-министърът на правосъдието Николай Проданов. , каза Проданов в студиото на  . Гривните ще бъдат контролирани и следени в Команден център при ГД \"Изпълнение на наказанията\". Те ще работят на радиочестотен и GPS принцип. Електронното проследяване има за цел да допринесе за намаляване на разходите и преодоляване пренаселеността на затворите. , допълни още зам.-министърът на правосъдието. Пред  той коментира още, че през последните години се наблюдават сериозни подобрения на материалните условия в българските арести.  ", "date": "2018.12.03", "title": "Осъдени и подсъдими ще бъдат следени чрез е-гривни. Какви ще са ползите?"}
{"url": "https://www.bgonair.bg/bulgaria/2018-12-03/pozhar-v-pernishki-blok-pogubi-zhena", "text": "Жена с неустановена самоличност е загинала при пожар в жилищен блок в Перник, съобщиха от МВР. Около 09:00 часа в неделя е подаден сигнал за пожар на междуетажна площадка в жилищен блок на ул. \"Юрий Гагарин\". Пристигналите на място огнеборци установили, че пламъците са между 6-и и 7-и етаж. След потушаването на огъня е открит труп на жена. До момента самоличността ѝ не е установена. Образувано е досъдебно производство по случая.", "date": "2018.12.03", "title": "Пожар в пернишки блок погуби жена"}
{"url": "https://www.bgonair.bg/operatsiya-istoriya/2018-12-03/koga-e-osnovana-balgarskata-darzhava", "text": "\r\n \"Съкровището на Кан Кубрат е невероятно богато. То е открито случайно от деца през 1912 година край селцето Малая Перепершчина, тогавашната Руска империя, днешна Украйна. Кракът на едно от децата попада в дъното на един от съдовете, те го носят у дома и първоначално майка им дори смята, че някой е обрал местната църква. След това местните власти се опитват да съберат отсените от селяните съдове и предмети. Събрани са над 800 предмета, 25 килограма злато, 50 килограма сребро. От 1914 година съкровището се пази в Ермитажа\" - разказа гл.асистент д-р Мариела Инкова от НИМ в предаването В съкровището има не един, а четири меча, но най-впечатляващ е този, който е дар от ромейския император. Догодина се очаква мечът на Кубрат да бъде изложен в България. На въпрос на водещия кога всъщност е основана българската държава, Мариела Инкова посочи, че от намерени медальони на император Ираклий в съкровището, може да отнесем основаването на България към 629-630 г. \"Парашутната дружина на Царство България е първообраз на българските армейски командоси. По време на социализма има различни специални части към отделните родове войски, включително и към военноморските ни сили. Българските командоси винаги са били добре подготвени. Днешната 68 бригада \"Специални сили\" също е на добро ниво. Разбира се има какво да се желае, като финансиране на обучението и въоръжението\", разказа авторът на много книги за командосите - писателят Пламен Григоров. Много се говори за качествата на командосите на света - от руския спецназ до американските тюлени, Френския легион и напоследък за чеченските батальони \"Восток\" и \"Запад\", но истинската проверка не са състезанията и легендите, а военните действия, битката. Пламен Григоров разказа и за преживяната от него кома и за усещанията и чувствата ,които имал по време на това състояние, когато след сепсис и отравяне на кръвта той буквално повече от месец е бил между живота и смъртта.", "date": "2018.12.03", "title": "Кога е основана българската държава?"}
{"url": "https://www.bgonair.bg/bulgaria/2018-12-03/stranata-ni-shte-izlachi-17-evrodeputati-dogodina", "text": "\r\n Колко евродепутати ще избере България? Въпреки Brexit страната ни ще излъчи 17 представители в европарламента, колкото и досега.  След като Великобритания напусне Евросъюза, евродепутатите ще намалеят на 705, но останалите 37 след Brexit ще се преразпределят между част от страните членки.  Остава въпросът дали ще гласуваме с машини на евровота. По сега действащия закон специални устройства трябва да има във всички секции.  Мнозинството от ГЕРБ и \"Обединените патриоти\" обаче предлага машинното гласуване да бъде редуцирано само до големите секции в страната.", "date": "2018.12.03", "title": "Страната ни ще излъчи 17 евродепутати догодина"}
{"url": "https://www.bgonair.bg/bulgaria/2018-12-03/grazhdanska-otgovornost-na-shofyora-a-ne-na-avtomobila-no-sled-vreme", "text": "\r\n Комисията за финансов надзор с крачка назад за системата \"бонус-малус\". Обмисля се вариант да бъде прецизиран най-спорният момент - натрупването на оскъпяващи застраховката \"Гражданска отговорност\" точки върху автомобила.  Това съобщи Карина Караиванова - председател на комисията, която днес се събра за поредното обществено обсъждане на спорната система. Вариантът е за всеки автомобил да има краен списък с водачи, които могат да го управляват. Така на всеки от тях ще се трупат бонус и малус точки, които ще формират цената на застраховката.  За да проработи облекчената система преди това се променят Кодексът на застраховането и Законът за движение по пътищата. Вероятно ще се увеличи и минималната скорост, за превишението на която се трупат малус точки. Сега тя е 10 км/ч, ще се предложи да е поне 20 километра в час.  Беше потвърдено, че след въвеждането на \"бонус-малус\" 88% от собствениците на коли ще плащат по-малко за \"Гражданска отговорност\". През всяка от първите две години, през които няма събрани малус точки от сериозни нарушения на пътните правила, ще се плаща с 10% по-малко от сегашната цена. Според Владимир Тодоров от Асоциацията на пострадалите при катастрофи въвеждането на \"Бонус-малус\" ще предават негативите от лошото каране на един водач на друг, който може да е изряден, но ако купи колата на нарушителя, ще трябва да плаща за неговите прегрешения. Тодоров нарече този подход: \"Заразно зло\". Според КФН над 3 милиона автомобила са регистрирани в България, а през 2017 година с тези превозни средства са регистрирани над 1 300 000 нарушения.  ", "date": "2018.12.03", "title": "КФН с крачка назад за системата \"бонус-малус\""}
{"url": "https://www.bgonair.bg/bulgaria/2018-12-03/ot-inerkom-uveryavat-imame-validen-dogovor-s-chez", "text": "\"Инерком\" и ЧЕЗ имат валиден договор. Това се казва в съобщение, разпространено до медиите от компанията на Гинка Върбакова.  В него също така се посочва, че \"Инерком\" полага всички усилия за изпълнение на отлагателните условия по договора за получаване на регулаторно разрешение и е в очакване на одобрението му.  Сделката между ЧЕЗ и \"Инерком\" следва законовите изисквания. Компетентни да се произнасят са само определените по закон български институции, категорични са от компанията.  \"Инерком\" има подкрепата на глобални инвестиционни банки за финализиране на сделката, уверява фирмата на Гинка Върбакова.", "date": "2018.12.03", "title": "От \"Инерком\" уверяват: Имаме валиден договор с ЧЕЗ"}
{"url": "https://www.bgonair.bg/bulgaria/2018-12-03/karakachanov-pritesnen-ot-radikalni-islyamisti-v-balgariya", "text": "\r\n Законът за вероизповеданията трябва да ограничи възможността за политика в религията и особено в радикалния ислям. Това каза в Русе вицепремиерът Красимир Каракачанов. Според него осъденият за тероризъм в Австрия българин не е изолиран случай. Съдът в Грац е категоричен, че 24-годишният Хактан Сами е радикализиран. А в родния му град Силистра го помнят като стриктен мюсюлманин.  \"Не е единственият български гражданин от цигански произход, който е зарибен от радикалния ислям. Забележете неговото движение. То минава през Пазарджик\", заяви Каракачанов. От ромската махала в Пазарджик излезе и соченият за водач на група за проповядване на радикален ислям Ахмед Муса. Именно там по улиците на квартала за първи път се появиха и жени с бурки.  Каракачанов е разочарован, че ГЕРБ не припознава идеите на ВМРО за поправки в Закона за вероизповеданията, а именно - контрол на чуждите дарения и проповеди на български език.", "date": "2018.12.03", "title": "Каракачанов притеснен от радикални ислямисти в България"}
{"url": "https://www.bgonair.bg/bulgaria/2018-12-03/deputatat-petar-petrov-s-novo-sporno-izkazvane-za-detsata-s-uvrezhdaniya", "text": "Ново спорно изказване на депутата от НФСБ Петър Петров.  След като в средата на ноември в интервю той обясни, че децата с увреждания трябва да бъдат в домове и ги нарече ненормални, сега отново се изказа по темата.  В своя публикация в социалните мрежи Петров обяснява, че домовете за медико-социални грижи са прекалено малко и \"приемат малко деца от нормални семейства, за да освободят майките им\". ", "date": "2018.12.03", "title": "Депутатът Петър Петров с ново спорно изказване за децата с увреждания"}
{"url": "https://www.bgonair.bg/bulgaria/2018-12-03/prezidentat-radev-kaza-ne-na-namalyavaneto-na-emisiite-parnikovi-gazove", "text": "\r\n България не иска увеличаване на ангажиментите за намаляване на вредните емисии от вече договорените в Париж. Това обяви президентът Румен Радев на форума на ООН за климатичните промени в Полша.  Позицията е изготвена съвместно с правителството, подкрепена е и от синдикатите.  Изказването на държавния глава на форума на ООН идва на фона на протестите на миньорите от \"Марица Изток 2\" заради очакваните съкращения.  Те могат да се наложат заради рестрикциите на Европейската комисия.  На форума в Полша трябва да определят стъпките за намаляване на парниковите газове и финансовото подпомагане на бедните държави, които се борят с последствията от климатичните промени.", "date": "2018.12.03", "title": "Президентът Радев каза \"не\" на намаляването на емисиите парникови газове"}
{"url": "https://www.bgonair.bg/bulgaria/2018-12-03/sharen-parlament-pri-izbori-dnes-sochi-prouchvane-na-market-links", "text": "Шарен парламент при изборите днес, показва проучване на \"Маркет линкс\". Според социологическата агенция ГЕРБ биха получили 27,7%, а за БСП биха гласували 24,9%.  ДПС се очертава като трета политическа сила с 5,7%. Традиционната десница в лицето на \"Демократична България\" влиза в парламента с 4,6%, сочи още проучването.  Спадът на доверието при \"Обединени патриоти\" е до 5,2%. \"Воля\" събира едва процент и половина и така Веселин Марешки се очертава извън парламента.  За половин година доверието на президентската институция и на правителството също пада. При президента доверието е намаляло с 9 пункта, а спадът на кабинета \"Борисов 3\" е с 14%.", "date": "2018.12.03", "title": "Шарен парламент при избори днес, сочи проучване на \"Маркет линкс\""}
{"url": "https://www.bgonair.bg/bulgaria/2018-12-03/zaloviha-kradets-ograbil-5-zhilishta-v-sofiya-predstavyal-se-za-vik-sluzhitel", "text": "Задържаха крадец, който се е представял за служител на ВиК – София. От началото на ноември 39-годишният столичанин е извършил кражби от пет жилища на територията на кварталите \"Овча купел\", \"Хиподрума\" и \"Красно село\", съобщават от МВР. На всички адреси мъжът се е представял за служител на ВиК. С обяснението, че в съседния вход е възникнала авария по водопроводната мрежа и трябва да спре водата, си осигурявал достъп до вътрешността на жилищата. Това му давало възможност да прецени кои са лесно преносимите вещи - обикновено дамска чанта или портмоне, които при напускане на дома успявал да отмъкне. В резултат на предприетите действия крадецът е установен и задържан. След доклад на събраните материали по образуваните досъдебни производства в Софийска районна прокуратура, задържаният е привлечен като обвиняем. Наложена му е мярка за неотклонение \"задържане под стража\". Случаят е повод отново от полицията да напомнят на хората да не се предоверяват на непознати. В конкретната ситуация спирането на водоснабдяването става от централния кран на кооперацията и логично не е необходимо това да се случва по домовете.", "date": "2018.12.03", "title": "Заловиха крадец, ограбил 5 жилища в София, представял се за ВиК служител"}
