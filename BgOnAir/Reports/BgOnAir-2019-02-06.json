{"url": "https://www.bgonair.bg/world/2019-02-06/sled-sreshtata-na-erdogan-s-tsipras-otnosheniyata-mezhdu-atina-i-ankara-se-zatoplyat", "text": "Затоппляне на отношенията между Атина и Анкара. Това стана по време на първото посещение на гръцки премиер в Турция след 11 години.  След разговора на четири очи между Ердоган и Ципрас снощи, турският президент организира една изцяло гръцка вечер в чест на госта си.  Гръцките медии с радост отбелязаха, че на нея са звучали родни ритми и е имало гръцки кулинарни деликатеси.  Днес Ципрас пристигна в Истанбул, където посети историческия храм \"Света София\", както и важни за източноправославието обекти.", "date": "2019.02.06", "title": "След срещата на Ердоган с Ципрас: Отношенията между Атина и Анкара се затоплят"}
{"url": "https://www.bgonair.bg/world/2019-02-06/ofitsialno-podpisaha-prisaedinyavaneto-na-makedoniya-kam-nato", "text": "Важен ден за Македония - посланиците на 29-те държави членки на НАТО подписаха \"Протокола за присъединяване\" на западната ни съседка към Алианса. След подписването на протокола страните членки трябва да го ратифицират.  Очаква се това да се случи до края на годината. Процедурата се забави повече от 11 години. Причината - Гърция блокира присъединяването на Македония в международната организация заради спора за името. Скопие преодоля тази пречка с подписването но историческото споразумение от Преспа. Харесайте Facebook страницата ни ", "date": "2019.02.06", "title": "Официално: Подписаха присъединяването на Македония към НАТО"}
{"url": "https://www.bgonair.bg/world/2019-02-06/dete-probi-ohranata-i-se-dokosna-do-papa-frantsisk-v-oae", "text": "\r\n Дете успя да преодолее охраната на папа Франциск и да се приближи към него преди тържествената меса, която отслужи на финала на двудневната му визита в Обединените арабски емирства.  Момиченцето пропълзя под огражденията на стадион \"Зайед\" в Абу Даби, дотича до Светия отец и му подаде парче хартия.  Минути по-късно към детето се присъедини още едно, а папата благослови и двете момиченца с усмивка. Харесайте страницата ни във Facebook ", "date": "2019.02.06", "title": "Дете проби охраната и се докосна до папа Франциск в ОАЕ"}
{"url": "https://www.bgonair.bg/world/2019-02-06/tusk-v-ada-ima-spetsialno-myasto-za-privarzhenitsite-na-brexit", "text": "\r\n По-малко от два месеца преди развода на Лондон с Брюксел председателят на Европейския съвет за пореден път потвърди, че Европейският съюз няма да предложи нова сделка на Великобритания за Brexit. Той остро упрекна тези, които подкрепиха напускането на Острова и дори подчерта, че за тях има \"специално място в ада\".", "date": "2019.02.06", "title": "Туск: В ада има специално място за привържениците на Brexit"}
{"url": "https://www.bgonair.bg/world/2019-02-06/ogromen-pozhar-v-nova-zelandiya-izpepeli-blizo-2000-hektara-gorski-nasazhdeniya", "text": "Огромен пожар в Нова Зеландия изпепели близо 2000 хектара горски насаждения. Пламъците, които са тръгнали от малка долина на южния остров, наложиха незабавната евакуация на близо 100 семейства, чийто домове са застрашени от стихията. Към момента няма данни за жертви и пострадали. 12 пожарни екипа с 10 хеликоптера и два самолета за гасене на пожарите се опитват да потушат огъня, който само за денонощие е удвоил площта си. Според огнеборците ще са необходими няколко дни, за да се овладее стихията. Харесайте страницата ни във Facebook ", "date": "2019.02.06", "title": "Огромен пожар в Нова Зеландия изпепели близо 2000 хектара гора"}
{"url": "https://www.bgonair.bg/bulgaria/2019-02-06/poreden-sharan-na-vaditsata-mazh-dari-100-000-lv-na-alo-apashi", "text": "\r\n Фрапираща ало-измама в столицата. 71-годишен остави в градинка близо 100 000 лева и златни накити. Телефонната измама е станала на 25 януари, но мъжът е съобщил това в полицията едва вчера след като е гледал репортаж по медиите.  На 25 януари той получил телефонно обаждане, а мъжът в слушалката се представил за служител на полицията и помолим възрастния за съдействие. Това е познатата схема телефонните апаши.  Мъжът оставил парите и накитите в градинка в района на Транспортната болница. От СДВР предупреждават, че полицията и прокуратурата, или която и да е държавна институция, никога не иска пари от телефона. Също така призовава измамените да не се притесняват от физически заплахи по телефона. Предупреждават още, че мошениците звънят от провинцията или дори от чужбина.  От началото на годината всеки ден се регистрират една или две телефонни измами.  Харесайте Facebook страницата ни ", "date": "2019.02.06", "title": "Пореден шаран на въдицата: Мъж дари 100 000 лв. на ало-апаши"}
{"url": "https://www.bgonair.bg/lyubopitno/2019-02-06/miliarder-dari-100-mln-paunda-na-universiteta-v-keymbridzh", "text": "Британският милиардер и филантроп Дейвид Хардинг и съпругата му Клаудия дариха 100 милиона паунда на университета в Кеймбридж.  Една от най-престижните научни институции във Великобритания ще използва част от парите, за да финансира стипендиантска програма още през октомври, от която ще могат да се възползват над 100 докторанти.  Хардинг, който е завършил факултета по естествени науки в Кейбридж, е поискал част от средствата от дарението му да бъдат използвани за стипендии към студенти от групи, които не са широко представени в университета.  Предишното най-голямо дарение за Кеймбридж е това на фондацията на Бил и Мелинда Гейтс през 2000 г. в размер на 161 милиона паунда Харесайте страницата ни във Facebook ", "date": "2019.02.06", "title": "Милиардер дари 100 млн. паунда на университета в Кеймбридж"}
{"url": "https://www.bgonair.bg/world/2019-02-06/tramp-po-vreme-na-godishnata-si-rech-stena-s-meksiko-shte-ima", "text": "\r\n Очаквано Доналд Тръмп отново потвърди намерението си да изгради стена по южната граница на САЩ, която да служи като защита срещу нелегалната имиграция. Изявлението дойде по време на годишната му реч \"За състоянието на съюза\", която произнесе пред двете камари на Конгреса. Именно стената по граничната бразда с Мексико се превърна в ябълката на раздора с Конгреса и доведе до рекордно дълго блокиране на американското правителство в историята на страната. Американският президент Доналд Тръмп потвърди и срещата си с лидера на Северна Корея Ким Чен Ун на 27 и 28 февруари във Виетнам. Първата историческа среща на върха между Вашингтон и Пхенян се състоя на 12 юни миналата година в Сингапур. Тогава двамата лидери подписаха съвместен документ, предвиждащ ядрено разоръжаване на Корейския полуостров в замяна на гаранции за сигурност от САЩ. Тръмп беше категоричен, че отношенията му с Ким Чен Ун са добри, а избирането му за президент е предотвратило война със Северна Корея.", "date": "2019.02.06", "title": "Тръмп по време на годишната си реч: Стена с Мексико ще има"}
{"url": "https://www.bgonair.bg/world/2019-02-06/humanitarna-pomosht-ili-pretekst-za-voenna-namesa-vav-venetsuela", "text": "\r\n Има ли нужда Венецуела от хуманитарна помощ? Това е въпросът, по който се противопоставят управляващи и опозиция в поредния етап от кризата в латиноамериканската държава.  Самопровъзгласилият се за президент Хуан Гуайдо призова международната общност за помощ заради изключително тежката икономическа ситуация в страната. Съединените щати, Канада и Европейският съюз се отзоваха.  Действащият президент Николас Мадуро обаче определи това като претекст за военна намеса. Снощи венецуелската армия спря камиони с хуманитарна помощ на границата с Колумбия.  Стотици венецуелци продължават да купуват лекарства и други дефицитни в родината им стоки от съседните държави. Заради задълбочаващата се криза през последните 3 години над 2 милиона души са напуснали Венецуела. Харесайте страницата ни във Facebook ", "date": "2019.02.06", "title": "Хуманитарна помощ или претекст за военна намеса във Венецуела?"}
{"url": "https://www.bgonair.bg/economy/2019-02-06/za-da-namali-dalga-si-italiya-se-gotvi-da-prodade-imoti-za-2-mlrd-dolara", "text": "Италия се готви да продаде държавни имоти на стойност 1,8 млрд. евро (2,1 млрд. долара) в опит да овладее растящия дълг, съобщиха запознати с плана източници, цитирани от Bloomberg. Финансовото министерство определя имоти, които са собственост на държавата и на областни или местни администрации и могат да бъдат разпродадени. Това са предимно казарми, болници и офис сгради, които вече не се използват, казват източниците, пожелали да останат анонимни, тъй като планът не е публичен. Премиерът Джузепе Конте заяви, че правителството му очаква включените мерки в бюджета му да стимулират възстановяването през второто полугодие на 2019 г., въпреки че обявени миналия месец данни показаха, че страната е изпаднала в първата си рецесия от 2013 г. насам. Повечето икономисти очакват растежът тази година да бъде доста под определената от правителството цел от 1%. Тригодишният бюджетен план, одобрен през декември, включва цел за приходи от 950 млн. евро от разпродажба на имоти през 2019 г. и 150 млн. евро за всяка следваща година. Италианската държава и области притежават имотни активи в цялата страна, чиято обща стойност достига 283 млрд. евро, сочат данни на правителството от миналата година въз основа на около един милион активи, описани от министерството на финансите. Предишни официални данни, включващи по-голям брой имоти, определят общата стойност на активите на 425 млрд. евро. Държавният дълг на Италия през ноември достигна исторически връх от 2,35 трлн. евро, което е над 133% от брутния вътрешен продукт на страната миналата година. Тя е на второ място по най-високо съотношение на дълга спрямо БВП в ЕС след Гърция сред страните, които използват еврото. Предлаганият проект за продажба на имоти ще бъде подробно разяснен в идните няколко месеца, а първите имоти може да бъдат пуснати на пазара до края на годината, разкриват запознатите източници. Продължават разговорите за това как да бъдат пакетирани имотите. Възможно е те да бъдат раздробени на различни портфейли в зависимост от локацията и предназначението им, съобщават запознатите източници и допълват, че окончателният план все още не е определен. Това няма да е първият опит на Италия да набере капитал чрез продажби на имоти. Правителството на Силвио Берлускони не успя да привлече кандидати за пустеещи казарми в северната част на страната, което осуети перспективите за продажбата на хиляди контролирани от държавата имоти. Правителствата на Матео Ренци и Паоло Джентилони също не успяха да продадат неосновни държавни имоти. \"В исторически план италианските правителства успяват да постигнат само малка част от планираните продажби на имоти“, казва Стефано Джирола, портфолио мениджър в компанията Alicanto Capital в Милано. „Не мисля, че този път ще бъде различно. Италия все още има излишък от имотни активи за абсорбиране и не виждам голямо търсене на пазара за още“, допълва той. \r\nОсновното препятствие за купувачите са дългите процедури за презониране в Италия, които може да отнемат до три години, съобщават запознати източници. Финансовото министерство обмисля да предостави определена роля на държавния мениджър на активи Investimenti Immobiliari Italiani, като му позволи да инвестира наред с купувачите на имоти и да помага с реновирането и презонирането, допълват източниците. Правителството може да продаде имоти чрез процес на секюритизация, като Investimenti Immobiliari купи миноритарни дялове в инвестиционни инструменти, разказват източниците. Държавната банка Cassa Depositi e Prestiti също може да има роля, наддавайки за някои активи, допълват те. По време на посещение в САЩ миналия месец финансовият министър Джовани Триа заяви пред инвеститорите, че правителството е готово да започне планирането на приватизации в близко бъдеще, съобщи канцеларията му на 1 февруари, съобщава Наред с привлекателната доходност на държавните облигации Триа посочи възможностите за \"модернизиране на голяма и средна инфраструктура, а приватизациите на имотите и на други активи ще започнат скоро\". Снимка: Pixabay", "date": "2019.02.06", "title": "За да намали дълга си: Италия се готви да продаде имоти за 2 млрд. долара"}
{"url": "https://www.bgonair.bg/world/2019-02-06/7-etazhna-sgrada-se-sruti-v-istanbul-edin-chovek-zagina", "text": "Седеметажна сграда се срути в Истанбул. Един човек е загинал, двама са ранени. На място са изпратени спасителни екипи, които са започнали издирването на затрупани под руините хора. В блока живеят около 40 души. Според Си Ен Ен-Тюрк преди инцидента се е чула експлозия. В района живеят и много българи преселници. Няма информация за пострадали наши сънародници.", "date": "2019.02.06", "title": "7-етажна сграда се срути в Истанбул, един човек загина"}
{"url": "https://www.bgonair.bg/bulgaria/2019-02-06/zaradi-agresiven-patnik-avtobusi-280-i-94-se-udariha-v-studentski-grad", "text": "Инцидент в столичния градски транспорт. Мъж се качил в автобус от линията 94 в \"Студентски град\" и започнал да буйства, съобщиха за Bulgaria ON AIR от Центъра за градска мобилност.  Притеснил шофьора, който по невнимание се ударил в друг автобус от линията 280.  За щастие ударът е бил много лек и няма пострадали.  Агресивният пътник е задържан от полицията и е отведен в Седмо районно управление.", "date": "2019.02.06", "title": "Заради агресивен пътник: Автобуси 280 и 94 се удариха в \"Студентски град\""}
{"url": "https://www.bgonair.bg/bulgaria/2019-02-06/katastrofa-mezhdu-betonovoz-i-lek-avtomobil-na-patya-varna-dobrich-ima-zaginal", "text": "Един човек е загинал, а двама са пострадали при катастрофа между бетоновоз и лек автомобил на пътя Варна-Добрич около 19.20 часа тази вечер.  Ранените са в болница, все още не са ясни причините за инцидента.  Движението в района е ограничено, използват се обходни маршрути.", "date": "2019.02.06", "title": "Катастрофа между бетоновоз и лек автомобил на пътя Варна-Добрич, има загинал"}
{"url": "https://www.bgonair.bg/bulgaria/2019-02-06/popitay-makarov-poslanikat-na-rusiya-u-nas-shte-otgovarya-na-vaprosi-onlayn", "text": "Посланикът на Русия в София Анатолий Макаров ще отговаря на въпроси на български граждани по повод Деня на дипломатическия работник, който се отбелязва на 10 февруари.  Това обявиха от мисията в публикация във Facebook страницата си.  Постът стана истински хит в социалната мрежа. За броени часове българските граждани отправиха стотици питания към Макаров.  Потребители се интересуват кога Русия ще върне архивите на България, изнесени след влизането на Червената армия у нас през 1944 г.  Други пък се чудят кога ще има посещение на Владимир Путин в страната.  Разбира се сред коментарите има и десетки шеговити и откровено саркастични въпроси.", "date": "2019.02.06", "title": "Попитай Макаров: Посланикът на Русия у нас ще отговаря на въпроси онлайн"}
{"url": "https://www.bgonair.bg/world/2019-02-06/podpisvat-protokola-za-chlenstvo-na-makedoniya-v-nato", "text": "Днес официално Македония и 29-те страни членки на НАТО ще подпишат в Брюксел протокола за членство на страната в Алианса.  По покана на генералния секретар на Алианса, на срещата на Северноатлантическия съвет в централата на НАТО, ще участва и македонският министър на външните работи Никола Димитров.  След подписването на Присъединителния протокол, през следващите дни документът трябва да бъде ратифициран от парламента на Гърция, с което ще влезе в сила и Преспанският договор.  След това трябва парламентите на всички членки на Алианса да ратифицират Присъединителния протокол, а междувременно Скопие ще присъства на всички срещи на НАТО, като гост без право на глас. Харесайте страницата ни във Facebook ", "date": "2019.02.06", "title": "Подписват протокола за членство на Македония в НАТО"}
{"url": "https://www.bgonair.bg/sutreshen-blok/2019-02-06/ima-li-smisal-ot-novo-vpisvane-v-registar-na-targovtsite-na-goriva", "text": "\r\n Банкова гаранция за регистрация на бензиностанции няма да има, решиха депутатите на второ четене. Малките бензиностанции протестираха остро срещу първоначалните текстове, които предвиждаха 20 000 лева, за да бъдат вписани в регистъра за търговци на горива. Новият закон, който регламентира търговията с горива, ще влезе в сила след 6 месеца. Стефан Каменов, собственик на верига бензиностанции, коментира в студиото на , че няма смисъл от тази регистрация, защото търговците вече са регистрирани, за да могат да работят. , каза Каменов. Депутатът от \"Обединени патриоти\" Емил Димитров, който е от авторите на закона, обяви пред камерата на  , че тези промени са за изрядните търговци и няма да им струва нищо една подобна регистрация. , категоричен беше Димитров. Той посочи още, че няма да има мобилни бензиностанции, което по думите му притеснява част от собствениците. Димитров дори обвини част от тях, че искат едва ли не с новите закони да им се легализират незаконните обекти. Стефан Каменов от своя страна обвини законотворците в лобизъм, защото искат всички обекти да са стационарни по ЗУТ, което по думите му може да стане само, ако самата бензиностанция е голяма, а в малки общини е логично да няма такива, защото е нерентабилно. Харесайте и страницата ни във Facebook ", "date": "2019.02.06", "title": "Има ли смисъл от ново вписване в регистър на търговците на горива?"}
{"url": "https://www.bgonair.bg/reportazhi/2019-02-06/spored-prouchvane-stavame-vse-po-shtastlivi-i-vziskatelni-kam-zhivota", "text": "\r\n Българите са почти щастливи и стават все по-взискателни към качеството на живот. Това сочат данните от първия национален Индекс на щастието, направен по поръчка на списание \"Мениджър\". Проучването е национално представително за населението на възраст над 18 години и е проведено сред близо 1100 души. Най-голяма група от българите - 45%, се описват като почти щастливи, а 31 % като нещастни. Средният индекс на щастието за страната ни в края на 2018 г. е 56 точки, от 100 възможни. Средният глобален индекс е 60.9 точки.  Високите лични доходи, особено над 1500 лв., намаляват рязко относителния дял на нещастните, но не увеличават дела на щастливите у нас. Тоест парите прогонват нещастието, но не гарантират щастие. Най-щастливи у нас са хората в четиричленни домакинства - най-често семейства с две деца.  Обикновено учащите, хората на ръководни позиции и високо образованите определят себе си като щастливи. Социалните групи с най-висок дял \"нещастни\" са хората от малцинствата, пенсионерите, безработните, самотно живеещите, ниско образованите. Социална подкрепа от най-близките, физическото и психичното здраве и удовлетвореността от живота са основните фактори, за да се наречем \"щастливи\".  По редица измерения обаче сме чувствително под средното глобално равнище. У нас масово липсва удовлетвореност от работата, няма достатъчен достъп до култура, изкуство, образование. А качеството на околната среда е с близо 15 пункта по-ниско от средното за света, предаде Ива Григорова Харесайте ни във Facebook ", "date": "2019.02.06", "title": "Според проучване: Ставаме все по-щастливи и взискателни към живота"}
{"url": "https://www.bgonair.bg/sutreshen-blok/2019-02-06/milioni-ochakvat-prisazhdane-na-organ-a-v-turtsiya-veche-transplantirat-ratse", "text": "\r\n Около 2 милиона души по света очакват трансплантация на орган, голяма част от тях не успяват да дочакат този момент. Турция пък се оказа лидер в операциите, които даряват втори живот на пациентите, въпреки че и там много хора отказват даряването на органи по религиозни причини или липса на информираност.  Въпреки това Джихан е млад мъж, който е загубил ръцете си при трудова злополука, но получава нови от трупен донор. Операцията е извършена от турски екип, чиито ръководител е хирургът д-р Омер Юзкан, който разкри, че операцията на Джихан е била първата подобна в Турция и е направена с еднократно разрешение от властите в страната, защото законите по това време не са позволявали подобни интервенции. Хирургът казва също, че подобни операции се правят рядко и самите лекари не са запознати докрай с всички последствия или усложнения. Харесайте и страницата ни във Facebook ", "date": "2019.02.06", "title": "Милиони очакват присаждане на орган, а в Турция вече трансплантират ръце"}
{"url": "https://www.bgonair.bg/bulgaria/2019-02-06/navodni-se-podlezat-na-stolichnata-zhp-gara-sofiya-sever", "text": "\r\n \n Подлез на столичната жп гара София Север е наводнен, а преминаването по него е истинско препятствие за хората. Проблемът е от вторник сутрин, но все още не е решен.  В подлеза вече има осветление, след като заради водата и то бе изключено вчера. Отстраняването на аварията продължава. Вижте състоянието на подлеза в прикачената галерия. Харесайте страницата ни във Facebook ", "date": "2019.02.06", "title": "Наводни се подлезът на жп гара София Север"}
{"url": "https://www.bgonair.bg/bulgaria/2019-02-06/skandal-v-ns-delata-sreshtu-balgariya-v-strasburg-skaraha-deputatite", "text": "\r\n Сблъсък между БСП и ГЕРБ в парламента. Делата срещу България в Европейския съд по правата на човека в Страсбург скараха управляващи и опозиция. От доклад на правосъдното министерство става ясно, че за 2017 г. срещу България са заведени 623 дела. От постановени 65 съдебни решения страната ни е била осъдена по 31 дела. А според опозицията това ощетява българските данъкоплатци.", "date": "2019.02.06", "title": "Скандал в НС: Делата срещу България в Страсбург скараха депутатите"}
{"url": "https://www.bgonair.bg/bulgaria/2019-02-06/10-dushi-ostavat-v-bolnitsa-sled-tezhkata-katastrofa-na-am-struma", "text": "\r\n 10 души остават в болница след вчерашната верижна катастрофа на магистрала \"Струма\". Двама от тях са в тежко състояние, единият е с опасност за живота. Прокуратурата продължава да разследва причините за пътния инцидент. До късно снощи участъкът от АМ \"Струма\" край Сандански беше разчистван от смачканите до неузнаваемост автомобили, попаднали във верижната катастрофа.  Пострадалите при верижната катастрофа хора са с комбинирани травми. Все още се обмисля операция за някои от тях.  В болниците в Петрич и Благоевград също има пострадали от катастрофата, чието състояние обаче не предполага изписване.  Прокуратурата продължава да разследва тежкия пътен инцидент. Все още се изяснява дали само мъглата е причина за верижната катастрофа или неизправността на т.нар. \"интелигентна транспортна система\". Тя, освен управление на трафика и видеонаблюдение, трябва да информира и за метеорологичните условия на пътя. ", "date": "2019.02.06", "title": "10 души остават в болница след тежката катастрофа на АМ \"Струма\""}
{"url": "https://www.bgonair.bg/denqt-on-air/2019-02-06/glas-ot-gerb-iskame-chestni-i-demokratichni-izbori-vav-venetsuela", "text": "\r\n Борбата за власт във Венецуела между президента Николас Мадуро и лидера на опозицията Хуан Гуайдо скара президента Румен Радев и премиера Борисов. Още в понеделник Радев зае проруската позиция, че не бива да се намесваме. Правителството от своя страна отвърна като подкрепи повечето държави от ЕС, които признаха Гуайдо за временен президент. , отсече в студиото на  депутатът от ГЕРБ Христо Гаджев. Toй обясни, че страната ни иска да има обща позиция на Европейския съюз и страните от Латинска Америка, която да бъде гарант за провеждането на честни и демократични избори във Венецуела. , допълни още Гаджев. Русия към момента е единствената държава, която открито подкрепя режима на венецуелския президент.  Припомняме, че вчера премиерът Борисов свика Съвета по сигурност към Министерския съвет, който прие позиция, че България застава на страната на опозицията, водена от Хуан Гуайдо, както вече направиха останалите европейски държави.  ", "date": "2019.02.06", "title": "Глас от ГЕРБ: Искаме честни и демократични избори във Венецуела!"}
{"url": "https://www.bgonair.bg/denqt-on-air/2019-02-06/nov-sastav-na-tsik-i-vavezhdane-na-mashinno-glasuvane-nastoya-sotsialist", "text": "\r\n България официално подкрепи опозиционния лидер във Венецуела Хуан Гуайдо като президент на страната. Държавният ни глава Румен Радев призова страната ни да се въздържи от позиция. Темата стана повод за пореден сблъсък между управляващите и опозицията у нас.  \"Венецуела е тема, която отвлича вниманието на българските граждани. Нямаме стратегически интерес. Позицията на БСП е за ненамеса във вътрешната политика на страната. Колегите от ГЕРБ много ни подвеждат, когато казват, че Европа има единно мнение за Венецуела. Румъния, Италия, Словения имат позиция за ненамеса\", коментира депутатът от БСП Явор Божанков.  БСП настояват за провеждане на избори за нов състав на Централната избирателна комисия. ГЕРБ се опасяват, че комисията няма да бъде готова за евроизборите, ако й бъде сменен съставът.  \"Съставът трябва да се смени - така повелява законът. Трябва технологично време за новия състав, който да поеме функцията на комисията. Спазването на законите просто не отива на ГЕРБ. Кой би искал да преговаря с държава, която не спазва собствените си закони? ГЕРБ търсят път за поредна служебна победа на изборите. Най-важното нещо в България е изборното законодателство\", категоричен бе гостът в \"Денят ON AIR\".  Темата обхвана и въвеждането на машинно гласуване. Според социалиста този метод за провеждане на избори ще противодейства на невалидните бюлетини.  \"В момента невалидните бюлетини са около 5%. Това е една цяла политическа сила. ЦИК трябва да се промени, за да може българите да вярват в политическата система. Машинното гласуване ще премахне вредното вмешателство в изборния процес. Не можем да имаме специален подход към една специална група български граждани. Направили сме предложение за образователен ценз за членовете на регионалните комисии. Образователният ценз касае много големи реформи в държавата, за които управляващите нямат сила\", посочи Явор Божанков пред Bulgaria ON AIR.  Харесайте ни във Facebook ", "date": "2019.02.06", "title": "Нов състав на ЦИК и въвеждане на машинно гласуване, настоя социалист"}
