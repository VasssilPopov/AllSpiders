{"url": "https://www.bgonair.bg/economy/2018-01-10/sadim-ek-zaradi-spirane-na-evropari-za-zemedelski-razhodi", "text": "България ще сезира Общия съд на Европейския съюз заради решение на Европейската комисия, което изключва от еврофинансиране разходи за земеделие и ще подкрепи Полша в делото срещу новите екологични лимити по отношение на големите горивни инсталации. Позициите са били одобрени по време на заседанието на Министерския съвет днес, съобщават от правителствената пресслужба.  По делото, свързано със земеделието, правителството е приело позиция, с която да се оспорва решение за изпълнение (ЕС) 2017/2014 на Европейската комисия от 8 ноември 2017 г. Според българските власти при определянето на финансовата корекция ЕК е нарушила секторното законодателство за финансирането на селските райони, насоките за определяне на финансови корекции и правните принципи. Основен мотив на българските власти са неясните критерии и насоки на ЕК за обхвата на контрол. България иска съдът да отмени решението в частите от него, в които се изключват от еврофинансиране разходи за 11,6 млн. евро. Страната ни настоява и Европейската комисия да заплати съдебните разноски.  Повече по темата четете в ", "date": "2018.01.10", "title": "Съдим ЕК заради спиране на европари за земеделски разходи"}
{"url": "https://www.bgonair.bg/denqt-on-air/2018-01-10/nashite-firmi-bili-gotovi-za-evrofondovete-no-balgariya-izpuska-vazmozhnostta", "text": "\r\n От доклада на министъра на икономиката по време на Консултативния съвет за национална сигурност (КСНС) стана ясно, че български фирми имат потенциала да участват в Европейския фонд за отбрана. Такова е мнението на зам.-председателя на правната комисия в парламента от редиците на \"БСП за България\" Филип Попов. В студиото на той опроверга твърденията, че вече са изготвени проекти, с които можем да участваме и подчерта, че от доклада на Българската академия на науките (БАН) се вижда и научен потенциал България да кандидатства за този фонд. \"Закъсняваме с всички срокове за европейските фондове и от една златна възможност да се задвижи икономиката ни, която ни се предоставя сега, ще останем само посредник\", предупреди гостът на  По думите на Попов последният КСНС е полезен, защото е успял да \"хвърли светлина\" по нашата готовност за еврофондовете, но тя не е никак приветлива. \"Надявам се правителството, с нашата помощ на опозицията, да си свърши работата по този въпрос\", подчерта той. Според Филип Попов в \"невиждания политически консенсус\", който медиите забелязаха след заседанието, има \"нещо гнило\". \"България и правителството на Борисов не са готови за средствата, които ще бъдат предоставени за европредседателството, нито за отбранителните способности на Европа, но и за нашата национална сигурност също\", подкрепи мнението си той.    ", "date": "2018.01.10", "title": "Фирмите ни - готови за еврофондовете, но сме изпускали \"златна възможност\""}
{"url": "https://www.bgonair.bg/world/2018-01-10/asanzh-mozhe-da-izhvarchi-ot-posolstvoto-na-ekvador-v-london", "text": "Престоят на Джулиан Асанж в посолството на Еквадор в Лондон може би съвсем скоро ще бъде прекратен. Създателят на скандалния сайт \"Уикилийкс\" се укри в дипломатическото представителство през 2012 година, за да избегне съдебно преследване. В момента Еквадор търси посредник, който да помогне при преговорите с британските власти по предаването на Асанж. Той си навлече гнева на президента на Еквадор Ленин Морено с критичните си коментари в социалните мрежи по адрес на негови съюзници.", "date": "2018.01.10", "title": "Асанж може да изхвърчи от посолството на Еквадор в Лондон"}
{"url": "https://www.bgonair.bg/reportazhi/2018-01-10/putin-lyubimets-na-rusiya-i-kanadskata-kulinariya", "text": "\r\n Случайност или не? Едно от най-известните канадски ястия носи името на руския президент. Дали има реална връзка с държавния глава?  Любимец на руския народ, но и на канадската кулинария. Всъщност, руският президент Путин не за първи път е в центъра на гастрономическите изживявания.  През 2014 г. неговият лик се появява върху опаковката на шоколад. А през 2015 г. сладкарят Никита Гусев пресъздаде Владимир Путин от какао в цял ръст. \"Вкусният\" руски президент се оказва популярен и отвъд Океана. ", "date": "2018.01.10", "title": "Путин - любимец на Русия и канадската кулинария!"}
{"url": "https://www.bgonair.bg/lyubopitno/2018-01-10/skali-poluchi-zvezda-na-aleyata-na-slavata", "text": "Актрисата Джилиан Андерсън, прочула се с ролята на агент Скъли в хитовия сериал \"Досиетата Х\", получи звезда на Алеята на славата. Звездата на Андерсън е 2625-ата на прочутата алея в Холивуд. 49-годишната актриса не пропусна да благодари на Дейвид Духовни – екранният й партньор в култовата поредица в продължение на 25 години. Звездата на актьора, изиграл ролята на агент Фокс Мълдър, се намира в близост до тази на Андерсън.", "date": "2018.01.10", "title": "Скъли получи звезда на Алеята на славата"}
{"url": "https://www.bgonair.bg/lyubopitno/2018-01-10/astronavt-se-izvini-za-falshiva-novina", "text": "Астронавт Норишиге Канаи се извини за фалшивата новина, че е пораснал с 9 сантиметра само за три седмици в Космоса. След допълнителна проверка се оказало, че ръстът на японеца се е увеличил само с 2 сантиметра, и той обвини за допусната грешка \"неправилното измерване\". Вчера самият Канаи се похвали в социалните мрежи, че расте \"като растение\". По принцип астронавтите порастват в Космоса средно с 2 до 5 сантиметра. Това се получава заради липсата на гравитация, което позволява на гръбначните им прешлени да се разширят. Канаи изрази притеснение дали ще се побере с новия си ръст на руския кораб \"Союз\" при завръщането си на Земята, след приключването на мисията му през юни. Космическите кораби имат лимит на височината на астронавтите, която може да се окаже проблем.", "date": "2018.01.10", "title": "Астронавт се извини за фалшива новина"}
{"url": "https://www.bgonair.bg/world/2018-01-10/76-po-rihter-raztarsi-karibsko-more", "text": "Мощен трус от 7,6 по скалата на Рихтер разтърси тази нощ Карибско море, северно от Хондурас. Земетресението е било на дълбочина от 10 км.  Засега няма данни за жертви и щети. Властите обаче предупредиха, че има опасност от цунами в района на труса.", "date": "2018.01.10", "title": "7,6 по Рихтер разтърси Карибско море"}
{"url": "https://www.bgonair.bg/sutreshen-blok/2018-01-10/ekspert-strukturata-ndrangeta-poddarzha-bvp-pochti-kolkoto-balgariya", "text": "\r\n Удар по калабрийската мафия \"Ндрангета\". Близо 200 членове на една от водещите италиански мафиотски организации бяха арестувани при операция в Италия и Германия. Два престъпни клана се били внедрили в различни бизнеси в двете страни - най-вече в хранително-вкусовата промишленост, събирането на отпадъци и погребалните услуги. Дали това е победа в цялостната война, която се провежда от много време в Италия, или е малък успех за властите? Може ли да се направи с връзка с родната действителност? Според   се е превърнала в най-силната мафиотска структура в Италия, като поддържа БВП почти колкото България, което говори за силата на фамилиите там. \", коментира още експертът в \" \". По думите му има много остра дискусия в Италия какво точно се случва в момента и дали организираната престъпност може да бъде преборена с ареста на 200 души. \" \", отбеляза още Везлов. Мнението на другия гост в  , е, че тези действия от страна на италианската полиция са свързани с предстоящите избори през март тази година. \" \", обобщи журналистът пред  Ангелов смята, че мафията е свързана с усвояването на европейски фондове, направата на инфраструктурни проекти, с много ресторанти и барове в чужбина, извозването на боклука и хазарта. \" \", отбеляза Борис Ангелов.", "date": "2018.01.10", "title": "Експерт: Структурата \"Ндрангета\" поддържа БВП почти колкото България"}
{"url": "https://www.bgonair.bg/world/2018-01-10/nay-malko-13-zaginali-i-desetki-zhertvi-zaradi-kalni-svlachishta-v-kaliforniya", "text": "\r\n Най-малко 13 души загинаха при свлачища, помели къщи в Южна Калифорния след силна буря, донесла със себе си проливни дъждове. Над 160 души са ранени, а властите издадоха заповед за евакуация от района на бедствието.  Припомняме, че преди седмици Калифорния беше изпепелен от огромни пожари, а придошлите води, в комбинация с липсата на растителност, създадоха предпоставка за свличането на земна маса.  Издирването на затрупани хора продължава в най-тежко засегнатия от стихията град Монтесито,  югозападно от Лос Анджелис.", "date": "2018.01.10", "title": "Най-малко 13 са загиналите  заради кални свлачища в Калифорния"}
{"url": "https://www.bgonair.bg/bulgaria/2018-01-10/sofiya-pod-blokada-9-protesta-blokirat-stolitsata", "text": "9 протеста в столицата окупират откриването на председателството на България на Съвета на ЕС. София ще бъде блокирана заради демонстрация на служителите на МВР, както и заради двата протеста \"За\" и \"Против\" изграждането на втори кабинков лифт в Банско. Още от сутринта на улицата излизат хора, обявили се в подкрепа на Истанбулската конвенция, която сериозно разбуни духовете у нас.", "date": "2018.01.10", "title": "София под блокада, 9 протеста блокират столицата"}
{"url": "https://www.bgonair.bg/bulgaria/2018-01-10/karash-neizpraven-avtomobil-prekratyavat-mu-registratsiyata", "text": "\r\n Сурови мерки срещу водачите на неизправни автомобили. Служебно ще се прекратява регистрацията на коли, в случай на установяване на опасни нередности на задължителния годишен технически преглед.  Предстои агенция \"Автомобилна администрация\" да спусне новите изисквания до пунктовете за технически прегледи. Регистрационни табели в случай на опасни неизправности няма да бъдат сваляни. Информацията за повредата ще отива в системата на агенция \"Автомобилна администрация\", оттам в тази на \"Пътна полиция\" и едва тогава регистрацията ще се прекратява служебно.  В графата опасни повреди влизат отработени газове извън нормата, неизправности в кормилната уредба, а също така и в спирачната система. Освен тях съществуват значителни и незначителни повреди, а коя повреда в коя графа влиза - ще решава техническото лице.  Въпреки че статистика няма, от следващата година ще има единен електронен стикер за технически преглед. Предвижда се и глоба от 2000 до 7000 лева за превъртане на километража. ", "date": "2018.01.10", "title": "Караш неизправен автомобил - прекратяват му регистрацията"}
{"url": "https://www.bgonair.bg/denqt-on-air/2018-01-10/otbranata-izliza-na-preden-plan-v-navecherieto-na-evroshefstvoto-ni", "text": "\r\n Президентът Румен Радев свика заседание на Консултативния съвет за национална сигурност, а основна тема бяха мерките по сигурността по време на българското председателство на Съвета на Европейския съюз. Кои са важните изводи от заседанието на КСНС? \"Хубавото е, че се постигна консенсус между Президентството и правителството относно бъдещото развитие на отбраната, разходите за отбрана и ролята на България в европейската отбрана\", посочи депутатът от ГЕРБ Христо Гаджев пред Bulgaria ON AIR. По време на европредседателството ни темата трябва да бъде поддържана и поставяна на дневен ред, тъй като така ще можем да постигнем прогрес, смята той. Народният представител прогнозира, че през следващата година ще има допълнителни 150 млн. лева за отбрана у нас, а се очаква заплатите на военнослужещите да бъдат увеличени с около 30%. \"Изключително важно е да участваме в създаването на нови високи технологии и чрез тях да модернизираме Българската армия\", отбеляза гостът в предаването \"Денят ON AIR\". Председателят на Европейската комисия Жан-Клод Юнкер се изказа ласкаво за развитието на България в навечерието на еврошефството ни. В контекста на неговото изказване Христо Гаджев посочи, че най-голямата тънкост е да съчетаем нашите национални приоритети с общия европейски интерес.  Според него по време на европредседателството ни не трябва да тропаме по масата, а да покажем, че можем да водим преговори и да постигаме решения. \"Пътят към еврозоната е важен за България. Ако искаме да сме в сърцето на Европа, една от основните теми е точно еврозоната\", категоричен бе Гаджев.  ", "date": "2018.01.10", "title": "Отбраната излиза на преден план в навечерието на еврошефството ни"}
{"url": "https://www.bgonair.bg/denqt-on-air/2018-01-10/patriot-obedinena-evropa-e-sred-parvite-voenni-sili-v-sveta", "text": "\r\n , заяви пред   депутатът от \"Обединени патриоти\"  . Европейският фонд за отбрана е нещо ново, което тръгва и в Европа има разбиране, че трябва да се води активна политика по темата, смята той. Доц. Михов обаче посочи, че отбранителният фонд на Европа няма да реши проблемите на нашата отбрана. По думите му на вчерашния Консултативен съвет за национална сигурност е станала ясно, има необходимост от сериозно увеличване на разходите за отбрана и то по-бързо от предвиденото. \" \", коментира гостът  . Депутатът от \"Обединени патриоти\" коментира и поредицата от протести на еколози срещу решението за изграждане на втори кабинков лифт в Банско. Той подчерта, че кабинковата линия не премахва законовите екологични изисквания на инвестиционната дейност.  Според доц. Михов твърденията на природозащитниците за унищожаване на природен парк \"Пирин\" са хипотетични и злоупотребяват със страховете на хората.  \"Банско има изключителен потенциал за целогодишен туризъм\", настоя гостът в студиото на Владимир Сиркаров. По повод гласуването на Истанбулската конвенция, която изправи на нокти Патриотите, доц. Милен Михов заяви: Насилието над жени е тема, по която има обществено съгласие. Когато се говори за Истанбулската конвенция, трябва да кажем, че там има текстове, които ясно се разграничват с разпоредбите на Конституцията за пол и брак.  ", "date": "2018.01.10", "title": "Патриот: Обединена Европа е сред първите военни сили в света!"}
{"url": "https://www.bgonair.bg/bulgaria/2018-01-10/othvarliha-vetoto-na-radev-varhu-antikoruptsionniya-zakon", "text": "\r\n Парламентарната комисия по правни въпроси отхвърли ветото на президента Румен Радев върху антикорупционния закон. Очаква се същото да се случи и в пленарната зала на НС. Текстовете ще влязат за ново гласуване до края на седмицата, след като държавният глава ги върна с мотив, че не гарантират ефективна борба с корупцията. \"Това не е изненадващо за мен. Всички дебати около антикорупционния закон, и особено събитията от днес, наистина показват, че няма политическа воля за реална, всеобхватна и ефективна борба с корупцията. Явно тази борба ще продължи да се води от гражданите и от медиите\", коментира президентът Радев.", "date": "2018.01.10", "title": "Отхвърлиха ветото на Радев върху антикорупционния закон"}
{"url": "https://www.bgonair.bg/bulgaria/2018-01-10/15-elektromobila-shte-vozyat-bezplatno-10-hil-evrodelegati", "text": "\r\n \n 15 електрически автомобила ще превозват безплатно около 10 хил. делегати на българското председателство на Съвета на Европейския съюз. Колите са предоставени от \"Рено Нисан България\", които са партньори на българското председаделство. Електромобилите ще бъдат управлявани от 15 шофьори в следващите 6 месеца. Цената на такъв автомобил е 70 хил. лева, а максималният му пробег с едно пълно зареждане на батерията е 140 км. За улеснение на шофьорите на Летище София са изградени 3 нови зарядни станции, които ще останат за употреба от гражданите и след края на председателството. За да се ориентират по-лесно европейските гости, подът на летището е облепен със специални знаци, които да ги насочват към електромобилите. \r\n", "date": "2018.01.10", "title": "15 електромобила ще возят безплатно 10 хил. евроделегати"}
{"url": "https://www.bgonair.bg/bulgaria/2018-01-10/spasitelna-operatsiya-na-3-mesechno-bebe-be-provedena-v-pirogov", "text": "\r\n В \"Пирогов\" спасиха живота на 4-месечено момиченце с огромен тумор на черния дроб. Операцията е извършена от детския хирург д-р Цветко Георгиев от \"Пирогов\" и проф. Никола Владов от ВМА. \r\n  \r\nЛекарите обясняват, че детето се е родило с тумор, но толкова голям наистина се среща рядко. Седмица след операцията прогнозите за състоянието на детето са положителни. Тя ще води нормален начин на живот, са прогнозите на медиците.", "date": "2018.01.10", "title": "Спасителна операция на 4-месечно бебе в \"Пирогов\""}
{"url": "https://www.bgonair.bg/bulgaria/2018-01-10/bsp-iska-borisov-da-bade-izslushan-zaradi-poslednite-kriminalni-prestapleniya", "text": "\r\n \"Червените\" ще настояват това да бъде първа точка в дневния ред на парламента. В четвъртък в Комисията по вътрешна сигурност и обществен ред в парламента са поканени на изслушване вътрешният министър и главният секретар на МВР, както и главният прокурор, за да стане ясно какви мерки се предприемат за гарантиране на сигурността.      ", "date": "2018.01.10", "title": "БСП иска изслушване на Борисов заради тежките престъпления"}
{"url": "https://www.bgonair.bg/bulgaria/2018-01-10/signal-za-bomba-evakuira-dvata-terminala-na-letishte-sofiya", "text": "\r\n Евакуираха и двата терминала на летище София заради сигнал за бомба!  Обстановката на Терминал 1 в момента е спокойна, но точно в 13:20 ч. бе получен сигнал взривно устройство, предаде репортерът на Bulgaria ON AIR Ива Григорова. Намиращите се на двата терминала хора бяха изведени навън. Час по-късно се оказа, че бомба няма. Полицията реагира веднага, служителите на \"Гранична полиция\" с кучета отцепиха движението и не пускаха колите да паркират на паркингите на двата терминала. Стотици хора прекараха по-малко от час пред терминалите, след като стана ясно, че няма бомба. Някои от тях се опасяваха, че няма да успеят да хванат полетите си. Сигналът за бомбата бе подаден минути, след като министърът, отговарящ за европредседателството ни - Лиляна Павлова, представи електроавтомобили, които ще използват евроделегатите у нас. Отменени полети нямаше. Около 14:30 ч. летището продължи да работи нормално. Снимки: Ива Григорова, Bulgaria ON AIR", "date": "2018.01.10", "title": "Сигнал за бомба евакуира двата терминала на Летище София!"}
{"url": "https://www.bgonair.bg/bulgaria/2018-01-10/pozhar-pogubi-trima-dushi-v-selo-kamen", "text": "\r\n Трима души загинаха при пожар в къща в село Камен - община Стражица. Напълно изгоряла е двуетажна къща.  Сигналът е бил подаден от жителите на съседна къща рано сутринта. На мястото са пристигнали две пожарни, но са заварили постройката вече изгоряла.  От нея е извадено тялото на 76-годишен мъж, вътре е била и 74-годишната му съпруга. Предполага се, че заедно с тях е била и 54-годишната им дъщеря.", "date": "2018.01.10", "title": "Пожар погуби трима души в село Камен!"}
{"url": "https://www.bgonair.bg/bulgaria/2018-01-10/danachna-kampaniya-2018-startira-nyakoi-shte-platyat-1-po-malko", "text": "\r\n С 1% ще могат да намалят годишния си данък хората, които през 2017 г. са получили всичките си доходи по безкасов път и са платили 80% от разходите си по същият начин. Това съобщиха от Националната агенция за приходите (НАП) при старта на данъчна кампания 2018. Годишните данъчни декларации за доходите, различни от трудовите, ще се подават до 30 април. Тези, които го направят по електронен път до края на януари, ще могат да ползват 5% отстъпка от данъка за довнасяне.", "date": "2018.01.10", "title": "Данъчна кампания 2018 стартира, някои ще платят 1% по-малко"}
{"url": "https://www.bgonair.bg/bulgaria/2018-01-10/borisov-predlaga-na-politsaite-oshte-bilbordi", "text": "\r\n Сред протестите утре е и този на полицаите. Вчера беше свален билбордът им, с който те искаха да изпратят послание на недоволство, заради ниските си заплати. Той беше разположен в центъра на София, откъдето ще преминават кортежите на делегатите. Причината за свалянето му е по нареждане на Тихомир Младенов, управител на фирмата, която го е поставила. Той е преценил, че с билбордът е търсен политически скандал. Според синдикалната федерация на полицаите обаче на фирмата е платено, има договор, проверен от юристи и те не са получили обяснение защо е премахнат билбордът.  Премиерът Бойко Борисов пък обяви днес, че е разпоредил да се дадат на полицаите колкото искат билбордове, предназначени за реклама на председателството. Той обясни, че така европейските представители ще са наясно със заплатите и пенсиите у нас, когато ще бъде гледан бюджетът за следващия период. От своя страна служителите на МВР отказаха да ползват още билбордове, а искат да бъдат взети реални решения за увеличаване на доходите на полицаите и че искат среща с премиера.", "date": "2018.01.10", "title": "Борисов предлага на полицаите още билборди"}
{"url": "https://www.bgonair.bg/bulgaria/2018-01-10/pozhar-izpepeli-napalno-dvuetazhna-kashta-v-selo-kamen", "text": "Пожар във великотърновското село Камен. Предполага се, че огънят е взел жертви, но тела досега не са намерени. Изцяло е унищожена двуетажна къща.  По информация на кореспондента на Bulgaria ON AIR Мирела Дончева повече от 10 часа вече гори постройката, но все пак по-голямата част от огнената стихия е овладяна.  В къщата е живяло възрастно семейство и тяхната 54-годишна дъщеря. Телата им обаче не са намерени. Разследващите все още са вътре и огледите продължават.  Все още не е ясно откъде са тръгнали пламъците. Основната версия на пожарникарите е, че е станал проблем в електрическата инсталация. ", "date": "2018.01.10", "title": "Пожар изпепели напълно двуетажна къща в село Камен"}
{"url": "https://www.bgonair.bg/bulgaria/2018-01-10/ogranichavat-dvizhenieto-v-tsentara-na-stolitsata", "text": "\r\n От днес в 17:30 часа движението, паркирането и престоят в карето около Народния театър ще бъде забранено заради официалното откриване на българското председателство, което ще се състои утре. Синята зона също ще бъде недостъпна за шофьорите.  Ограничението ще важи до края на петъчния ден, когато районът ще бъде напълно достъпен и забраните ще бъдат премахнати. Властите са предупредили магазините и другите търговски обекти наоколо, че е възможно да трябва да спрат работа.  Част от градския транспорт в района също може да бъде спрян или пренасочен.  Зам.-кметът по транспорта на София Евгени Крусев обясни, че в деня на официалното откриване на европредседателството се очакват 11 протеста, които ще затруднят още повече трафика в столицата. Столичната община апелира гражданите да отделят повече време за пътуване.    ", "date": "2018.01.10", "title": "Ограничават движението в центъра на София"}
{"url": "https://www.bgonair.bg/bulgaria/2018-01-10/pravitelstvoto-testva-zalata-za-evrozasedaniyata", "text": "Снимка: Олег Попов, Bulgaria ON AIR \r\n От днес охраната около НДК става още по-засилена. От два месеца постепенно се въвеждат допълнителни мерки за сигурност. Вече при влизане в сградата се преминава през скенери, което отнема време. Затова и трябва хората, които посещават събития в НДК, да си предвиждат повече време. \n Това обясни шефът на сигурността в Националния дворец на културата Лъчезар Милушев. Заместник-директорът на СДВР старши комисар Антон Златанов пък обясни, че планираните за утре протести ще затруднят много повече движението в София, отколкото спирането на движението и затварянето на улици в центъра на столицата. Днешното правителствено заседание също се проведе в НДК, в зала 3, където ще са и заседанията на Европейския съвет. Докато тестваше залата, правителството отпусна повече средства за образование. ", "date": "2018.01.10", "title": "Правителството тества залата за еврозаседанията"}
{"url": "https://www.bgonair.bg/sutreshen-blok/2018-01-10/sofiya-pod-blokada-zaradi-predsedatelstvoto-kade-promenyat-dvizhenieto-v-stolitsata", "text": "\r\n Във връзка с официалното откриване на европредседателството центърът на София ще бъде блокиран. Къде обаче движението в столицата ще бъде променено? От днес се забранява паркирането и престоя в района около Народния театър - в карето между улиците \"Гурко\", \"Раковски\", бул. \"Цар Освободител\" и \"Княз Александър I\".  По думите на   от днес - 10 януари, почват да влизат повечето забрани, свързани с ограничаване на движението в част от центъра на столицата. \" \", обяви зам.-кметът на София по транспорта в \" . Той уточни, че за целия период на българското председателство ще бъде забранено паркирането на двата паркинга около НДК. \" \", категоричен бе той пред  . Крусев е на мнение, че магазините и другите търговски обекти в района няма да пострадат от забраната за движение. Зам.-кметът коментира и замърсеният въздух в столицата. Той отбеляза, че до края на февруари ще бъде обсъден и приет план от Столичния общински съвет за качеството на атмосферата, който трябва да намали рязко вредните емисии. ", "date": "2018.01.10", "title": "София под блокада заради председателството! Къде променят движението в столицата?"}
{"url": "https://www.bgonair.bg/sutreshen-blok/2018-01-10/3-sistemi-izmervat-vazduha-u-nas-dannite-im-zloveshto-si-protivorechili", "text": "\r\n Имаме 3 системи за измерване праховите частици във въздуха у нас, като и трите дават три различни вида данни на гражданите, които зловещо си противоречат! Така коментира в  общинският съветник Венци Мицов мръсния въздух, който диша България и, най-вече, София. Страната ни отново \"сложи похлупака на замърсения въздух\". Вече 9 ден от началото на 2018 г. системите в цялата страна за измерване отчитат опасни прахови частици в над 10 града. Най-сериозен е проблемът в столицата. \"Системата за ранно прогнозиране на БАН ни дава красива картина, в която всичко е наред, чудесно, но я има и системата, която гражданите сами са изградили - \"Air Sofia\". Тя показва съвсем друга перспектива. Третата система у нас вчера също е мерила и показала многократно повишаване на праховите частици. Вчера въздухът можеше да се реже с нож\", възмути се Мицов. Темата пред   коментира и бившият кмет на София Стефан Софиянски. Той подчерта, че проблемите с въздуха не зависят до такава степен от градоначалника на съответния град.  \"Смятам, че се работи по проблема, но мерките не могат да бъдат толкова ефикасни, защото това е въпрос на доста сериозни натрупвания, а и на климатични условия\", обясни Софиянски. Бившият кмет посочи, че по време на неговото управление на столицата бюджетът за поддържане чистотата в София е бил 60 млн. лв., а сега те са около 160 млн. лв. Което предполага, продължи той, че при такова финансиране трябва да има и по-активно почистване на столичните улици.", "date": "2018.01.10", "title": "3 системи измерват въздуха у нас - данните им зловещо си противоречили "}
{"url": "https://www.bgonair.bg/bulgaria/2018-01-10/tezhka-katastrofa-s-lineyka-i-avtobus-kray-omurtag-ima-zaginal", "text": "Тежка катастрофа е станала тази нощ на пътя София – Варна в района на община Омуртаг.  Ударили са се линейка и автобус с пътници, загинал е шофьорът на линейката, съобщи МВР. В автобуса са пътували около 20 души, сред тях няма сериозно пострадали. Линейката е ведомствена – на търговишко предприятие. В нея е пътувал само шофьорът. Пътниците в автобуса са извозени към крайната си дестинация с друг транспорт. Сигналът за инцидента е подаден към 3:50 ч. Пътят София – Варна остана затворен до към 8 ч. \r\n  ", "date": "2018.01.10", "title": "Тежка катастрофа с линейка и автобус край Омуртаг, има загинал"}
{"url": "https://www.bgonair.bg/sutreshen-blok/2018-01-10/mlad-pisatel-tragva-po-patya-na-piligrimite-za-da-otkrie-mira-v-sebe-si", "text": "\r\n Един млад журналист, писател, пътешественик, тръгва по пътя на пилигримите, за да намери мира в себе си. Приключението си Тихомир Иванов описва в \"Камино: Пътят на завръщането\", където крайната точка е църквата \"Сантяго де Компостела\". \"Отидох дотам заради житейските катаклизми, които ми поднесе животът. Хазяйката ми, която ми беше много близък приятел, почина, останах без работа на рождения си ден... Попаднах в сериозни сътресения и не виждах изход\", разказа в  писателят. Иванов подчерта, че промяната след такова пътуване е неизбежна. Отишъл е до Испания, за да търси мира в себе си, да се справи с вътрешните си демони, да се пречисти от битовизмите. \"Нужно е време да филтрираш съзнанието си, но си заслужава\", категоричен бе гостът на   ", "date": "2018.01.10", "title": "Млад писател тръгва по пътя на пилигримите, за да открие мира в себе си"}
{"url": "https://www.bgonair.bg/reportazhi/2018-01-10/ubiystvoto-na-petar-hristov-e-zaradi-ikonomicheski-interesi-smyata-ekspert", "text": "\r\n Показното убийство на бизнесмена Петър Христов е мотивирано заради нарушени икономически интереси. Това смята експертът по сигурност професор Димитър Иванов.  Според него не може да се смята, че престъплението е извършено заради помощта, кяото Христов е оказвал на полицията, както обяви Цветан Цветанов. \"От професионална гледна точка е изключително некомпетентно да се прави такова изказване от човек, свързан със службите\", заяви професор Иванов в студиото на  . Той подчерта, че едно такова престъпление струва много пари, които някой трябва да плати и да е намерил квалифициран човек, който да го извърши. Според Иванов големите проблеми у нас са заради разделението на властите. \"Съдебната, законодателната и изпълнителната власт трябва да работят компетентно, независимо една от друга и да се контролират\", обясни професор Димитър Иванов пред  . Според него именно независимостта на властите системно е нарушавана в последните 30 години.", "date": "2018.01.10", "title": "Убийството на Петър Христов е заради икономически интереси, смята експерт"}
{"url": "https://www.bgonair.bg/sutreshen-blok/2018-01-10/institutat-po-patna-bezopasnost-shte-predlozhi-merki-za-spravyane-s-visokata-smartnost-pri-ptpp", "text": "\r\n Институтът по пътна безопасност организира днес пресконференция от 13 часа, в която ще предложи на държавата мерки за справяне с високата смъртност при пътнотранспортни произшествия. \"Освен че предлагаме анализ на проблемите, ние даваме и конкретни решения. Едното от тях е методология, с която да се подобри безопасността на пешеходните пътеки, също така промяна в санкциите за нарушенията на шофьорите, обособяване на термин като \"системен нарушител\" и др.\", изброи експертът Диана Русинова пред  От студиото на  бе отправен въпрос към нея как Институтът ще успее да постигне желаните промени на фона на редицата изменения в Закона за пътищата, ангажирането на десетки организации с пътните проблеми, които пак не водят до намаляване жертвите на ПТП. \"Ние предлагаме решение на всички проблеми, свързани с транспортната безопасност. Вече сме над 140 души. Колкото повече хора са ангажирани с този казус, колкото повече се чува нашият глас, толкова вариантите, които предлагаме, ще се взимат под въпрос\", убедена е експертът. Диана Русинова коментира и реорганизацията в столицата след поемането на европредседателството, което доведе до притесненията, че ще се образуват задръствания в засегнатите участъци, през които ще преминават евроделегатите. Според експерта реорганизацията е необходима от гледна точка безопасността на гостите. \"Проблемът обаче е, че извън обезопасения периметър, от Столичната община и МВР никой не се е погрижил да се осигури нормалното функциониране на града\", подчерта Русинова. По думите ѝ вече е трябвало да влезе в употреба системата за контрол на трафика, която да покаже възможностите,  чрез които да се избегнат задръствания в столицата.", "date": "2018.01.10", "title": "Институтът по пътна безопасност предлага мерки за справяне с високата смъртност при ПТП"}
{"url": "https://www.bgonair.bg/reportazhi/2018-01-10/grupa-funky-miracle-izdade-debyuten-album", "text": "\r\n Името на дебютния албум е \"Fly\", а в 10-те парчета, които той съдържа, са смесени много стилове. Има и няколко експериментални неща. \"Така се казва първото парче, което направихме с бандата и тогава не звучеше, както в албума\", обясни барабанистът на \"Funky miracle\" Радо Казаков в студиото на  . Той разказа също, че цялата банда се е събрала още по време на обучението им в музикалното училище и то по време на избираем предмет. \"В един просто решихме да си направим собствен проект с наша музика и така се събрахме\", подчерта Казаков пред  .", "date": "2018.01.10", "title": "Група \"Funky miracle\" издаде дебютен албум"}
{"url": "https://www.bgonair.bg/sutreshen-blok/2018-01-10/svaliha-protestniya-bilbord-na-politsaite", "text": "\r\n Синдикалната федерация на служителите на МВР използва интересен подход, за да информира за ниските си заплати европейските чиновници, които ще пристигат у нас. Билбордът, който беше поставен в центъра на София обаче вчера е бил премахнат. Това сподели Илия Хрисимов, заместник-председател на СФСМВР. \"Вчера, късен следобед, получихме съобщение от фирмата, с която имаме сключен договор, че билбордът ще бъде свален\", обясни Хрисимов в студиото на  . Той подчерта, че на фирмата е платено, има договор, но синдикалната организация не е получила обяснение за премахването.  Контрактът е бил сключен за две седмици, като организацията на служителите в МВР са планували след 15 януари да бъдат поставени и още подобни билбордове. Илия Хрисимов обаче обясни, че не се знае дали това ще стане. \"Обществото ще си даде своя отговор защо е свален този билборд. Утре е откриването на председателството, планирали сме протест от 18 часа - ще бъдем пред телефонната палата\", информира Хрисимов пред  . Той допълни още, че полицаите протестират още от лятото и че техните искания все още не са удовлетворени. Във връзка с тежките престъпления от началото на годината обаче, Илия Хрисимов обясни, че служителите не са спирали да работят и няма как да спрат. По думите му обаче, ниските заплати правят професията все по-непривлекателна. Вижте още: \r\n  ", "date": "2018.01.10", "title": "Свалиха протестния билборд на полицаите"}
