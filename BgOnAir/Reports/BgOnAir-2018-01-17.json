{"url": "https://www.bgonair.bg/lyubopitno/2018-01-17/unikalna-fotografska-izlozhba-po-povod-140-godini-ot-osvobozhdenieto", "text": "\r\n Навръх своя рожден ден д-р Тошо Пейков представи изложба посветена на 140 години от Освобождението на България. В Регионалния исторически музей-София е подредена фотографската изложба \"Епопея за незабравимите български опълченци\". Тя е част от поредицата \"България в блясък\". Снимките показват важни моменти от българската история, като много от тях са били в много лошо състояние, но са възстановени благодарение на художници.  В изложбата са включени още биографиите и образите на лекари и свещеници, също дали живота си за свободата на България. ", "date": "2018.01.17", "title": "Уникална фотографска изложба по повод 140 години от Освобождението"}
{"url": "https://www.bgonair.bg/denqt-on-air/2018-01-17/rusiya-izgrazhdala-kiberarmiya-smyata-ekspert-po-kibersigurnost", "text": "\r\n Русия е една от страните, които градят киберармия и това е бизнес, с който се занимава самата държава. Това сподели  \"Тя обучава хората, тя им дава ресурсите, тя им дава задачите\", каза той в студито на  Иванов обаче подчерта, че по подобие на Русия действат и други страни като САЩ, Австралия, Индия и Китай.  \"Да хвърляме вината върху Русия, че прави така, както всички останали нейни геополитически врагове, е нелепо\", коментира пред   Спас Иванов. Експертът по киберсигурност посъветва още хората, които имат пропуснати повиквания от непознати номера да внимават какви са тези номера.  \"Повечето смартфони ви показват държавата, от която ви търсят. Когато видите непозната държава, това са неща, които трябва да предизвикат съмнение\", подчерта Иванов в  . Той обясни, че тази измама, при която връщаме пропуснато обаждане към непознат номер, се извършва от машина, която открива телефонни номера в социални мрежи и други достъпни места. Прави по хиляди обаждания, а ако върнем едно такова, може цената да стигне до 20 лева за минута.", "date": "2018.01.17", "title": "Русия изгражда киберармия, смята експерт по киберсигурност"}
{"url": "https://www.bgonair.bg/world/2018-01-17/katalunskiya-regionalen-parlament-s-parvo-zasedanie-sled-predsrochnite-izbori", "text": "Щe бъде ли управлявана Каталуния от премиер в изгнание? Днес регионалният парламент в Барселона се събира на първото си заседание след предсрочните избори на 21 декември. Очаква се на него двете сепаратистки партии да предложат за премиер бившия лидер Карлес Пучдемон. Те настояват той да управлява от разстояние по интернет. Според юристи обаче това би било неконституционно. Пучдемон е в Брюксел заедно с четирима бивши каталунски министри от края на октомври насам. Испанското правосъдие ги разследва за бунт срещу държавата и ако прекрачат границата ги очаква арест. Испанският премиер Мариано Рахой вече обяви, че ако Пучдемон бъде избран от парламента, Мадрид няма да върне автономията на Каталуния.  ", "date": "2018.01.17", "title": "Каталунският регионален парламент с първо заседание след предсрочните избори"}
{"url": "https://www.bgonair.bg/economy/2018-01-17/strah-ot-regulatsii-tsenata-na-bitkoyna-padna-pod-10-000-dolara", "text": "Цената на биткойна падна до под 10 000 долара за брой на базираната в Люксембург борса Bitstamp за първи път от ноември насам, след като разпродажбите му продължават за втори пореден ден на фона на опасенията, че регулаторните органи могат да наложат по-строга политика спрямо виртуалните валути.  Най-високата си стойност криптовалутата достигна в средата на декември, когато се разменяше за около 20 000 долара преди пускането на фючърсната търговия. Над 200 млрд. долара са изтрити от глобалния пазар на криптовалути по време на разпродажбите в сряда, обобщава CNBC. Общата пазарна капитализация на цифровите валути във вторник възлизаше на 653,8 млрд. долара според данни на Coinmarketcap.com.  Разпродажбите бяха предизвикани от притеснения за въвеждане на по-строги регулации на ключовите пазари за криптовалутите – Южна Корея и Китай. Повече по темата четете в  Снимка: Pixabay.com", "date": "2018.01.17", "title": "Страх от регулации: Цената на биткойна падна под 10 000 долара"}
{"url": "https://www.bgonair.bg/world/2018-01-17/sled-skandal-pravitelstvoto-v-chehiya-podade-ostavka", "text": "Правителството в Чехия подаде оставка. Премиерът Андрей Бабиш се оттегля, след като вчера загуби вота на доверие в парламента.  Кабинетът бе подкрепен само от 78 депутати от управляващата партия \"Действие на недоволните граждани\".  117 техни колеги в долната камара на парламента гласуваха \"против\", а петима се въздържаха.  Вотът на доверие бе иницииран след разразил се около милиардера Бабиш скандал за корупция и злоупотреба с еврофондове.", "date": "2018.01.17", "title": "След скандал: Правителството в Чехия подаде оставка"}
{"url": "https://www.bgonair.bg/world/2018-01-17/evroparlamentat-debatira-ruskata-propaganda-i-trol-novinite", "text": "Дебатът в Европарламентът тази вечер беше за руската пропаганда. Българските евродепутати Ангел Джамбазки и Андрей Ковачев казаха, че у нас изтичат фалшиви новини за Европейския съюз и НАТО.  Румънските им колеги допълниха, че и отвъд Дунава работят \"тролове\", които създават положителен образ на Путин.  Обкръжението на британския политик Найджъл Фараж контрира, че телевизия \"Russia today\" е дала гласност за Brexit, когато BBC е отказала.", "date": "2018.01.17", "title": "Европарламентът дебатира руската пропаганда и \"трол\" новините"}
{"url": "https://www.bgonair.bg/world/2018-01-17/sblasatsi-mezhdu-protestirashti-i-politsiya-v-kiev", "text": "Арести и сблъсъци в Киев. Близо 200 демонстранти се събраха пред Върховната рада в украинската столица с искане да бъде приет закон за реинтеграцията на контролираните от сепаратистите райони в Източна Украйна.  Демонстрантите изгориха руското знаме и запалиха гуми близо до един от входовете на парламента. Това наложи намесата на полицията, която използва сълзотворен газ, за да разпръсне тълпата.  Част от демонстрантите започнаха да хвърлят камъни и да пръскат с лютив спрей полицаите. Един служител на реда е ранен, задържани са най-малко 30 души.", "date": "2018.01.17", "title": "Сблъсъци между протестиращи и полиция в Киев"}
{"url": "https://www.bgonair.bg/world/2018-01-17/rumanskite-sotsialdemokrati-predlozhiha-viorika-danchila-za-premier", "text": "До политическия трус се стигна след като премиерът Михай Тудосе подаде оставка. Данчила се смята за близък съветник на социалдемократическия лидер Ливиу Драгня. Ако кандидатурата ѝ бъде утвърдена тя ще е третият министър-председател, избран в правителството, водено от социалдемократите, от изборите в края на 2016 година насам и първата жена премиер на Румъния.", "date": "2018.01.17", "title": "Румънските социалдемократи предложиха Виорика Данчила за премиер"}
{"url": "https://www.bgonair.bg/world/2018-01-17/hilyadi-kosovski-sarbi-pochetoha-pametta-na-olivar-ivanovich", "text": "Хиляди косовски сърби изпратиха Оливър Иванович в последния му път. Вчера той беше прострелян 6 пъти докато влиза в офиса на партията си в Косовска Митровица. Днес хиляди се включиха в шествието в негова памет.  Срещу 64-годишния Оливър Иванович се водеше процес за убийство на етнически албанци по време на войната в Косово, а Сърбия определи покошението, като терористичен акт и спря диалога с Косово.  Убийството на Оливър Иванович разпали отново напрежението между сърби и албанци в Косово. ", "date": "2018.01.17", "title": "Хиляди косовски сърби почетоха паметта на Оливър Иванович"}
{"url": "https://www.bgonair.bg/world/2018-01-17/ogneborets-ulovi-dete-hvarleno-ot-tretiya-etazh-na-goryashta-sgrada", "text": "\r\n Зрелищни кадри спечелиха слава на двама американски пожарникари. Видеото от пожар в щата Джорджия в началото на годината беше публикувано в социалните мрежи тези дни.  В него се вижда как огнеборец улавя момиченце, хвърлено от третия етаж. Става дума за капитан Джаки Пекръл, която споделя, че няма по-хубаво чувство от това да спасиш дете.  Друг неин колега успява да хване второ хвърлено от същата горяща сграда бебе. Пожарникарите признават: Това не им се случва често и е знак за огромното доверие на родителите.  Всичките 80 души са били изведени от горящата сграда, като 12 от тях са били леко обгазени.", "date": "2018.01.17", "title": "Огнеборец улови дете, хвърлено от третия етаж на горяща сграда"}
{"url": "https://www.bgonair.bg/world/2018-01-17/stud-skova-ezeroto-michigan-kray-chikago", "text": "\r\n Арктическите студове, обхванали Източното американско крайбрежие, превърнаха езерото Мичиган в истинска ледена скулптура. Езерото, разположено край Чикаго, бе покрито с дебел слой сняг само за денонощие.  Студената вълна обхвана щатите Илинойс, Индиана и Мичиган още през уикенда, като в началото на седмицата бяха регистрирани температури от минус 15 градуса.  Близо 10 сантиметровата снежна покривка затрудни движението, а хората бяха посъветвани да останат по домовете си и да не използват автомобилите си освен при крайна необходимост.", "date": "2018.01.17", "title": "Студ скова езерото Мичиган край Чикаго"}
{"url": "https://www.bgonair.bg/bulgaria/2018-01-17/do-2-godini-zatvor-grozyat-piyaniya-lekar", "text": "Прокуратурата образува дело срещу за хулиганство срещу д-р Асен Асенов, който отиде пиян на работа в понеделник. Медикът обиждал и заплашвал дошлите в столичната 18-а поликлиника полицаи. Според прокуратурата има достатъчно доказателства срещу Асенов. Ако бъде признат за виновен, той може да получи до 2 години затвор или пробация, както и обществено порицание", "date": "2018.01.17", "title": "До 2 години затвор грозят пияния лекар"}
{"url": "https://www.bgonair.bg/world/2018-01-17/pomirenie-severna-i-yuzhna-koreya-pod-obsht-flag-na-olimpiadata", "text": "Нова стъпка в затоплянето на отношенията между Северна и Южна Корея. Двете страни се договориха да излязат под общо знаме на зимната Олимпиада следващия месец.  Единният корейски флаг представлява синия силует на полуострова на бял фон. Той се ползва рядко, предимно на спортни събития и символизира единството.  За последно е виждан на Олимпийските игри през 2006 година.", "date": "2018.01.17", "title": "Помирение? Северна и Южна Корея под общ флаг на Олимпиадата"}
{"url": "https://www.bgonair.bg/denqt-on-air/2018-01-17/gerb-za-antivota-na-bsp-edva-li-shte-e-konstruktiven", "text": "\r\n БСП внесе в парламента вота на недоверие с 80 подписа. Темата е несправянето на управляващите в борбата с корупцията. \"Вотът на недоверие е проява на лош вкус, що се касае времето за провеждането му. Беше по-удачно да приключи преди председателството. Притеснявам се само, че дебатът ще е на ниско ниво и на лична основа под формата на заяждане. Няма да напреднем като общество в борбата с корупцията чрез него. Не вярвам да бъде конструктивен\", подчерта депутатът от ГЕРБ Александър Ненков.  В студиото на \"Денят ON AIR\" той посочи, че е очаквал по-силни мотиви и по-задълбочени анализи от колегите си от Столетницата. Повечето мотиви са свързани с конкретни казуси, които са представени като скандали, поясни гостът в студиото.  \"Пъзелът \"Корупция\" зависи от няколко неща – първо, законите трябва да дадат рамката. Второ, съдебната система трябва да бъде безпристрастна и с добро обществено доверие, нещо от което тя страда. И трето - обществото трябва да е непримиримо към тази тема\", разясни народният представител пред Bulgaria ON AIR. Според Ненков е неадекватно да очакваме Европа да има позитивно отношение към нас, а самите ние да нямаме уважение към себе си. \"Защо е нужно някой от чужбина да ни каже, че сме постигнали много. Ние не сме чак толкова лоши. Трябва да признаваме недостатъците си, но и да знаем постиженията си. В крайна сметка обществото ни трябва да има малко повече самочувствие. Не бива да показваме колко сме зле и колко сме бедни пред европейците\", заяви политикът.", "date": "2018.01.17", "title": "ГЕРБ за антивота на БСП: Проява на лош вкус, едва ли ще е конструктивен"}
{"url": "https://www.bgonair.bg/world/2018-01-17/donald-tramp-e-v-otlichno-psihichesko-i-fizichesko-zdrave", "text": "\r\n Доналд Тръмп е в отлично здраве - и психически, и физически. Това показаха резултатите от прегледа на американския президент, оповестени на специална пресконференция в Белия дом. Лекарят на държавния глава д-р Рони Джаксън бе категоричен, че 71-годишният Тръмп е напълно годен да изпълнява задълженията си през този мандат и дори през следващия, ако бъде избран. Американският президент обаче е получил препоръка да подобри физическата си активност и начина си на хранене, като избягва мазните храни. Това е първият подобен медицински преглед на Тръмп от встъпването му в длъжност.", "date": "2018.01.17", "title": "Доналд Тръмп е в отлично психическо и физическо здраве"}
{"url": "https://www.bgonair.bg/denqt-on-air/2018-01-17/deputat-ot-bsp-koruptsiyata-e-temata-na-temite-goni-investitorite", "text": "\r\n , заяви депутатът от БСП  . Днес социалистите внесоха сами вота на недоверие към управляващата коалиция след речта на почетния председател на ДПС Ахмед Доган, че в момента няма алтернатива на управляващите, което сериозно раздразни Столетницата. \"Имаме достатъчно депутати сами да внесем вот на недоверие\", отсече гостът на   и призна, че речта на Доган и идващите сигнали от страна на ДПС са накарали левицата да действа сама. \" \", посочи Станислав Владимиров и добави, че няма доклад от Европа, в който корупцията да не е посочвана като един от най-големите проблеми у нас.  По думите му инвестициите в България намаляват значително, защото  . Той бе категоричен, че   и изрази силното си желание да има дебат в парламента по тази тема.  \" \", каза още \"червеният\" депутат и добави, че трябва да се черпят добри практики от държави, които са постигнали резултати в решаването на този проблем. Обсъждането на Истанбулската конвенция пък внесе смут в редиците на социалистите, които решиха на пленум да не подкрепят нейното ратифициране. Европейските социалисти обаче я одобряват. \" \", каза по темата народният представител от БСП Станислав Владимиров.", "date": "2018.01.17", "title": "Депутат от БСП: Корупцията е темата на темите, гони инвеститорите!"}
{"url": "https://www.bgonair.bg/bulgaria/2018-01-17/skrabna-vest-pochina-aktyorat-stefan-iliev", "text": "Отиде си големият актьор Стефан Илиев. Скръбната вест беше оповестена от сайта на Съюза на артистите в България, чиито председател беше Илиев между 1990 и 2005 година.  Стефан Илиев работи на сцените на драматичните театри в Габрово, Плевен, Перник, Народен театър за младежта, Театър на поезията и естрадата, Театър \"София\" и МГТ \"Зад канала\". Освен това той участва и в много филми, сред които \"Свобода или смърт\", \"Куче в чекмедже\", \"Петък вечер\" и др. През 2015-та година Съюзът на българските артисти му присъди наградата ИКАР за Чест и достойнство.  Поклон пред паметта му!", "date": "2018.01.17", "title": "Скръбна вест: Почина актьорът Стефан Илиев"}
{"url": "https://www.bgonair.bg/bulgaria/2018-01-17/maykata-ot-dramata-v-svishtov-izleze-pred-kamera-i-otreche-vsichko", "text": "\r\n Развръзка на тежкия случай в Свищов, където според все още непотвърдена информация, майка държала двете си дъщери заключени в дома им в продължение на 20 години. Днес кметът на града и полицията успяха да влязат в къщата.  Двете жени са на 43 и 44 години. Екип на Bulgaria ON AIR се опита да посети жените, но майка им Пенка Стоянова не допусна някой да говори с тях. В помещението, в което живеели двете жени бе допуснат само кметът на Свищов Генчо Генчев, който разказа, че там се е сблъскал с потресаваща гледка.  Семейството живеело в изключителна мизерия. По думите му по-малката сестра - Анжела, е била на легло и неконтактна към външните хора. Успявала е да говори само с по-голямата си сестра. Семейството живее в една стая, с една кухня.  Генчев допълни, че двете сестри са с толкова сериозни финансови проблеми, че дори нямат дрехи. Веднага след като кметът излезе от къщата майката сама пожела да разговаря с екипа на Bulgaria ОN AIR.  Тя напълно отрече да е държала под ключ двете си дъщери. Тъкмо напротив – дъщерите ѝ работели в София и си идвали през няколко месеца в Свищов, предаде репортерът Мирела Дончева.  Двете дъщери отказват на този етап каквато и да е помощ от институциите. Отказват да бъдат изведени и настанени в специализирано заведение. По случая продължава да работи Районната прокуратура в Свищов.  По-рано през деня наблюдаващият прокурор заяви, че ще се изяснят всички детайли около този така заплетен случай. Ако съответните служби констатират нужда, двете жени ще бъдат настанени в специално заведение.  По последна информация 65-годишната Пенка Стоянова е арестувана, а дъщерите ѝ продължават да отказват помощ от социалните служби.  \r\n  ", "date": "2018.01.17", "title": "Майката от къщата на ужасите в Свищов отрече всичко пред Bulgaria ON AIR"}
{"url": "https://www.bgonair.bg/kriminalno/2018-01-17/naglite-iskat-predsrochno-van-ot-zatvora-sadat-im-otkazva", "text": "Съдът отказа да пусне от затвора предсрочно Любомир Димитров-Гребеца от групата за отвличания \"Наглите\". До момента той е излежал близо 9 години от присъдата си.  Остават му още около 8 месеца. Администрацията на затвора смята, че Димитров не се е поправил и има риск той да извърши друго престъпление.  Освен това той е подсъдим и за двойно убийство по дело, което още не е приключило. По-рано днес Софийският градски съд пусна предсрочно от затвора Васил Маникатов. Той е сочен за един от похитените от \"Наглите\" и е осъден за трафик на наркотици. Двете решения на съда не са окончателни. Последна дума има апелативната инстанция. По информация на Bulgaria ON AIR още един осъден от групата за отвличания - Даниел Димитров-Релето, иска да бъде освободен предсрочно.", "date": "2018.01.17", "title": "\"Наглите\" искат предсрочно вън от затвора, съдът им отказа"}
{"url": "https://www.bgonair.bg/bulgaria/2018-01-17/grigor-dimitrov-stigna-danoto-no-izleze-suh-v-stranen-mach", "text": "Григор Димитров беше напът да сътвори сензация на Australian Open, отпадайки от номер 186 в световната ранглиста. Най-добрият български тенисист се измъчи сериозно във втория кръг на надпреварата срещу квалификанта от САЩ Макензи МакДоналд. В крайна сметка световният номер 3 надделя с 3:2 сета, в отделните части 4:6, 6:2, 6:4, 0:6, 8:6. Григор започна неубедително срещата и през целия първи сет бе догонващ в резултата, а накрая логично го загуби. Димитров намери играта си и и спечели втората и третата част, но изненадващо рухна в четвъртия сет и го загуби с 0:6. Във финалния пети сет хасковлията успя да издържи на огромното напрежение, върху което бе подложен и след куп драматични разигравания успя да надделее с 8:6 гейма. В следващия кръг той ще се изправи срещу Андрей Рубльов. В първите си два мача на турнира в Мелбърн руснакът победи Давид Ферер и Маркос Багдатис. Андрей Рубльов отстрани Димитров във втория кръг на US Open през миналата година.", "date": "2018.01.17", "title": "Григор Димитров докосна дъното, но изплува сух в инфарктен мач"}
{"url": "https://www.bgonair.bg/bulgaria/2018-01-17/pri-mrasen-vazduh-v-sofiya-osnovni-bulevardi-stavat-parking-zoni", "text": "\r\n Основни столични булеварди ще стават паркинг зона в дните, когато замърсяването на въздуха с фини прахови частици е над 150 микрограма на кубичен метър. Това прие общинската комисията по транспорт като мярка срещу мръсния въздух.  Предложението направи заместник-кмета по транспорта Евгени Крусев. Той обясни, че паркиране ще се разрешава по булеварди, които позволяват това и имат връзка с градския транспорт.  Транспортната комисия обаче отхвърли идеята да се въвежда график четни/нечетни на движение на автомобилите.  Междувременно бе гласувано незабавно въвеждане на еднодневна карта за градския транспорт на цена от един лев в дните с високи стойности на запрашеност на въздуха.", "date": "2018.01.17", "title": "При мръсен въздух в София: Основни булеварди стават паркинг зони!"}
{"url": "https://www.bgonair.bg/bulgaria/2018-01-17/merkel-pristiga-v-sofiya-po-pokana-na-borisov", "text": "В събота канцлерът на Германия Ангела Меркел идва на работно посещение в София по покана на премиера Борисов, съобщиха от пресслужбата на кабинета. При срещата си двамата ще обсъдят приоритетите на българското председателство на Съвета на Европейския съюз, както и актуални политически теми.", "date": "2018.01.17", "title": "Меркел пристига в София по покана на Борисов"}
{"url": "https://www.bgonair.bg/bulgaria/2018-01-17/parlamentat-prie-zakon-na-peevski-nego-go-nyama-v-zalata", "text": "\r\n С гласовете на ГЕРБ , \"Обединени патриоти\" и ДПС парламентът прие на първо четене промените в Закона за банковата несъстоятелност.  Вносителите на законопроекта са Йордан Цонев, Хамид Хамид и Делян Пеевски, който не беше в пленарната зала. Основната цел на промените е да спрат \"вторичното разграбване на КТБ\". Забранява се на на квесторите и синдиците да заличават обезпечения, учредени в полза на банката в несъстоятелност. Въвежда се относителна недействителност на всяка сделка за прехвърляне на вземане с произход от банка, обявена в несъстоятелност, когато вземането е прехвърлено без реална насрещна престация. Увеличава се срока за предявяване на отменителните искове по несъстоятелност от 2 на 5 години.", "date": "2018.01.17", "title": "Парламентът прие промените в Закона за банковата несъстоятелност"}
{"url": "https://www.bgonair.bg/bulgaria/2018-01-17/zdravniyat-ministar-i-shefovete-na-obshtinskite-bolnitsi-ne-se-razbraha", "text": "Директорите на общинските болници се обявиха против идеята на здравното министерство за преструктуриране на лечебните заведения.  След среща със здравния министър Кирил Ананиев те заявиха, че това би довело до унищожаването на общинските болници.  Срещата дойде след поредицата от протести, които организираха медиците заради тежкото финансово състояние на лечебните заведения. Но те останаха недоволни от срещата.", "date": "2018.01.17", "title": "Здравният министър и шефовете на общинските болници не се разбраха"}
{"url": "https://www.bgonair.bg/reportazhi/2018-01-17/burgazlii-na-protest-ubedeni-sa-che-dishat-mrasen-vazduh", "text": "\r\n След протестите в София срещу мръсния въздух - такива и в Бургас. Днес жители на морския град поискаха независима лаборатория, която да изследва показателите на въздуха.  Бургазлии се оплакват от задушлива миризма през последните месеци, но от екоинспекцията в града твърдят, че всички показатели са в норма. Бургазлии обаче са убедени, че дишат мръсен въздух и не вярват на твърденията на институциите. Те настояват всеки завод в Бургас да монтира стационарни уреди за измерване на чистотата на въздуха и да публикува данните в реално време в онлайн платформа.  Общината вече е купила мобилна лаборатория, а от екоинспекцията успокояват, че не е измерено превишение на показателите за последните 100 дни. ", "date": "2018.01.17", "title": "Бургазлии на протест: Убедени са, че дишат мръсен въздух"}
{"url": "https://www.bgonair.bg/bulgaria/2018-01-17/zhena-zagina-na-myasto-v-katastrofa-kray-haskovo", "text": "Жена загина на място в катастрофа край Хасково. Инцидентът е станал около 8 часа тази сутрин - в района е имало гъста мъгла.  50-годишна жена блъснала автомобила си челно в друга кола, управлявана от 23-годишно момиче. Все още не са изяснени причините за катастрофата.  По-възрастната жена е починала, а момичето е останало приклещено в автомобила си. Наложило се пожарникари да разрежат превозното средство, за да я извадят.  До нея е пътувала друга жена, която също е откарана в хасковската болница. Заради катастрофата международният път Е-80 бе временно затворен за движение.", "date": "2018.01.17", "title": "Жена загина на място в катастрофа край Хасково"}
{"url": "https://www.bgonair.bg/sutreshen-blok/2018-01-17/studenti-po-pravo-sazdavat-uvlekatelni-urotsi-za-grazhdanskoto-obrazovanie", "text": "\r\n В реалност, доминирана от паричните потоци, силно мотивирани млади хора работят безплатно в името на другите. Студенти по право от СУ \"Св. Климент Охридски\" създадоха първата Академия за гражданско образование в България.  Целта е чрез увлекателни уроци на достъпен език и видео блог, те да запознаят учениците в 11 и 12 клас с теми, свързани с държавата и правото. \"Академията съществува от 2016 г. Тогава се събрахме с колеги от две студентски организации - Сдружение \"Преводач\" и Студентски клуб на юриста към СУ, като инициативата си е изцяло наша\", обясни в  Васил Лозанов. Никола Петров продължи, че желанието на организаторите е да запознаят бъдещите кандидат-студенти с държавата, правото, избирателни системи, с техните човешки права, но и с правонарушението също. \"Идеята ни е да ориентирам учениците, които искат да продължат образованието в университет, тъй като те имат много въпроси по редица теми\", поясни пред   Петров.", "date": "2018.01.17", "title": "Студенти по право създават увлекателни уроци по гражданско образование"}
{"url": "https://www.bgonair.bg/sutreshen-blok/2018-01-17/politolog-kategorichen-paketiraneto-s-dps-ne-e-dobra-ideya-za-nikogoo", "text": "\r\n \"Пакетирането\" с ДПС не е добра идея за никого в България все още. Хубавото при БСП е, че се разграничи от нея, здравословно е за социалистите да се дистанцират. Това бе мнението на политолога и директор на \"Галъп Интернешънъл\" Първан Симеонов в  Заедно с колегата си от СУ ''Св. Климент Охридски'' Димитър Димитров, двамата коментираха вота на недоверие, който опозицията внася сама, чиято тема е провалът на управляващите в борбата с корупцията. Вече бе заявено, че вотът ще бъде подкрепен от Движението за права и свободи, но те решиха да направят това със свои мотиви и аргументи.  \"ДПС няма как да бъде включена в мнозинството, което категорично се разграничава от корупцията. Не отнема връщане много назад, за да се разбере, че партията е част от статуквото, от което пък част са механизмите на корупцията\", продължи въпроса с решението на ДПС пред  Димитър Димитров. По думите му внасянето на вота ще бъде още един рунд, в който социалистическата партия търси начин как да изглежда благоприятно в очите на обществото.  Логиката на Първан Симеонов го отвежда до мнението, че вотът по-скоро няма да мине в парламента. Димитров пък бе категоричен, че с това решение на опозицията няма да се стигне до дестабилизация в управлението. \"Идеята е да се продължи онази пропагандна линия, в която БСП заявява, че няма нищо общо с правителството на Борисов и просто ще изчака своя ред да вземе властта\", твърди политологът.", "date": "2018.01.17", "title": "Политолог категоричен - \"Пакетирането\" с ДПС не е добра идея за никого!"}
{"url": "https://www.bgonair.bg/sutreshen-blok/2018-01-17/glas-ot-bsp-prichinata-za-vota-na-nedoverie-ne-se-izcherpva-samo-s-koruptsiyata", "text": "\r\n БСП внася днес вот на недоверие срещу правителството. Мотивите са свързани със сивата икономика и контрабандата у нас. Въпреки че първоначалната идея беше вотът за бъде внесен заедно с ДПС, миналата седмица стана ясно, че той ще бъде иницииран само от левицата. Според   няма никакъв раздор между левицата и ДПС - просто социалистите имат достатъчна парламентарна сила да внесат сами вота на недоверие към правителството.  \" \", допълни народният представител в \" \". По думите му вотът на недоверие ще бъде внесен за реални неща и реални причини. \" \", каза социалистът. Мнението на   е, че вотът на недоверие е безсмислен, защото правителството с този премиер вече 3-ти мандат се бори със сивата икономика и корупцията, която е плод на 28-годишния Преход. \" \", категоричен бе народният представител от ГЕРБ пред  . Гърневски смята, че това е поредният опит на БСП да се върне в политиката, но е безумно носителите на корупцията да внасят вот на недоверие на тема корупция.", "date": "2018.01.17", "title": "Глас от БСП: Причината за вота на недоверие не се изчерпва само с корупцията"}
{"url": "https://www.bgonair.bg/sutreshen-blok/2018-01-17/komunizmat-vliza-v-chas-koy-shte-pishe-novite-uchebnitsi", "text": "\r\n Понятията \"комунизъм\", \"народен съд\" и \"тероризъм\" влизат в новата програма по История и цивилизация за 10 клас. Темата предизвика дискусия за периода между 1944 и 1989 година. Според данни 79% от българите от 16 до 30 години не са запознати с времето на комунизма. За 60% от младежите в България понятия като \"Желязната завеса\" и \"ГУЛАГ\" не означават нищо особено. \"Отношението на хората към социализма се изгражда на базата на това какви разкази са слушали вкъщи. От една страна смятам, че всичко това трябва да се изучава, от друга страна обаче си задавам въпроса кой всъщност ще пише тези учебници и през каква гледна точка ще бъде отразен този период\", коментира в студиото на   телевизионният водещ  \r\nЛазара Златарева, по-известна като \"кака Лара\". Чувствителността по темата за съдържанието на учебниците по история се засили още преди 2 години - по времето, когато министър на образованието бе Тодор Танев, а периодът на османското владичество бе определено като османско съжителство. Последвалите протести доведоха до оставката на Танев, а наследничката му Меглена Кунева одобри нови програми за ученици, в които думата \"съжителство\" бе премахната. \"Освен начинът, по който съдържанието ще бъде представено в учебниците е много важно и как то ще бъде поднесено от учителя. Семейната среда също е безспорен фактор за формиране мнението на подрастващите\", категоричен бе проф. Христо Матанов, историк в СУ \"Св. Климент Охридски\". Пред  той отбеляза, че е необходимо да бъдат положени усилия в усвояването на този период. А този който пише учебниците трябва да съчетае фундаменталните дадености с историческата истина. С новата програма в 10 клас ще се учи цялата българска история, а часовете за предмета са увеличени двойно до 3,5 седмично.", "date": "2018.01.17", "title": "Комунизмът влиза в час! Кой ще пише новите учебници?"}
{"url": "https://www.bgonair.bg/reportazhi/2018-01-17/prokuraturata-se-zae-sas-sluchaya-ot-kashtata-na-uzhasite-v-svishtov", "text": "\r\n Прокуратурата в Свищов се зае със случая на двете сестри, държани под ключ години наред от собствената им майка. Вчера след сигнал на съсед полицията и социалните служби откриха двете жени на 33 и 34 години, в тежко психическо и физическо състояние, които 20 години наред не са излизали извън къщата. Владимир Петров разказва, че от години не бил виждал двете сестри. Когато питал за тях, майка им шикалкавела и отбягвала темата. Мъжът се усъмнил, че жените стоят заключени в къщата и подал сигнал в полицията.  Съседите на семейството са в шок. Разказват, че преди години една от сестрите имала странно поведение, заради което подозирали, че има психически отклонения. По думите им въпреки, че жените са стояли в къщата години наред, нито шум, нито поведението на майка им е издавало, че там се случва нещо странно.  Пред разследващите вчера майка им, 65- годишната Пепа, признала за случващото се, но обяснила, че дъщерите ѝ не излизат от къщата по собствено желание. При проверката на полицията станало ясно, че срещу двете жени не е упражнено насилие. До този момент социалните отказват категорично да коментират случая.  Наблюдаващият прокурор Блага Георгиева, заяви че разследването и проверките продължават, като по думите ѝ все още има много неясни обстоятелства около случая и тепърва ще стане ясно дали и къде ще бъдат настанени двете сестри.", "date": "2018.01.17", "title": "Прокуратурата се зае със случая от \"къщата на ужасите\" в Свищов"}
{"url": "https://www.bgonair.bg/bulgaria/2018-01-17/tragva-deloto-za-atentata-v-sarafovo", "text": "Очаква се делото за атентата на летище \"Сарафово\" да започне по същество. На съдебното заседание ще бъдат разпитани свидетели, които са били на летището по време на терористичната атака. По делото са внесени граждански искове за над 200 млн. лева. През юли 2012 година атентатор самоубиец се самовзриви близо до автобус с израелски туристи, а при експлозията загинаха шестима души, сред които и българският шофьор Мустафа Кьосов. 37 други бяха ранени. Подсъдими по делото са Мелиад Фарах, ливанец с австралийски паспорт и Хасан Ел Хадж Хасан с канадско и ливанско гражданство, които обаче все още се издирват от Интерпол и процесът срещу тях ще се води задочно.", "date": "2018.01.17", "title": "Тръгва делото за атентата в Сарафово"}
{"url": "https://www.bgonair.bg/bulgaria/2018-01-17/ispanets-vidya-razlog-vlyubi-se-i-ostana", "text": "\r\n Една история свързва Иберийския полуостров с България. Любов от пръв поглед. Така Давид Райгал определя срещата си с Разлог. За първи път той идва в страната ни преди 4 години, а от 3 е превърнал градчето в свой дом. И, ако някога местните са го наричали \"Испанеца“, днес вече той е просто Давид. Цялата история вижте във видеото.   ", "date": "2018.01.17", "title": "Испанец видя Разлог, влюби се и остана"}
{"url": "https://www.bgonair.bg/bulgaria/2018-01-17/korneliya-ninova-atakuva-pravitelstvoto-s-80-podpisa", "text": "\r\n Корнелия Нинова внесе с 80 подписа вота на недоверие към правителството. Темата е несправянето на управляващите в борбата с корупцията. Социалистите могат да съберат максимум 104 гласа - заедно с тези от ДПС, които най-вероятно ще подкрепят вота на недоверие. Партия \"Воля\" разкритикуваха решението на БСП, а от ГЕРБ казаха, че \"червените\" внасят вота само и единствено, защото \"Нинова е искала да се покаже по телевизора\". Мотивите на БСП за внасянето на вота на недоверие са изложени в няколко страници. Основните причини са злоупотреби със санирането, проблемите в здравеопазването, корупцията в пътното строителство и в сектор \"Сигурност\". На този фон в парламентарната зала се разрази дискусия и по друга тема - разграбването на КТБ. Гласува се и Закона за банковата несъстоятелност, по известен като \"Закон срещу вторичното разграбване на КТБ\", внесен от депутатите от ДПС Делян Пеевски, Йордан Цонев и Хамид Хамид. След ожесточено обсъждане Народното събрание прие на първо четене законопроектa.    ", "date": "2018.01.17", "title": "Корнелия Нинова \"атакува\" правителството с 80 подписа!"}
{"url": "https://www.bgonair.bg/bulgaria/2018-01-17/borisov-postavi-prioritetite-na-balgariya-pred-strasburgg", "text": "\r\n Компасът на европейското председателство вече окончателно сочи към България. Днес премиерът Бойко Борисов представи пред евродепутатите предизвикателствата и приоритетите, които стоят пред нас. Мнозина го поздравиха на български.  \r\n  \r\nДнес се оказа специален ден не само за премиера Бойко Борисов, но и за председателя на Европейския парламент Антонио Таяни, защото той беше избран на този пост преди 1 година. Освен това празнува и имен ден.  Таяни беше един от малцината, които поздравиха Борисов с \"Добре дошъл\" в пленарната зала.   След задължителната \"мечешка прегръдка\" и здравото ръкостискане, Борисов засегна темата за миграцията.  Министър-председателят призна, че нормализирането на отношенията с Русия далеч надхвърля нашите възможности.  Бойко Борисов беше откровен и по въпросите със сигурността и отбраната. Често ЕС оставя Русия, САЩ, Иран и Турция да решават, смята той. Имаше и много словесни нападки от страна на \"Зелените\". В отговор към тях премиерът заяви, че освен втори лифт на Банско \"няма да има нито една керемида в повече!\"  Въпреки обвиненията на \"Зелените\", че България е най-корумпираната държава на Западните Балкани, имаше заявки, че повечето евродепутати ще ни подкрепят за Шенген и еврозоната.  Председателят на Европейската комисия Жан-Клод Юнкер загатна, че по време на българското председателство може да има някакъв обрат с Великобритания и Brexit.    ", "date": "2018.01.17", "title": "Борисов постави \"на масата\" в Страсбург приоритетите на България"}
{"url": "https://www.bgonair.bg/bulgaria/2018-01-17/zdravniyat-ministar-na-sreshtna-s-direktorite-na-obshtinskite-bolnitsi", "text": "Министърът на здравеопазването Кирил Ананиев ще се срещне днес с директори на общински болници. Лекари и медицински сестри в над 20 града излязоха в понеделник на едночасов протест срещу държавната политика спрямо общинското здравеопазване. В отговор от Министерството на здравеопазването обявиха, че отпускат близо 29 млн. лв. за общинските болници. Дълговете в просрочие на тези лечебни заведения обаче са за 44 млн. лв. ", "date": "2018.01.17", "title": "Здравният министър на срещна с директорите на общинските болници"}
{"url": "https://www.bgonair.bg/sutreshen-blok/2018-01-17/meditsite-u-nas-preglezhdat-po-60-bolni-na-den-davat-24-chasovi-dezhurstva-bez-kompensatsiya", "text": "\r\n Кой лекар преглежда пациенти в 20.30, освен в Спешната помощ? 17 години едно цяло съсловие със закон му е вменено да преглежда 24 часа в денонощието. Така коментира в  случая на арестуван лекар в столичен квартал, защото работил в нетрезво състояние председателят на Дружеството на общопрактикуващите лекари д-р Георги Миндов. \"Този медик представлява 50 други лекари, които замества нощно време, за да могат да се наспят. На другия ден да се върнат на работа, да прегледат 50-60 болни от грип пациенти и след това да се прибере вкъщи \"като парцал\", продължи мнението си по казуса гостът на телевизията. Д-р Миндов бе категоричен, че работата под влиянието на алкохол е недопустимо, но изначалният проблем е другаде. \"Неотложен случай не съществува в практиката. Но съответният лекар дори не може да окаже спешна помощ, ако се наложи, той няма необходимото оборудване, не е обучен\", обясни специалистът, като подчерта, че 24-часовите дежурства са вменени на лекарите, но без да получават отпуска или почивка за тях. Гостът на  коментира също и промените от 2018 г., които налагат лекари и стоматолози да отчитат касовите си бележки, издавани за потребителската такса на пенсионерите. \"Проблемът е административен. Целта е да не се отчитат и да не се изплащат сумите. Ние ще лекуваме ли, ще администрираме ли\", попита лекарят. И заключи: Ако държавата иска да има лекари, нека ги остави да правят медицина. Цялата административна дейност да се изнесе на някой друг, категоричен бе д-р Миндов.", "date": "2018.01.17", "title": "Медиците у нас преглеждат по 60 болни на ден, дават 24-часови дежурства - без почивка"}
{"url": "https://www.bgonair.bg/bulgaria/2018-01-17/bsp-vnasya-vot-na-nedoverie-sreshtu-borisov-3", "text": "БСП ще внесе днес вот на недоверие към кабинета \"Борисов 3\". Темата е провала в борбата с корупцията. Заместник-председателят на групата Жельо Бойчев обясни още през ноември, че левицата е наясно, че гласовете, които има в залата не стигат този вот да бъде успешен. За да падне правителството са нужни гласовете на 121 от 240 депутати.  От ДПС обявиха, че ще обявят вота, но със свои мотиви и аргументи, а според лидера на партия \"Воля\" Веселин Марешки вотът на недоверие е безсмислен.", "date": "2018.01.17", "title": "БСП внася вот на недоверие срещу \"Борисов 3\""}
{"url": "https://www.bgonair.bg/bulgaria/2018-01-17/ochakva-se-protest-pred-parlamenta-zaradi-vota-na-nedoverie", "text": "Днес се очаква протест пред Народното събрание. Той ще се проведе от 10.00 часа, когато се внася вотът на недоверие по тема \"корупция\". На шествието се предполага, че ще присъстват недоволни от правителството на Бойко Борисов.    ", "date": "2018.01.17", "title": "Очаква се протест пред парламента заради вота на недоверие"}
{"url": "https://www.bgonair.bg/sutreshen-blok/2018-01-17/dvete-zheni-darzhani-pod-klyuch-v-svishtov-ot-godini-imali-psihicheski-problemi", "text": "\r\n За последно те са виждали момичетата преди около 3-4 години, а тяхната майка разказвала на всички, че живеят в София, работят и са добре. , сподели за Янка Манчева, която е тяхна съседка. Тя каза още, че е познавала семейството като добро, а децата им израстнали заедно. , отбеляза Янка Манчева. Тя разказа, че е виждала по-малката сестра да си говори сама и да прави странни жестове. В края на миналата седмица съседи са подали сигнал към социалните служби и полицията в Свищов. Те забелязали, че жената купува голямо количество хранителни продукти, а в същото време живее сама. След подадения сигнал полицията е направила проверка и е открила двете безпомощни жени на 33 и 34 години. Били държани в една от стаите на къщата. Според властите изглеждали много зле и били неадекватни. При разпита майката заявила, че дъщерите ѝ не са излизали по собствено желание. Тя е задържана, а психично болните жени ще бъдат настанени в специализиран дом.  ", "date": "2018.01.17", "title": "Двете жени, държани под ключ в Свищов от години имали психически проблеми"}
{"url": "https://www.bgonair.bg/bulgaria/2018-01-17/dvama-balgari-shte-uchastvat-v-evrogrupata-za-borba-s-falshivite-novini", "text": "\r\n Двама българи, Вени Марковски от българското \"Интернет общество\" и Димитър Димитров от Уикимедия, ще участват в експертната група на високо ниво към Европейската комисия за борба с фалшивите новини. Тя трябва да дефинира понятието \"фалшиви новини\" и до пролетта да изготви стратегия за справянето с това явление. Над 300 експерти, преподаватели и журналисти от цяла Европа са заявили желание да участват в работа ѝ, като от тях са били селектирани 40. \"По този начин ще покажем как България може да допринесе за развитието на Европейския съюз.  Явлението \"фалшиви новини\" е много старо. То съществува още от римско време, но в момента интернет позволява те да се разпространяват мигновено\", сподели пред   Вени Марковски.", "date": "2018.01.17", "title": "Двама българи ще участват в еврогрупата за борба с фалшивите новини"}
{"url": "https://www.bgonair.bg/sutreshen-blok/2018-01-17/d-r-decho-dechev-prinudeni-sme-da-rabotim-aktivno-polovin-mesets", "text": "\r\n Върховният административен съд отмени лимитите на болниците, заложени от надзорния съвет на здравната каса през 2015 година по време на управлението на бившия министър на здравеопазването Петър Москов. В резултат на решението от Лекарския съюз призоваха болниците да си търсят парите, които не са им изплатени от здравната каса.  Според  , когато лимитът на дадена болница бъде изчерпан, тя спира работа и приема само и единствено спешни случаи. \" \", отбеляза докторът в \" \". По думите му една болница колкото повече работи, колкото е по-добра и предпочитана от пациентите, толкова повече задължения трупа. \" \", уточни изпълнителният директор на болница \"Свети Иван Рилски\" пред  . Той е категоричен, че частните болници също би трябвало да имат лимити, но как, по какъв начин и на какви принципи са се разпределяли надлимитните средства от бюджета на НЗОК - \"не се знае\". От здравната каса казват, че решението на съда няма да се отрази правово върху тяхната администрация, защото през 2015 г. точно тези 50 млн. лв. са били платени. ", "date": "2018.01.17", "title": "Д-р Дечо Дечев: Принудени сме да работим активно половин месец"}
