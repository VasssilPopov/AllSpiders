{"url": "https://www.bgonair.bg/bulgaria/2019-03-04/vitseprezidentat-edinenie-na-vsichki-balgari-za-progresa-na-balgariya-tova-e-misiyata-ni", "text": "Вицепрезидентът Илияна Йотова бе домакин в Лос Анджелис заедно с българския генерален консул Веселин Вълчев на традиционния прием за националния празник на Република България 3 март. Това съобщиха от прессекретариата на президента. \"Свободата и мирът не са даденост. За тях трябва да се борим всеки ден, заедно“, заяви Илияна Йотова в приветствието си. На приема в Лос Анджелис присъстваха представители на американските институции, чуждестранни дипломати и представители на българската общност. Към сънародниците ни вицепрезидентът се обърна с думите: \"Единение на енергията на всички българи за прогреса на България – това е мисията ни. Заедно трябва да пишем страниците на българската история. Заедно да градим бъдещето на България.“", "date": "2019.03.04", "title": "Вицепрезидентът: Единение на всички българи за прогреса на България – това е мисията ни"}
{"url": "https://www.bgonair.bg/reportazhi/2019-03-04/po-malko-trafik-na-letishtata-vav-varna-i-burgas-za-lyatoto-znachi-i-po-malko-turisti", "text": "\r\n По-слаб летен сезон очакват по Черноморието. Летищата във Варна и Бургас прогнозират спад на трафика това лято. Най-сериозен ще е отливът на немски, полски и руски туристи. В Бургас полетите ще са с 5-6% по-малко , а за за Варна спадът ще е от 12 % до 14%, което е породено от фалит на две авиокомпании. Хотелиерите настояват за допълнително целево финансиране за национална реклама за двете предстоящи туристически борси в Берлин и Москва, за да се спаси сезона. Днес има една тенденция за намаляване на туристите от Германия, Русия във връзка с развитието на пазарите в Турция , Кипър в Гърция и голяма част от туроператорите изтеглят туристите в тези посоки.  Притеснение има и сред хотелиерите в Слънчев бряг. Това лято голяма част от туристите ще предпочетат Тунис, Мароко, Египет, Турция и Гърция, вместо България. По думите им спадът на туристите ще бъде между 8-10%.  Част от страните, които са наши конкуренти на пазара, субсидират дори чартърните полети и това прави техните дестинации примамливи за туристите с атрактивни цени, твърдят още от бранша.  Харесайте и страницата ни във Facebook ", "date": "2019.03.04", "title": "По-малко трафик на летищата във Варна и Бургас за лятото значи и по-малко туристи"}
{"url": "https://www.bgonair.bg/bulgaria/2019-03-04/idva-proletta-shte-tsafnat-kokichetata-prodavachite-gi-grozi-globa-ot-10-000-lv", "text": "До 10 000 лева ще бъдат глобявани търговците, които продават незаконно кокичета и други защитени растения. От екоминистерството напомнят, че продажбата на букети, направени с видове от дивата природа, е незаконно и се наказва. Сред забранените за търговия цветя са някои видове кокичета, минзухари, иглики, перуники, синчец и още много. От хиляда до пет хиляди лева са санкциите за търговците и от 500 до 10 хиляди лева - за фирмите. Няма предвидена санкция за брането на тези видове за лични нужди, но не е препоръчително. Повод за предупреждението на екоминистерството е настъпването на сезона на цъфтеж на пролетните цветя. В следващите дни започват проверки на пазари и търговски обекти. Харесайте и страницата ни във Facebook ", "date": "2019.03.04", "title": "Идва пролетта, ще цъфнат кокичетата - продавачите ги грози глоба от 10 000 лв."}
{"url": "https://www.bgonair.bg/direktno/2019-03-04/koi-sa-patriotite-dnes", "text": "\r\n \r\n В специално издание на \"Директно\" ви разказваме историите на българи, а и на хора с българско самосъзнание, които днес бихме могли да наречем патриоти.", "date": "2019.03.04", "title": "Кои са патриотите днес?"}
{"url": "https://www.bgonair.bg/denqt-on-air/2019-03-04/milen-keremedchiev-ne-ochakvam-konkretni-resheniya-ot-poseshtenieto-na-medvedev", "text": "\r\n Според бившия зам.-министър на външните работи Милен Керемедчиев не трябва да очакваме конкретни решения и новини от посещението на руския премиер. \"В една президентска република, каквато е Русия, премиерът има много по-свити функции. Освен това да бъде изпратен министър-председател от президентска република в друга държава, сваля нивото на отношенията между България и Русия и показва дисбаланс, какъвто съществува според руска страна\", коментира Милен Керемедчиев в \" \". По думите му Медведев има икономическа насоченост и е дошъл у нас само с тази задача. Той допълни още, че руският премиер и целият кабинет на Русия са с нисък рейтинг, за разлика от президента Путин. \"Винаги конкретика в отношенията и конкретика в постигнати договорки се поставя при посещение на президента Путин\", категоричен бе Керемедчиев. По неговите думи основните карти за бъдещите отношения на европейските държави с Русия се държат от САЩ, защото военният и политическият натиск от Вашингтон върху източноевропейските държави се увеличава.  Той коментира пред  , че САЩ се опитват да изместят Русия по енергийните доставки. В разговорите си с българските политици руският премиер засегна и темите за стокообмена между двете държави, както и за туризма. Стана ясно, че ще има облекчен режим за руските туристи. \"Можем да направим това, което е подписано като споразумение - увеличаването на изнесените визови центрове. Това ще помогне. От друга страна, България спазва европейската директива и споделя шенгенската система. Тоест ние не можем да лавираме много в това - няма как да кажем от утре ще даваме групови или безплатни визи на руските туристи\", обясни Керемедчиев. По думите на бившия зам.-външен министър стокообменът между Русия и България е намалял въз основа на санкциите, които  Европейският съюз налага. Според него трудно бихме могли да го подобрим.", "date": "2019.03.04", "title": "Милен Керемедчиев: Не очаквам конкретни решения от посещението на Медведев"}
{"url": "https://www.bgonair.bg/denqt-on-air/2019-03-04/imame-li-demokratsiya-i-realni-li-sa-izbornite-rezultati", "text": "\r\n Президентът наложи вето върху промените в Изборния кодекс, мнозинството обаче го отхвърли. БСП напусна парламента и не желае да се върне или поне до ново решение на Националния съвет на партията. Това се случа на фона на предстоящите избори в края на месец май и тези през есента. След по-малко от три месеца ще избираме представители на България в Европейския парламент, а след това ще се определят и кметовете у нас. Политологът доц. Мария Коларова беше категорична в студиото на , че предстоят нови нечестни избори у нас и каза, че те вече традиционно са нечестни.   каза доц. Коларова. Социологът Юлий Павлов пък отговори, че избори на национално ниво не се манипулират и българските граждани винаги са получавали това, което са поискали по време на вота. По думите му никога досега народът не се е възпротивявал срещу изборните резултати, а социологическите проучвания и екзит половете винаги са били близки до официалните резултати.  , обясни социологът пред  и допълни, че с бюлетини не се фалшифицират избори.  Политологът доц. Мария Пиргова пък каза, че изборните резултати не се различават от социологическите проучвания, защото има страх у хората и е категорична, че у нас няма реални избори. Юлий Павлов отговори, че хората са получавали това, което са избрали. По думите му твърденията, че няма честни избори у нас, са неверни и представляват заплаха. Харесайте и страницата ни във Facebook", "date": "2019.03.04", "title": "Имаме ли демокрация и реални ли са изборните резултати?"}
{"url": "https://www.bgonair.bg/denqt-on-air/2019-03-04/s-rusiya-ili-sas-zapada-vechniyat-spor-u-nas-prodalzhava", "text": "\r\n Докато едни приветстваха посещението на руския премиер Дмитрий Медведев у нас, други се възпротивиха, а това отново показа яростното разделение на русофили и русофоби у нас. Историкът проф. Петър Стоянович коментира в студиото на  , че това е факт, но също така трябва да осъзнаем, че няма как България да бъде на страната и на едните, и на другите. , каза той пред  Бившият министър на културата допълни още, че е много важно къде се разминават вътрешните разбирания на двата лагера в България днес и че никой не е защитил гледната точка, както и какво точно искаме от Русия.  посочи проф. Стоянович. Историкът каза също, че в западния свят има също много противни черти, които не сме длъжни да приемем и няма лошо да кажем ясно, че не приемаме определени политики и практики от тези страни. Харесайте и страницата ни във Facebook ", "date": "2019.03.04", "title": "С Русия или със Запада - вечният спор у нас отново е на дневен ред"}
{"url": "https://www.bgonair.bg/world/2019-03-04/huan-guaydo-se-zavarna-vav-venetsuela-vapreki-che-riskuva-da-bade-arestuvan", "text": "Венецуелският опозиционен лидер Хуан Гуайдо се върна в страната. По този начин самопровъзгласилият се за временен президент на Венецуела рискува да бъде арестуван. Причината за това е издадената заповед за задържането му, заради нерегламентирано излизане зад граница. Неотдавна той напусна страната и предприе обиколка в съседните държави в търсене на подкрепа за отстраняването на президента Николас Мадуро. На летището в столицата Каракас Гуайдо беше посрещнат от свои привърженици, както и от посланиците на няколко европейски и латиноамерикански страни. Харесайте и страницата ни във Facebook ", "date": "2019.03.04", "title": "Хуан Гуайдо се завърна във Венецуела, въпреки че рискува да бъде арестуван"}
{"url": "https://www.bgonair.bg/world/2019-03-04/enp-otkri-protsedura-po-izklyuchvaneto-na-orban", "text": "Впейската народна партия откри процедура по изключването на унгарския премиер Виктор Орбан и партията му Фидес.  Причината е все по-антиевропейската риторика на Орбан и откритата му кампанията срещу председателя на Еврокомисията Жан-Клод Юнкер, който също е от европейската десница.  Процедурата започва след подадено искане от 12 национални партии, членуващи в Европейската народна партия.", "date": "2019.03.04", "title": "ЕНП откри процедура по изключването на Орбан"}
{"url": "https://www.bgonair.bg/world/2019-03-04/amerikanskiyat-aktyor-lyuk-peri-pochina-na-52", "text": "Американският актьор Люк Пери почина на 52-годишна възраст. Миналата сряда той беше приет в болница след тежък инсулт.  Пери доби световна популярност през 90-те години. Той изигра ролята на Дилън в тиийн сериала \"Бевърли хилс, 90 210\". Продукцията се задържа на малкия екран 10 години. Една от последните му роли беше в хитовия сериал \"Ривърдейл\".  В деня, в който Пери получи инсулт стана ясно, че през лятото култовите герои от \"Бевърли хилс, 90 210\" ще се завърнат на екран.", "date": "2019.03.04", "title": "Американският актьор Люк Пери почина на 52"}
{"url": "https://www.bgonair.bg/world/2019-03-04/sled-uspehite-na-space-x-zadava-li-se-nova-kosmicheska-nadprevara", "text": "\r\n Ще бъде ли разбит руският монопол за полети в околоземната орбита? Въпросът излезе на дневен ред след успехите на Илън Мъск и Space Х. Ако частният проект \"Драгън\" за пренос на хора в космоса успеее, компаниите - потребители на космически услуги, вече ще имат възможност за избор. Задава ли се нова космическа надпревара като тази от времето на Студената война? 1972 година - Студената война е в разгара си, а битката за надмощие надхвърля пределите на планетата Земя. Американските президенти Роналд Рейгън и Ричърд Никсън създават и развиват програми за изработване на космически кораби за многократна употреба. Четири години по-късно е създадена тестовата совалка Ентърпрайз. Малко след това американците успяват да създадат общо 5 работещи космически кораба за многократна употреба.  Междувременно Съветският съюз успява да се сдобие с плановете на американските кораби и разработвя своята совалка Боран, която може да носи повече товар от американския прототип.  През 1986 година авария в един от двигателите взривява совалката Чалънджър. 17 години по-късно откъснало се парче от топлинния щит предизвиква катастрофа и на Колумбия. Общо 14 астронавти загиват в двата инцидента.  Заради разпада на СССР руската совалка Боран никога не прави повече от тестови полети. Руснаците продължават да използват ракетата Союз...и до днес. Заради руския монопол цената на полет за един космонавт скача 8 пъти.  Сега това е на път да се промени, след като частната Space Х на Илън Мъск успя напълно автоматично да изпрати капсула до Международната космическа станция, която превози и манекена Рипли. Целта на мисията е да се тества поддържането на жизнените показатели и други системи, необходими за превозване на астронавти, а поръчката е на НАСА. Очевидно и американската администрацията е довлолна от успеха на Мъск. \"Със скачването на \"Дракон\" на Space X с МКС започва нова епоха в космическите полети. Поздравявам всички с този исторически успех, който ни доближава до целта американски астронавти да летят с американски ракети\", коментира директорът на НАСА. Ако проектът \"Дракон\" продължи да се развива, това ще разбие руския монопол в космоса. А Space Х ще предложи със 70 на сто по-ниски цени за полет от руските. ", "date": "2019.03.04", "title": "След успехите на Space X: Задава ли се нова космическа надпревара?"}
{"url": "https://www.bgonair.bg/bulgaria/2019-03-04/shofyor-zagina-pri-tezhka-katastrofa-vav-varna", "text": "Тежка катастрофа във Варна отне живота на шофьор. Инцидентът е станал малко преди 20:00 часа в района на Делфинариума. Сблъскали са се две коли. Вследствие на инцидента е загинал водачът на първия автомобил. На място текат действия по изясняване на причините и обстоятелствата, довели до възникване на произшествието, както и самоличността на загиналия. Движението в района е преустановено и се пренасочва през бул. \"Васил Левски\". Харесайте и страницата ни във Facebook ", "date": "2019.03.04", "title": "Шофьор загина при тежка катастрофа във Варна"}
{"url": "https://www.bgonair.bg/world/2019-03-04/bum-na-morbili-v-shtatite", "text": "\r\n На фона на бума от морбили в Европа, все по-малко родители в Съединените щати ваксинират децата си. Твърде често по религиозни причини. През последните дни броят на случаите на заразени с морбили расте в повече от 10 американски щата. От юли миналата година всички 50 щата и Вашингтон в окръг Колумбия изискват определени ваксинации при прием на деца в детска градина или в училище. Макар и задължителни, имунизациите често биват пренебрегвани от родителите, сред които и голяма част от нашите сънародници. Сред религиите, които позволяват децата да не бъдат ваксинирани, е и християнството.  Десислава Петров извинява 10-годишната си дъщеря от имунизации винаги, когато това е възможно. \"На този етап не бих сложила каквито и да е ваксини повече. А причината - имахме много сложна реакция след ваксината за морбили. Детето ми вдигна температура, плачеше непрестанно стигнахме до спешна помощ и след това седмица детето ми остана като в някакъв транс. Това беше последната ваксина, която поставихме.\" Подобно на България заразата морбили бързо завладява нови територии и отвъд Океана. Според данни на центъра за контрол и превенция на заболяванията, само миналата седмица са били докладвани близо 130 нови случая на заразени с опасната дребна шарка в повече от 10 щата. Когато дъщерята на Десислава получава нежелана реакция след ваксинация, разтревожената майка се свързва с пеадиатър.  \"Попитах го дали има някаква възможност да поставяме само ваксините, които предпочетем да слагаме\", сподели още жената пред Bulgaria ON AIR. Оказва се, подобна възможност предлагат различни вероизповедания. По тази причина законодатели настояват извиняването от ваксинации по религиозни причини да отпадне. Преди три години това направиха властите в Калифорния и Върмонт. В други 20 щата обаче е позволено родителите да не имунизират децата си по лични причини. Харесайте страницата ни във Facebook ", "date": "2019.03.04", "title": "Ръст на заразените с морбили и в Щатите"}
{"url": "https://www.bgonair.bg/world/2019-03-04/zrelishtno-vulkanichno-izrigvane-popokatepetal-izhvarli-ogromen-stalb-pepel-i-lava-video", "text": "\r\n Зрелищно изригване на мексиканския вулкан Попокатепетъл през уикенда.  В събота вечер кратерът избълва огромен стълб от пепел и потоци лава потекоха по склоновете му, озарявайки с искри нощното небе.  Изригванията на вулкана често предизвикват неочаквани промени в работата на близките летища, но за щастие този път вулканичната пепел не предизвика нарушения във въздушния трафик.  Попокатепетъл, чието име се превежда от езика на ацтеките като \"Димящата планина\", е на 450 метра над морското равнище.  Вулканът се намира на 55 км югоизточно от столицата Мексико Сити и е смятан за един от символите на страната.", "date": "2019.03.04", "title": "Зрелищно изригване: Попокатепетъл изхвърли огромен стълб пепел и лава (Видео)"}
{"url": "https://www.bgonair.bg/bulgaria/2019-03-04/taksite-za-bankov-prevod-v-evro-poevtinyavat", "text": "Таксите за преводи в евро между страните от еврозоната и тези, които не използват общата валута, ще поевтинеят от 15 декември. Тогава ще влезе в сила нова регулация за банковите такси, информира  . Според документа, приет от Съвета на ЕС, всички вътрешни презгранични плащания в еврозоната, извършени в евро, ще бъдат таксувани като вътрешни плащания, което означава, че ще бъдат плащани в официалната местна валута. Така таксите на банките няма да могат да надвишават, тези, които те събират за вътрешни преводи. Регламентът обхваща както банковите транзакции, така и операциите, направени през банкомат или ПОС-терминал. След 15 декември презграничен банков превод в евро от България до друга страна от ЕС ще бъде таксуван като вътрешен превод и ще бъде плащан в български лева. В момента у нас таксите за тази услуга в момента са най-високи, като за суми до 10 000 евро те са от 15 до 24 евро. В момента пък таксата за вътрешни преводи в България е 3 лева. Преводите от държавите, които не използват еврото, към 19-те от Еврозоната, са 80% от всички банкови транзакции от еврочленки, съобщава Еврокомисията.    Харесайте страницата ни във Facebook ", "date": "2019.03.04", "title": "Таксите за банков превод в евро поевтиняват"}
{"url": "https://www.bgonair.bg/economy/2019-03-04/rosatom-s-gotovnost-da-vazobnovi-stroitelstvoto-na-aets-belene", "text": "Държавната руска корпорация \"Росатом\" е готова, наравно с други претенденти, да участва в конкурса за възобновяване на строителството на атомната централа \"Белене\" в България и е способна да завърши изграждането на този обект в кратки срокове.  Това заяви пред журналисти първият заместник-ръководител на руската правителствена администрация Сергей Приходко, преди визитата на руския премиер Дмитрий Медведев в София, предаде ТАСС.  По думите му Русия притежава най-добрите реактори в света, отговарящи на най-висшите изисквания за безопасност, а \"Росатом\" е лидер в изграждането на атомни блокове.  Приходко също така припомни, че основното технологично оборудване на централата вече е произведено и се намира в България. Харесайте страницата ни във Facebook ", "date": "2019.03.04", "title": "\"Росатом\" с готовност да възобнови строителството на АЕЦ \"Белене\""}
{"url": "https://www.bgonair.bg/economy/2019-03-04/tesla-predstavya-model-y-sled-po-malko-ot-dve-sedmitsi", "text": "Изпълнителният директор на Tesla Илон Мъск съобщи, че компанията ще представи новия си кросоувър Model Y след по-малко от две седмици. Новината бе направена на фона на продължаващите притеснения за растежа на автомобилния производител след съобщения за затваряне на магазини, съкращения на служители, проблеми с търсенето и федералните власти в САЩ. Новият модел на компанията за електрически автомобили ще бъде показан за първи път на 14 март, съобщава Bloomberg. По думите на Мъск SUV-ът Model Y е с около 10% по-голям от Model 3 и съответно ще струва около 10% повече от него. Tesla за първи път представи Model 3 през март 2016 г. Продуктовите представяния на компанията, които предоставят възможност на потребителите да оставят на място депозит за покупка на автомобил, традиционно привличат голямо медийно внимание и интерес от страна на купувачи. При представянето на печалбата на компанията за четвъртото тримесечие през януари Мъск заяви, че Tesla е завършила инженерната и дизайнерска част по подготовката на Model Y, като по думите му три четвърти от автомобила ще са сходни с Model 3. Възможно е новият модел да се произвежда във фабриката на компанията източно от Рено, Невада, където се произвеждат също батерии и двигатели. В същото време Tesla съобщи в четвъртък, че вече е достъпна възможността за поръчка на Model 3 за 35 000 долара със стандартна батерия. Производителят също така посочи, че ще премахне „много“ от своите магазини, фокусирайки се върху онлайн продажбите.", "date": "2019.03.04", "title": "Tesla представя Model Y след по-малко от две седмици"}
{"url": "https://www.bgonair.bg/economy/2019-03-04/dnsk-e-izvarshila-5000-proverki-prez-izminalata-godina", "text": "Над 5000 проверки на строежи от първа, втора и трета категория извършиха органите на Дирекцията за национален строителен контрол (ДНСК) в страната през миналата година по заповед на началника на дирекцията арх. Иван Несторов, съобщиха от пресцентъра на Министерството на регионалното развитие и благоустройство. На невъведените в експлоатация обекти са проверени одобрените планове за безопасност и здраве в съответствие с основните изисквания към строежите по смисъла на Закона за устройство на територията (ЗУТ) и спазването им на място, посочват още от ведомството. Експертите са установили няколко основни типа нарушения: липса на временна плътна ограда откъм улиците и страничните регулационни линии на строителната площадка; липса на информационни табели с описанието на строежа, номер и дата на разрешението за строеж, както и данни за възложителя, строителя, надзорника и др. Проверяващите са се натъкнали също и на липса на изградени покрити проходи за преминаване на пешеходци, когато строежите са разположени на уличната регулация; неизвършено обезопасяване на строежа с парапети, ограждения, предпазни устройства и приспособления на завършените нива на строежа по външния му контур, включително и предпазни мрежи; липса на обезопасяване на стълбища, асансьорни шахти и вентилационни отвори и др.  \r\nЗа установените нарушения срещу виновните лица са образувани административно наказателни производства. Издадени са 93 наказателни постановления на обща стойност 54 970 лева, приходите от които са постъпили в бюджета.", "date": "2019.03.04", "title": "ДНСК е извършила 5000 проверки през изминалата година"}
{"url": "https://www.bgonair.bg/sutreshen-blok/2019-03-04/energetika-ikonomika-turizam-varhu-koi-problemi-shte-aktsentira-poseshtenieto-na-medvedev-u-nas", "text": "\r\n Руският премиер пристига на двудневно посещение в София. Визитата е по покана на българския премиер Бойко Борисов. Освен с него, Димитрий Медведев ще се срещне още с държавния глава Румен Радев и председателя на парламента Цвета Караянчева, за да открие руско-български икономически форум. Медведев идва ден след отбелязването на 141 години от края на Руско-турската освободителна война. Днес в Европа се говори за война от ново поколение, която включва в арсенала си оръжия като информацията, енергийната и киберсигурността. Старите бойни средства също не са забравени. В края на миналата седмица генералният секретар на НАТО Йенс Столтенберг беше у нас и отново повдигна въпроса за повече военни кораби в Черно море.  Каква обаче е причината за посещението на руския премиер и какъв знак ни изпраща с него президентът на Руската федерация Владимир Путин, който не е идвал в България от 2010 година? Пред   журналистът Асен Агов отсече, че визитата на Медведев не е знакова, тъй като тя нямало да реши нито един проблем - нито в отношенията между България и Русия, нито между ЕС и Русия. \"От тази гледна точка това посещение е безсмислено, защото налице са множество нерешими геополитически проблеми\", категоричен бе Агов. Основните теми, които ще бъдат обсъдени от делегациите на България и Русия, са в сферите на енергетиката, икономиката и туризма. Според историка и експерт по геополитика проф. Нина Дюлгерова обаче, нито едно посещение на държавен или правителствен ръководител в друга страна не е лишено от смисъл. \"Подобни визити винаги са с определена цел. Това, че предварително се поставят основни акценти, не означава, че само и единствено те ще бъдат обсъждани\", коментира Дюлгерова. По думите ѝ България е доказала както в историята, така и в съвремието, че е изключително прилежна, изпълнителна и коректна спрямо своите съюзници, а именно Русия.", "date": "2019.03.04", "title": "Визитата на Медведев у нас: Знакова и важна или безсмислена?"}
{"url": "https://www.bgonair.bg/brjuksel-1/2019-03-04/bobi-bobev-razmyana-na-teritorii-mezhdu-sarbiya-i-kosovo-ne-e-nevazmozhna", "text": "\r\n От доста време САЩ и ЕС дават знаци, че са склонни да приемат една такава промяна на границите и размяна на територии, каза в предаването \"Брюксел 1\" на Bulgaria ON AIR бившият ни посланик в Албания и Косово Боби Бобев, по повод публикациите през седмицата за постигнато споразумение за размяна на територии между Сърбия и Косово. В началото на седмицата германският вестник \"Франкфуртер Рундшау\", цитиран от редица медии, писа, че САЩ и ЕС са готови да приемат размяна на територии между двете балкански държави, ако Косово и Сърбия се договорят за това. \"След първоначалното си сдържано отношение по тази тема, ЕС показа една склонност към това, което вече не един или двама европейски държавни и правителствени ръководители правят - да подкрепят една такава идея. И то с аргумента, който се възприема включително и от Русия - ако Сърбия и Косово се разберат, то Европа и САЩ няма да са против\", каза експертът в разговор с Милена Милотинова. \"Нямаме цялостна информация и не можем да преценим доколко вярно е публикуваното в германския вестник \"Франкфуртер Рундшау\" за постигнато споразумение за размяна на територии между Сърбия и Косово, но да напомня, че преди два месеца американският президент Доналд Тръмп изпрати писма на президентите на Сърбия и Косово – Александър Вучич и Хашим Тачи, в които казваше, че 2019 година трябва да бъде година на споразумението – нещо, което в германския вестник излиза едно към едно, дори с фиксираната дата – 12 юни\", каза още дипломатът. \"От двете страни (Сърбия и Косово) Сърбия изглежда по-склонна да възприеме един такъв подход. Напоследък имаше доста изказвания на сръбски официални лица, включително на президента Вучич и първия вицепремиер и външен министър Ивица Дачич. Дачич каза, че тази тема години наред е обсъждана, включително с Русия, която също е дала съгласие за подобен подход\", обясни посланик Бобев. \"От страна на Косово обаче има политически и обществен фронт срещу позицията на Хашим Тачи, който изглежда беше единствен привърженик от косовска страна на това, което той нарича корекция на границите. В края на тази седмица в Тирана обаче се проведе среща на албанската диаспора. В речта си пред нея Хашим Тачи каза, че няма да отстъпи и на милиметър косовска територия\", заяви експертът.  По думите му Хашим Тачи най-вероятно под корекцията на границите разбира преминаване на Прешевската долина към Косово и никакво отнемане на косовски територии в замяна. \"В началото на 90-те години при референдум в Прешевската долина 98% от населението иска присъединяване към Косово\", припомни посланик Бобев. Във визираната от германския вестник \"Франкфуртер Рундшау\" договорка става въпрос за размяна на сръбската Прешевската долина срещу северните територии на Косово. \"Косовският север (общините Косовска Митровица и още 3 общини) и Прешевската долина (Прешево, Буяновац и Медведжа) са съпоставими като площ, а като население – трудно е да се каже точно, защото са бойкотирани преброяванията\", допълва експертът.    Може да намерите още епизоди на предаването  Харесайте ни във Facebook ", "date": "2019.03.04", "title": "Боби Бобев: Размяна на територии между Сърбия и Косово не е невъзможна"}
{"url": "https://www.bgonair.bg/sutreshen-blok/2019-03-04/povod-za-gordost-3-godishno-momichentse-veche-pee-himna-na-balgariya", "text": "\r\n Любовта към България ще продължи да е жива и в бъдещето поколение. Доказателство за това е 3-годишно момиченце от София, което докато си играе с куклите, пее български възрожденски песни. Отдавна е научила и химна.  Малката Николета започнала да пее български народни песни още преди да се научи да говори. В началото скромният детски репертоар включвал само химна и куплети от още няколко песни. С упоритост от страна на близките ѝ, днес момиченцето запява все по-често под звуците на българския фолклор. \"Когато още беше бебе Николета заспиваше на народна музика. Постепенно, проговаряйки, сама започна да пее. Първата песен беше \"Хубава си моя горо\", разказа пред   нейната леля Дани Петрова. А дали някой ден ще поиска да се занимава професионално с пеене към момента остава загадка. В момента целта на родителите на Николета е да я научат да обича родината. За да може да се чувства българка не само на националните ни празници. ", "date": "2019.03.04", "title": "Повод за гордост: Тя е само на три, а вече пее химна на България!"}
{"url": "https://www.bgonair.bg/sutreshen-blok/2019-03-04/plevneliev-elektronnoto-pravitelstvo-shte-bori-nay-efektivno-koruptsiyata", "text": "\r\n Две години след като напусна \"Дондуков\" 2, Росен Плевнелиев  твърди, че вече няма политически амбиции и се е отдал на семейния живот и писането на книги. Въпреки това той често критикува настоящия държавен глава Румен Радев и отправя остри политически послания. Все пак Плевнелиев е оптимист и казва, че в България има мечтатели, които я променят към добро. Убеден е, че новата индустриална революция е факт и в следващите 10 години всичко ще се промени. \" \", заяви  . Той подчерта, че по отношение на издаване на строителни разрешения страната ни се намира на дъното на класацията, по-зле от половината африкански държави. По думите му човек трябва да почука на вратите на 13 институции и да поиска подпис от всяка една от тях. \" \", настоя президентът Плевнелиев. Той определи като \"недемократично\" и \"противоконституционно действие\" решението на депутатите от БСП да бойкотират последните заседания на парламента. За него това е поредното доказателство, че през 2019 г. \"ще се нагледаме на много безобразия\". \" \", каза още Плевнелиев. \" \", подчерта той. Харесайте страницата ни във Facebook ", "date": "2019.03.04", "title": "Плевнелиев: Електронното правителство ще бори най-ефективно корупцията"}
{"url": "https://www.bgonair.bg/bulgaria/2019-03-04/pozhar-izbuhna-v-sklad-za-darveni-paleti-vav-varna", "text": "Пожар в склад за дървени палети избухна във Варна тази сутрин.  Пламъците вече са овладени, но са засегнали няколко коли, автобус, лодка и джет.  Четири пожарни коли са участвали в гасенето на огъня. Причините за инцидента се изясняват.", "date": "2019.03.04", "title": "Пожар избухна в склад за дървени палети във Варна"}
{"url": "https://www.bgonair.bg/reportazhi/2019-03-04/dvama-mladezhi-spasiha-ot-pozhar-baba-ot-kyustendilskoto-s-sovolyano", "text": "\r\n Момче и момиче от Радомир спасиха от пожар 67-годишна жена баба от кюстендилското село Соволяно. Михаела и Антонио видели запалилата се къща и чули виковете за помощ. Пожарът в къщата на Станка Терзийска тръгва от тересата на първия етаж на къщата, в която живее. Пламват стари дрехи, дърва и съчки.  Възрастната жена била сама, а огънят достигнал височина над един метър.  Виковете ѝ за помощ чуват Михаела и Антонио, които в този момент минават наблизо на път за Кюстендил. Двамата без колебание започват да гасят пожара. За инцидента е сигнализиран и кметът на селото.  Благодарение на намесата на Михаела и Антонио пламъците са угасени в рамките на 10 минути, а на място дори не се е наложило да идват пожарникари. ", "date": "2019.03.04", "title": "Двама младежи спасиха от пожар баба от кюстендилското с. Соволяно"}
{"url": "https://www.bgonair.bg/bulgaria/2019-03-04/kray-s-razkarvaneto-po-gishetata-chinovnitsite-sami-shte-namirat-i-obrabotvat-informatsiya", "text": "Три дни ще е максималният срок, в който чиновниците ще трябва да обработват исканията на граждани и фирми и да им предоставят исканите документи и услуги. Това предвижда промяна в Административнопроцесуалния кодекс, която предлага правителството. С промените екипът на вицепремиера Томислав Дончев планира да се въведе принципът на комплексно обслужване - тоест чиновниците сами ще си намират нужната им информация и документи, гражданите вече не трябва да се разкарват от гише на гише, пише \"24часа\". Изключение от тридневния срок за свършване на работата ще се допуска само ако специален закон е предвидил по-дълъг срок за конкретна услуга. Чиновниците сами ще трябва да набавят нужната им информация и да не изискват документи, които ги има в администрацията, да им бъдат носени от гражданите и бизнеса. Освен това се въвежда и задължението по искане на хората да издават всички документи и по имейл, а не само на хартия. Предоставянето на електронен адрес от страна на фирмите вече ще е задължително при контакти с администрацията. За граждани се въвежда възможността или да напишат имейла си, или да си направят профил в държавната система за сигурно електронно връчване. Общо 142 закона ще бъдат променени, за да стане комплексното административно обслужване факт, става ясно от мотивите към промените в АПК. Първата област, от която започва реформата, ще е образованието. Тук се въвежда задължение за университетите да спазват правилата за административно обслужване, които важат за администрацията. Регистърът на всички дипломи - за средно образование и за висше образование, вече ще е публичен и базиран в интернет. Така всеки ще може да провери информацията за квалификацията на всеки човек. Предстои да бъдат обявени промени и в областта на здравеопазването, банковото обслужване, транспорта, социалната политика и пр.", "date": "2019.03.04", "title": "Край с мотаенето по гишетата, чиновниците сами ще намират информация"}
{"url": "https://www.bgonair.bg/bulgaria/2019-03-04/30-godishen-shofyor-na-tir-postrada-pri-pozhar-kray-kilifarevo", "text": "30-годишен шофьор на ТИР е с изгаряния, след като гума на камиона му се самозапали. Инцидентът е станал рано тази сутрин в района на град Килифарево. Шофьорът, който е молдовски гражданин, спрял, за да смени спукана гума на камиона, но в това време тя избухнала в пламъци. Докато се опитвал сам да изгаси огъня обаче пострадал. Веднага е бил прегледан във Великотърновската болница, за щастие не е пострадал сериозно.", "date": "2019.03.04", "title": "30-годишен шофьор на ТИР пострада при пожар край Килифарево"}
{"url": "https://www.bgonair.bg/world/2019-03-04/frontmenat-na-legendarnata-grupa-the-prodigy-e-otkrit-martav", "text": "\r\n Фронтменът на легендалната британска група The Prodigy - Кийт Флинт, почина на 49-годишна възраст. Тялото на певеца е открито в дома му в Англия тази сутрин. Полицията уточнява, че смъртта му не се разглежда като подозрителна. Флинт е един от най-запомнящите се образи на музиката от 90-те години на 20 век. Неговата ексцентричност, съчетана с неповторимия почерк в хитовете на групата, превърнаха The Prodigy в символ на своето време. По време на почти 25-годишната си история бандата печели множество награди и продава над 25 милиона копия от музиката си по целия свят. Харесайте и страницата ни във Facebook ", "date": "2019.03.04", "title": "Фронтменът на легендарната група The Prodigy е открит мъртъв"}
{"url": "https://www.bgonair.bg/bulgaria/2019-03-04/ruskiyat-premier-dmitriy-medvedev-pristiga-na-dvudnevno-poseshtenie-v-balgariya", "text": "\r\n Руският премиер Дмитрий Медведев пристигна на официално посещение в България. Водената от него делегация положи венци и цветя пред Паметника на незнайния войн в София. След това руският премиер пристигна в Министерския съвет за среща с българския си колега Бойко Борисов. Основна тема на разговорите на Медведев с българските политици се очаква да бъдат енергийните проекти. \n След разговорите с Борисов руският премиер Медведев сподели, че заради икономическите санкции към Русия стокообменът между двете държави е спаднал от 5 до 3 милиарда долара.  Той заяви, че енергийното сътрудничество е флагман в отношенията между двете държави и за изграждането на \"Турски поток\" Европейският съюз трябва да даде гаранция, че няма да се случи това, което се случи с \"Южен поток\", а именно пропадане на целия проект. Борисов отговори, че не би искал \"Турски поток\" да се провали и заяви, че НАТО и ЕС не би трябвало да се притесняват от каквато и да е била зависимост от Русия при изграждането на този поток. Премиерът се пошегува към руския си колега, че в момента България очаква новите си изтребители и да не се притеснява за тяхното наличие. В отговор Медведев заяви, че изтребители винаги ще дойдат, но по-важно е да идва газ и да има електроцентрали. В програмата му за днес бе включена и среща с президента Румен Радев. В началото на пленарната среща на двете делегации, президентът Радев заяви, че счита, че съществува политическа воля и необходимите условия за развитие на равнопоставено и взаимноизгодно сътрудничество между България Русия.  \r\nОт своя страна, руският премиер посочи - необходимо е България и Русия да се ръководят от съществуващите добри отношения между двата народа и да направят качествен скок в развитието на отношенията занапред, като посочи, че това се отнася за икономиката. Утре руският премиер ще се срещне с председателя на парламента Цвета Караянчева и ще участва заедно с Борисов в туристически форум.", "date": "2019.03.04", "title": "Руският премиер Дмитрий Медведев пристигна на двудневно посещение у нас (обновена)"}
{"url": "https://www.bgonair.bg/bulgaria/2019-03-04/georgi-vangelov-i-daniel-aleksandrov-nositeli-na-poyasite-na-dan-kolov-i-nikola-petrov", "text": "\r\n Георги Вангелов и Даниел Александров са тазгодишните носители на поясите на Дан Колов и Никола Петров в едноименния турнир по борба. Александров спечели златния медал при класиците, а Вангелов взе бронз в свободния стил. Александров спечели за втори път пояса на Никола Петров в кариерата си. Състезателят в категория до 77 кг стана шампион със служебна победа, тъй като съперникът му не участва на финала поради лекарска забрана. Вангелов спечели бронз при 57-килограмовите в свободния стил, след като дълго време отсъства от тепиха. Българските състезатели завоюваха още 4 медала от турнира. Харесайте страницата ни във Facebook ", "date": "2019.03.04", "title": "Георги Вангелов и Даниел Александров - носители на поясите на Дан Колов и Никола Петров"}
{"url": "https://www.bgonair.bg/direktno/2019-03-04/balgariya-rodina-po-dusha", "text": "\r\n \"Още от детските си години ние живеем с мисълта, че там някъде има една страна, райско кътче\". Тези думи може да чуете рядко. Изказани с нравствената чистота и идеализъм на две бесарабски българки. Лилия Семкова  и Олга Данаилова – две момичета, родени в една част от Украйна, наречена от някои \"Другата България\". , те разказват как са си представяли страната ни дълго, преди да дойдат тук и затова, че родината се оказва, не място на картата, а място в сърцето. Олга, която е член на Асоциацията на българите в Украйна, разказа подробности за построения в Болоград паметник, посветен на участието на бесарабските българи в Руско-турската освободителна война. И всичко това, докато у нас периодично десетки монументи и културни забележителности биват опорочавани. Харесайте ни във Facebook ", "date": "2019.03.04", "title": "България – родина по душа"}
{"url": "https://www.bgonair.bg/bulgaria/2019-03-04/zasilen-trafik-kam-sofiya-protest-blokira-vhod-za-okolo-chas", "text": "\r\n Очаквано засилен трафик в последния от празничните дни. Близо триста хиляди автомобила се очаква да влязат в столицата до края на деня. Тапи има на тунел \"Витиня\", където обаче има и засилено полицейско присъствие. Там униформените следят най-вече за шофиране в аварийната лента. Колоната от автомобили стигаше до над 3 километра, а за задръстването допринася и ремонтът в района, който продължава вече повече от година над срока за изпълнение. От \"Пътна полиция\" обявиха, че днес не е имало сериозни инциденти през деня, а засиленото им присъствие определено допринася за доброволното поведение на водачите. Тежкотоварните камиони пък все още са спрени, но те се връщат на пътя в 20:00 часа.  На входа на София от към магистрала \"Тракия\" пък също имаше задръстване, което беше причинено и от блокирано кръстовище от жители на квартал \"Горубляне\", които за втора поредна неделя излязоха на протест. Демонстрацията им продължи около час, а движението беше отбивано още при село Герман. Стигна се и до напрежение между полицаи и протестиращи, защото те не бяха допуснати да излязат на пътното платно. От Столичната община обясниха, че гражданите нямат право да блокират път, а само да се съберат и да изразяват тихо недоволството си и без да пречат на движението. Иначе недоволстват на хората е продиктувано от това, че Столичната община иска да направи парк върху терени, които са собственост на жители на \"Горубляне\". Хората пък казват, че в продължение на години са плащали данъци и искат дебат, за да се реши как да им върнат парите, които са вложили в земи, които сега не могат да използват.  След края на протеста движението в района е нормално интензивно за подобен ден. Жителите на \"Горубляне\" обаче казват, че следващата неделя протестът им ще се състои отново. \r\n Харесайте и страницата ни във Facebook ", "date": "2019.03.04", "title": "Засилен трафик към София: Протест блокира вход на столицата за около час"}
{"url": "https://www.bgonair.bg/world/2019-03-04/putin-iztegli-rusiya-ot-dogovora-za-raketite-sas-sreden-obseg", "text": "Руският президент Владимир Путин официално изтегли страната от договора за ракетите със среден обсег. Той подписа указ, с който се преустановява изпълнението на задълженията по Договора между бившия съветски съюз и САЩ от 1987 година.  Указът влиза в сила от момента на подписването му. По-рано двете страни взаимно се обвиняваха в нарушаване на договора. А Президентът на САЩ Доналд Тръмп първи обяви оттеглянето на страната си. Харесайте и страницата ни във Facebook ", "date": "2019.03.04", "title": "Путин изтегли Русия от договора за ракетите със среден обсег"}
{"url": "https://www.bgonair.bg/world/2019-03-04/tornado-otne-zhivota-na-nay-malko-22-dushi-v-alamaba", "text": "\r\n Най-малко 23-ма души, сред които и деца, загинаха при преминаването на мощно торнадо в американския щат Алабама. Предупреждение за опасно лошо време е издадено и за щатите Джорджия, Флорида и Южна Каролина. Властите преустановиха издирвателните операции през нощта, защото условията са много опасни. Има ранени, но точна бройка засега не се съобщава.  Някои от пострадалите са в критично състояние. Местният шериф предупреди, че има вероятност броят на жертвите да нарасне, тъй като стихията е разрушила десетки къщи, под чийто отломки вероятно все още има хора.  Близо 10 хиляди домакинства са без ток. Торнадото, последвано от още няколко стихии, е донесло със себе си буреносни ветрове със скорост от над 266 километра в час. Пътеката от разрушения е дълга няколко километра. Харесайте ни във Facebook ", "date": "2019.03.04", "title": "Торнадо отне живота на най-малко 23-ма души в Алабама"}
