{"url": "https://www.bgonair.bg/world/2019-06-16/sauditski-mladezh-se-razmina-s-razpavane-na-krast", "text": "Муртажа Куеририс, който властите в Саудитска Арабия искаха да разпънат на кръст, бе пощаден. Смъртната му присъда бе отменена, но въпреки това 18-годишното момче бе осъдено на 12 години затвор. Това съобщи CNN, цитирани от .   Момчето може да бъде освободено още през 2022 година. Той е зад решетките от 13-годишен, а в присъдата му ще бъдат включени и годините, през които е бил в затвора. През последните 4 години навярно ще му бъде наложена пробация и така на Муртажа Куеририс му остават само още 3 години в тъмницата.  Решението дойде, след като историята на момчето, което е арестувано от властите като опозиционер на правителството, стана публична. Според тях то е станало част от \"терористична организация\", стреляло е по полицията и е хвърляло \"Коктейли Молотов\" по полицейските участъци.  Снимка: Facebook  ", "date": "2019.06.16", "title": "Саудитски младеж се размина с разпъване на кръст"}
{"url": "https://www.bgonair.bg/economy/2019-06-16/onlayn-targoviyata-v-sasht-otchete-rast-s-64-miliarda-dolara", "text": "Магазините в САЩ отчетоха ръст в дейността си през миналия месец, като 10 от 13 основни сектора увеличиха продажбите си в сравнение с година по-рано. Това съобщи  . Американците обаче все по-често предпочитат да пазаруват онлайн. През миналата година те са увеличили разходите си към \"търговци без физически магазини\", докато магазините за дрехи, храни и напитки, както и за строителни материали са усетили тежестта на променящите се навици на потребителите. Разходите на потребителите към търговци в интернет са се увеличили с 6,4 млрд. долара в сравнение с година по-рано до 62,04 млрд. долара. Така в момента повече средства се насочват към онлайн търговците, отколкото към ресторантите и баровете. Снимка: pixabay.com  ", "date": "2019.06.16", "title": "Онлайн търговията в САЩ отчете ръст с 6,4 милиарда долара"}
{"url": "https://www.bgonair.bg/world/2019-06-16/televizionen-debat-za-kmetskiya-stol-v-istanbul-za-parvi-pat-ot-20-godini-nasam", "text": "За първи път от 20 години претенденти за кмет на Истанбул ще участват в телевизионен дуел. Дебатът ще започне в 21:00 часа българско време.  В него ще участват кандидатът на управляващата Партия на справедливостта и развитието Бинали Йълдъръм и неговия конкурент - Екрем Имамоглу от опозиционната Народнорепубликанска партия. Той победи Йълдъръм на местните избори през март, но остана на поста само 18 дни, тъй като управляващата партия обжалва резултатите.  А впоследствие Висшата избирателна комисия анулира вота и насрочи нови избори за 23 юни. Това доведе до редица протести в Истнабул.  ", "date": "2019.06.16", "title": "Телевизионен дебат за кметския стол в Истанбул за първи път от 20 години насам"}
{"url": "https://www.bgonair.bg/ekrani/2019-06-16/milioni-ostanaha-bez-tok-v-yuzhna-amerika", "text": "Авария остави без ток милиони домакинства в Южна Америка. Без електричество са в Аржентина, Уругвай, Парагвай и южните части на Бразилия.  Местните власти съобщават, че причината е срив на интерконекторната електропреносна система в Аржентина. Преди час започна и бавното възстановяване на електричеството, но все още хиляди са без ток.    ", "date": "2019.06.16", "title": "Милиони останаха без ток в Южна Америка"}
{"url": "https://www.bgonair.bg/economy/2019-06-16/oshte-7-mln-evro-shte-badat-investirani-v-granichniya-rayon-mezhdu-gartsiya-i-balgariya", "text": "Нови 7 млн. евро ще бъдат инвестирани в граничния район между Гърция и България по програма \"ИНТЕРРЕГ V-A Гърция-България 2014-2020\". Това съобщиха от Министерството на регионалното развитие и благоустройството, цитирани от  . Със средствата ще бъдат подкрепени проекти на малки и средни предприятия. Това ще се случи в рамките на шестата покана за набиране на проекти предложения, която вече е обявена. Желаещите могат да кандидатстват в няколко области, включително реставрация на сгради и подобряване на съоръжения за улесняване на достъпността за хора с увреждания и за подкрепа на клъстери в стратегически сектори на регионалната икономика. По програмата могат да кандидатстват национални институции с компетенции в сферата на целите на инициативата, публично-правни и неправителствени организации, университети, изследователски центрове и други образователни заведения. Достъп до финансиране не получават дружества с търговски или индустриален характер.  От министерството посочват още, че всеки проект трябва да има поне един партньор от България и Гърция, който да е със седалище в допустимата територия на програмата.  Снимка: pixabay.com  ", "date": "2019.06.16", "title": "Още 7 млн. евро ще бъдат инвестирани в граничния район между Гърция и България"}
{"url": "https://www.bgonair.bg/world/2019-06-16/g-20-shte-raboti-po-nova-ramka-za-borba-s-otpadaka-v-okeanite", "text": "Министрите на околната среда на страните от Г-20 се договориха да приемат нова рамка за действие за справяне с проблема с пластмасовите отпадъци в океаните в глобален мащаб, обяви японското правителство след домакинството на двудневната среща, предава Ройтерс. Министрите на околната среда и енергетиката на 20-те най-големи икономики се срещнаха този уикенд в Каруизава, северозападно от Токио, преди срещата на върха на Г-20 в Осака, която ще се състои на 28 и 29 юни. Един от най-големите глобални проблеми, свързани с околната среда, са пластмасовите отпадъци в океана, тъй като те не само водят до огромно замърсяване на плажове, но и вредят на животните в него, които често поглъщат части от този отпадък. Много страни вече забраниха използването на торбички за еднократна употреба. Японският премиер Шиндзо Абе заяви, че иска страната му да поведе света към намаляването на океанския пластмасов отпадък, включително чрез разработката на биоразградими материали и други иновации. Новата рамка има за цел да улесни по-нататъшните конкретни действия по отношение на морските отпадъци, въпреки че на доброволна основа след срещата на Г-20 в Хамбург в Германия през 2017 г. беше приет “План за действие на Г-20 за морските отпадъци”. Съгласно новата рамка членовете на Г-20 ще насърчават всеобхватен подход за превенция и намаляване изхвърлянето на пластмасови отпадъци в океаните чрез различни мерки и международно сътрудничество, пише  Страната планира да бъде домакин на първата среща по новата рамка тази есен. Харесайте страницата ни във Facebook ", "date": "2019.06.16", "title": "Г-20 ще работи по нова рамка за борба с отпадъка в океаните"}
{"url": "https://www.bgonair.bg/world/2019-06-16/tramp-sreshtu-mediite-obvini-ny-times-v-predatelstvo", "text": "Според публикация на в. New York Times, САЩ предприемат все повече информационни атаки срещу електропроводните мрежи на Русия. Тази информация обаче не се понрави на президента Доналд Тръмп, който обвини медията във \"виртуално предателство\". \"New York Times току-що пусна материал, в който казват, че САЩ съществено засилват кибератаките си срещу Русия. Това е акт на виртуално предателство\", написа Тръмп в Туитър. \"При това е лъжа!\", заяви той, като нарече нюйоркския всекидневник \"корумпиран\" и повтори обвиненията си, че журналистите са \"врагове на народа\". Вчера вестникът съобщи, че американското правителство е активизирало информационните си атаки срещу електропроводните мрежи и други обекти в Русия, за да изпрати предупреждение на Москва, заподозряна, че прави същото в САЩ, и за да подготви евентуална кибернетична атака при мащабен конфликт между двете страни. Според американски представители, цитирани в изданието, Тръмп не бил подробно информиран за тези операции. Пентагонът и тайните служби се колебаели дали да осведомяват президента за текущите операции срещу Москва \"от страх как ще реагира той и с оглед възможността той да ги отмени или да ги обсъди с чуждестранни представители, като през 2017 г., когато той спомена за една деликатна операция пред руския външен министър\", обяснява New York Times. Харесайте страницата ни във Facebook ", "date": "2019.06.16", "title": "Тръмп срещу медиите: Обвини NY Times в предателство"}
{"url": "https://www.bgonair.bg/world/2019-06-16/protestite-v-hong-kong-ne-stihvat", "text": "\r\n Протестите в Хонг Конг не стихват. Дестеки хиляди излязоха по улиците с икане лидерът на китайския административен регион Кари Лам, да подаде оставка.  Демонстрациите се случват само ден след като правителството обяви, че замразява работата по спорния законопроект за екстрадицията за ''неопределено време''. Това обаче не свали градуса на напрежението.  Активистите и опозициятя не одобряват временното отлгане, а искат да бъде наложена пълна забрана върху текстовете. Причината - противниците на закона смятат, че той ще позволи дисиденти и заподозрени в различни престъпления, да бъдат предавани на континентален Китай, където ще бъдат съдени несправедливо.  ", "date": "2019.06.16", "title": "Протестите в Хонг Конг не стихват"}
{"url": "https://www.bgonair.bg/bulgaria/2019-06-16/rondoto-posolstvo-v-london-e-natrupalo-globi-ot-nad-820-hilyadi-paunda", "text": "Служители в посолството ни в Лондон успели да навъртят глоби за 820 270 паунда по улиците на британската столица. Рекордните глоби станаха ясни след като транспортните власти разпространиха справка. Това съобщи \"24 часа\", цитирани от  .  Глобите за около 1,8 млн. лева са натрупани в периода след 2003 г. и не са платени. По-голямата част - 812 180 паунда, е за такси за шофиране в централната част на Лондон. Ако човек ползва в нея личен или служебен автомобил в делничен ден, трябва да плаща по 11,5 паунда. За това следят камери, снимащи влизащите в зелената зона. Има и табели, указващи, че шофирането в нея е платено.  Въпросната такса се прилага от години срещу задръстванията по най-натоварените улици, а от този април бе въведена и нова от 12,5 паунда за по-старите коли, които не отговарят на екокритериите за минимално количество вредни емисии. Така всяко пътуване с кола в центъра може да достигне и до 24 паунда дневно.  По неплатени глоби българското посолство е на 29 място сред 185 чужди мисии. Най-голям длъжник са САЩ - 12,6 млн. паунда. След тях е Япония с 8,6 млн. паунда и Нигерия с малко над 7 млн. паунда. Русия е пета с 5,7 млн. паунда, следвана от Китай - 5,2 млн. паунда, Полша и Германия - с 4,4 млн. паунда. Снимка: pixabay.com  ", "date": "2019.06.16", "title": "Родното посолство в Лондон е натрупало глоби от над 820 хиляди паунда"}
{"url": "https://www.bgonair.bg/bulgaria/2019-06-16/rumen-radev-korneliya-ninova-znae-kakvo-pravi-i-kak-se-nosi-otgovornost", "text": "Корнелия Нинова се е доказала като човек, който знае какво прави и носи отговорност за своите постъпки. Така президентът Румен Радев коментира отказа на лидера на БСП да подаде оставка.  Държавният глава допълни, че един лидер на партия не трябва да се води само от това как той лично се чувства, а как се чувства партията му, за да бъде силна. Както е известно по време на 49 Конгрес на БСП Нинова отказа да подаде оставка, като това означава, че ще остане на поста си лидер на партията до пролетта на следващата година, когато изтича мандата ѝ.  ", "date": "2019.06.16", "title": "Румен Радев: Корнелия Нинова знае какво прави и как се носи отговорност"}
{"url": "https://www.bgonair.bg/world/2019-06-16/parzholite-na-badeshteto-shte-sa-ot-rastitelni-zamestiteli", "text": "До 2040 година скарата, каквато я познаваме, може и да не е същата. Според експерти в бранша, пържолите в бъдещето няма да идват от животни, а от растителни заместители или култивирани алтернативи, отглеждани на специални места. Това съобщи  .  Според нов доклад, 60% от месото няма да е истинско, заради нарастващото притеснение за ефекта, който отглеждането на животни има върху околната среда, както и заради увеличаването на нуждата от вегански алтернативи.  Култивираното месо ще бъде създавано \"чрез експоненциален растеж на клетки в биореактори\" и няма да включва клане. Разликата ще е почти неосезаема - клетка ще бъде извличана от живо животно, а след това ще бъде обработена в биореактор. Близо 1 милиард долара са инвестирали американски компании в подобни технологии. Някои от продуктите вече се предлагат и в ресторанти.  Докладът отбелязва, че въпреки развитите технологии за производство на месоподобни продукти, истинското месо все пак ще се предлага в магазина.  Снимка: pixabay.com  ", "date": "2019.06.16", "title": "Пържолите на бъдещето ще са от растителни заместители"}
{"url": "https://www.bgonair.bg/world/2019-06-16/30-dushi-prisastvaha-na-parvata-liturgiya-v-notr-dam", "text": "\r\n 30 души присъстваха на първата литургия в Нотр Дам, само два месеца след като готическата катедрала беше опустошена от пожар. Църковните служители обаче, са решени да покажат, че вярата е по-силна от разрушението. С каски на главите – малка група от свещеници и миряни се присъединиха към службата, водена от архиепископът на Париж Мишел Опти.  \"Днес сме силно емоционални, че се намираме тук. Щастливи сме, че можем да отслужим литургията. Тя е послание на надежда и благодарност на всички онези, които бяха докоснати от това, което се случи с тази катедрала, която е символ на Франция и на християнството\", каза той.  Пред храма също имаше тълпа от хора, която гледаше символичната църковна служба онлайн чрез телфоните си. Пожарът в готическата катедрала избухна на 15 април и унищожи напълно покрива и емблематичната кула стрела. В момента се извършват усилени работни дейности по укрепването на конструкцията. Стихията предизвика вълна от съпричастнот и дарители обещаха 850 милиона евро за възстановяването на катедралата. До момента обаче реално са получени едва 10 процента от средствата. ", "date": "2019.06.16", "title": "30 души присъстваха на първата литургия в Нотр Дам"}
{"url": "https://www.bgonair.bg/world/2019-06-16/saprugata-na-netanyahu-prizna-che-e-zloupotrebyavala-s-darzhavni-sredstva", "text": "Съпругата на израелския премиер Бенямин Нетаняху се призна за виновна за злоупотреба с държавни средства. Миналата година тя беше обвинена, че се е възползвала от близо 100 хил. долара. С тях били направени поръчки за кетъринг за резиденцията на премиера под фалшивия претекст, че там няма готвач.  Сара Нетаняху и адвокатите й обаче, успяха да постигнат споразумение за по-лека присъда. Нетаняху ще трябва да плати разноските по делото, които възлизат на 12 490 долара, както и още 2 775 долара глоба.  Според защитниците й обаче, целта на делото била да се дискредитира премиерът на Израел, срещу когото също има обвинения в измама и злоупотреба. Той ще се яви в съда в началото на октомври.    ", "date": "2019.06.16", "title": "Съпругата на Нетаняху призна, че е злоупотребявала с държавни средства"}
{"url": "https://www.bgonair.bg/bulgaria/2019-06-16/obezglaveno-delfinche-potrese-plazhuvashtite-na-koral", "text": "\r\n Обезглавено бебе делфинче стресна плажуващите на \"Корал\". Според еколозите вероятната причина за смъртта на животното е бракониерски улов на калкан. В екоинспекцията в Бургас до момента са постъпили 12 сигнала за изхвърлени от морето мъртви делфини.  Всяко лято морето изхвърля десетки мъртви делфини. От сдружението \"Да запазим Корал\" през 2015 година правят международно разследване, което установява, че причината е заплитане в бракониерските мрежи за улов на калкан на турски рибари. \"Те разпъват едни мрежи, които са стотици километри. Очите на тези мрежи са малки, в тях влизат малките делфинчета, удушават се за 5-10 минути, когато те чистят мрежите от калкана. Делфинчетата ги изхвърлят във водата и те след 100-200 километра пристигат по нашите брегове\", каза Атанас Русев от сдружение \"Да запазим Корал\". През 2016 година постъпи предложение в рибарските мрежи да бъдат поставени акустични устройства, така наречените пингери, които да предпазват делфините от оплитане. Оказа се обаче, че те са безполезни.  От екоинспекцията в Бургас казват, че е много трудно да се установи дали има човешка намеса при смъртта на делфините, които морето изхвърля.   ", "date": "2019.06.16", "title": "Обезглавено делфинче потресе плажуващите на \"Корал\""}
{"url": "https://www.bgonair.bg/bulgaria/2019-06-16/korneliya-ninova-ostava-predsedatel-na-bsp", "text": "\r\n \n Корнелия Нинова остава председател на БСП. Това стана ясно по време на Конгреса на левицата. Нинова ще остане лидер на партията поне до пролетта на следваща година, когато изтича мандатът ѝ. Тогава ще има и нов Конгрес. Очакванията бяха Конгресът да бъде доста напрегнат заради настроенията във вътрешната опозиция на БСП, която искаше нов председател след провала на евровота. Множество делегати обаче изразиха подкрепата си към Нинова и я призоваха да оттегли оставката си.  \"За две седмици видях как всички пороци на политическата класа, на задкулисието, на бизнес интересите, мощно нахлуха в БСП. Различни политически и икономически лобита задвижиха интересите си за овладяване на партията и поставяне на нов председател. БСП не се продава. Не внасям своята оставка, като съм напълно наясно какво ще последва\", каза Нинова. Снимка: Димитър Кьосемарлиев\\Bulgaria ON AIR    ", "date": "2019.06.16", "title": "Корнелия Нинова остава председател на БСП"}
{"url": "https://www.bgonair.bg/bulgaria/2019-06-16/petdesetnitsa-rozhdeniyat-den-na-hristovata-tsarkva", "text": "Днес е Петдесетница. Рожденият ден на Христовата църква се отбелязва винаги в неделя, 50 дни след Великден. На този ден Иисус Христос основава църквата си на земята, чрез изпращането на Светия Дух. Според библейското предание, в Ерусалим се събрали дванайсетте апостоли и Богородица за молитва в къщата, където за последно били с Христос. Внезапно се чул шум и над главата над всеки от молещите се явили пламъци като огнени езици. Апостолите се изпълнили със Светия Дух и започнали да славят Бога на различни езици, които до този момент не говорели. Така били поставени основите на Църквата, затова и празникът Петдесетница се смята за неин рожден ден. Харесайте страницата ни във Facebook ", "date": "2019.06.16", "title": "Петдесетница - рожденият ден на Христовата църква"}
{"url": "https://www.bgonair.bg/bulgaria/2019-06-16/yazovir-cheshme-dere-prelya-za-vtori-pat-samo-za-nyakolko-dni", "text": "Язовир \"Чешме дере\" в стражишкото село Камен преля за втори път тази седмица. Причината е снощният проливен дъжд и гръмотевична буря. След инцидента няма наводнени къщи и пострадали хора. Общинският водоем в селото е с проблемен изпускател. Все още се прави оценка на щетите, които нанесоха валежите и преливането на двата общински язовира в селата Нова Върбовка и Камен на 11 юни. Този във Върбовка вероятно ще бъде бракуван и пресушен, тъй като общината няма пари за възстановяването на дигата му.  Поройният дъжд снощи обаче е наводнил избени помещения в златаришкото Горско село и във великотърновското Ново село. Имотите са отводнени с помпи на противопожарната служба. Няма пострадали хора.  ", "date": "2019.06.16", "title": "Язовир \"Чешме дере\" преля за втори път само за няколко дни"}
{"url": "https://www.bgonair.bg/bulgaria/2019-06-16/svlachishte-zaplashva-da-ostavi-selo-otkasnato-ot-sveta", "text": "\r\n Свлачището в Калайджии се активизира и заплашва да остави половината от селото откъснато от света. То е повалило електрически стълб и увеличава площта си. Проблемът е от повече от година и половина.  От община Златарица са изготвили проект за укрепване, с който кандидатствали за финансиране от Междуведомствената комисия по бедствия аварии. Той обаче останал неодобрен. \"Това свлачище при големи проливни дъждове има опасност още да се активира и ако не се направи има възможност да се прекъсне и другата улица, която е единственият достъп за другата част на селото\", обясни кметът на селото Бисер Чинов. Свлачището е подкопало основите на няколко къщи, а хората които живеят в близост изпадат в паника при всеки дъжд. Освен това свлачище на територията на Калайджии има още две, едно от които се намира на единственият път, който свързва няколко населени места със Златарица.  Предстои от община Златарица отново да кандидатства отново за помощ за укрепването на другите две свлачища. През това време за хората остава надеждата, че следващите проливни дъждове няма да се окажат фатални. ++++    ", "date": "2019.06.16", "title": "Свлачище заплашва да остави село откъснато от света"}
{"url": "https://www.bgonair.bg/bulgaria/2019-06-16/postradaliyat-v-katastrofa-kray-yablanitsa-politsay-ostava-v-tezhko-sastoyanie", "text": "Без промяна остава състоянието на тримата полицаи, които пострадаха при челен удар с друг автомобил на пътя София-Варна, край Ябланица.  В най-тежко състояние, в реанимация е 40-годишен служител на реда. Другите двама са с леки наранявания, но остават в гръдна и нврохирургия на Военномедицинска болница.  Както е известно в тежката катастрофа вчера загинаха двама души - мъж на 68 години и спътничката му на 66 години.   ", "date": "2019.06.16", "title": "Пострадалият в катастрофа край Ябланица полицай остава в тежко състояние"}
{"url": "https://www.bgonair.bg/bulgaria/2019-06-16/mlada-zhena-pochina-sled-katastrofa-v-krasna-polyana", "text": "Млада жена е починала след тежка катастрофа в столичния квартал \"Красна поляна\". Инцидентът се случил снощи на булевард \"Възкресение\". Според очевидци, малко преди това 23-годишната жена, шофираща BMW, е била забелязана в гонка с друга кола. Тя обаче е изгубила управление, колата е отскочила от пътното платно и се озовала на трамвайните релси, където в следствие на камшичния удар, се е усукала около стълб.  Екип на Спешна помощ е минавал край мястото на инцидента в същия момент. Медиците подават сигнал да се изпрати друга линейка с реанимационен екип. Жената обаче е била с много тежки наранявания и сериозна загуба на кръв и е починала по-късно в \"Пирогов\". Движението на трамваите беше спряно за няколко часа, за да може автомобилът да бъде преместен.    ", "date": "2019.06.16", "title": "Млада жена почина след катастрофа в \"Красна поляна\""}
{"url": "https://www.bgonair.bg/bulgaria/2019-06-16/ochakva-ni-slancheva-i-topla-nedelya-no-s-kratkotrayni-prevalyavaniya", "text": "Днес ще бъде предимно слънчево и горещо. Около и след обяд обаче на много места в страната ще се развива купесто-дъждовна облачност. Ще има краткотрайни валежи с гръмотевици. Не са изключени и градушки. Това съобщиха от НИМХ. Максимални температури между 29 и 34 градуса, в София около 29. Над Черноморието ще бъде слънчево, след обяд с купеста облачност, но само на отделни места ще превали и прегърми. Ще духа до умерен североизточен вятър. Максимални температури на въздуха ще са между 27 и 29 градуса. Температурата на морската вода е около 25. Над планините около и след обяд ще се развива купесто-дъждовна облачност и ще има краткотрайни валежи с гръмотевици. Ще духа до умерен североизточен вятър. Максимална температура на височина 1200 метра около 23 градуса, а на 2000 метра – 16.  Снимка: pixabay.com    ", "date": "2019.06.16", "title": "Очаква ни слънчева и топла неделя, но с краткотрайни превалявания"}
