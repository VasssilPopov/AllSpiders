{"url": "https://www.bgonair.bg/world/2018-08-29/masovi-protesti-v-drezden-protiv-migratsiyata-do-sblasatsi-ne-se-stigna", "text": "Масов протест в Дрезден след убийството на 35-годишен германски гражданин в неделя. Десетки демонстранти излязоха по улиците на града по призива на крайнодясната партия \"Алтернатива за Германия\".  Те скандираха срещу чужденците и миграцията в Германия. В близост се проведе и още един митинг - на леви активисти. Според тях основната заплаха за страната идва от десните управляващи, а не от мигрантите.  За разлика от Кемниц, където демонстранти от двата лагера влязоха в сблъсъци, в Дрезден полицията не позволи на двата марша да се срещнат по улиците на града.", "date": "2018.08.29", "title": "Масови протести в Дрезден против миграцията - до сблъсъци не се стигна"}
{"url": "https://www.bgonair.bg/world/2018-08-29/pozhar-izbuhna-na-gratski-feribot-s-nad-1000-dushi-na-borda-nyama-zhertvi", "text": "Пожар пламна на гръцки ферибот, няма данни за жертви и пострадали. Огънят избухнал на пътнически ферибот с над 1000 души на борда. Той пътувал от Пирея за остров Крит, когато при неизвестни засега обстоятелства един от камионите на борда пламнал. Заради гъстия дим пътниците са изведени на палубите, а фериботът се върнал обратно в Пирея.", "date": "2018.08.29", "title": "Пожар избухна на гръцки ферибот с над 1000 души на борда, няма жертви"}
{"url": "https://www.bgonair.bg/world/2018-08-29/balgarski-shofyor-na-tir-katastrofira-v-italiya-i-ubi-bashta-i-sin", "text": "Български шофьор на ТИР катастрофира в Италия и уби баща и син.  След инцидента 59-годишният мъж е арестуван.  Според италианските медии катастрофата е станала във вторник на магистралата на около 100 километра северно от Рим, в посока Флоренция.  В леката кола, ударена от българския камион, пътувало италианско семейство - баща, майка и син.  Колата била влачена няколко метра от българския ТИР. След това той се ударил в металното преградно заграждение на магистралата.  Жената като по чудо успяла да излезе от смачканата кола и да се спаси.", "date": "2018.08.29", "title": "Български шофьор на ТИР катастрофира в Италия и уби баща и син"}
{"url": "https://www.bgonair.bg/world/2018-08-29/ottsepiha-tayms-skuear-zaradi-nashestvie-na-pcheli", "text": "Необичайна атака на нюйоркския площад \"Таймс скуеър\". Повече от 30 000 пчели накацаха чадър на количка за хотдог. Заради огромния рояк, полицията отцепи района между 43-та улица и 7-мо авеню. Пристигналият на мястото пчелар събра насекомите с подобен на прахосмукачка уред и ще ги постави в специален кошер извън града. Все още не се знае какво точно е привлякло рояка в центъра на Голямата ябълка. Най-вероятна причина е, че пчелите са търсили ново място за живеене.", "date": "2018.08.29", "title": "Отцепиха \"Таймс скуеър\" заради нашествие на пчели"}
{"url": "https://www.bgonair.bg/world/2018-08-29/voenen-pilot-zagina-pri-trenirovachen-polet-v-gartsiya", "text": "Пилот на военен самолет загина при тренировъчен полет в Гърция. Машината - T-2 Бъкай на гръцките военновъздушни сили се е намирала на 7 морски мили разстояние от град Спарта, когато е катастрофирала. 39-годишният пилот е загинал, а вторият пилот е оцелял и е приет в болница. И двамата летци са с опит от 2500 летателни часа. Причините за катастрофата се разследват.", "date": "2018.08.29", "title": "Военен пилот загина при тренировъчен полет в Гърция"}
{"url": "https://www.bgonair.bg/world/2018-08-29/tsipras-raznoobrazi-kabineta-si-rokadi-predi-izbori", "text": "Гръцкият премиер Алексис Ципрас направи промени в кабинета си преди предстоящите следващата година парламентарни избори.  В новия състав на правителството влизат 13 нови лица. Гърция ще има нов министър на вътрешните работи, кой е бивш съветник на премиера по енергийните въпроси.  Според анализатори рокадите се дължат на желанието на Ципрас да засили доверието в своето управление. Две жени поемат сектор \"Обществен ред и защита на гражданите\". Постовете си обаче запазват ключови фигури като външния министър, министъра по европейските въпроси и министъра на отбраната. Най-вероятно новите министри ще положат клетва днес.", "date": "2018.08.29", "title": "Ципрас разнообрази кабинета си: Рокади преди избори"}
{"url": "https://www.bgonair.bg/world/2018-08-29/tramp-oplyu-google-namira-samo-falshivi-novini", "text": "\r\n Американският президент Доналд Тръмп остро разкритикува \"Google\". Той обвини интернет гигантът, че при търсене на новини за Тръмп се появяват само публикации на медиите на \"фалшивите новини\".  В отговор \"Google\" категорично опроверга твърденията на държавния глава и заяви, че най-популярната търсачка в интернет не \"класира никога резултатите от търсенето, за да манипулира общественото мнение\".  От компанията бяха категорични, че всяка година се внасят стотици подобрения в алгоритмите, които направляват търсенето, за да се гарантира, че те улавят съдържание с \"високо качество\".", "date": "2018.08.29", "title": "Тръмп оплю \"Google\": Намира само фалшиви новини!"}
{"url": "https://www.bgonair.bg/bulgaria/2018-08-29/vazstanovyavat-saorazheniyata-na-vitosha", "text": "\r\n Ще рехабилитират съоръженията на Витоша, като за целта експертите проверяват хижите, заслоните, пътеките и табелите.  Заложен е и строеж на нова спортна площадка.  А 10 нови автобуса на градския транспорт в София ще пътуват до Витоша.", "date": "2018.08.29", "title": "Възстановяват съоръженията на Витоша"}
{"url": "https://www.bgonair.bg/denqt-on-air/2018-08-29/za-da-se-spravim-s-migrantite-tryabva-da-imame-edinna-evropeyska-politika-smyata-ekspert", "text": "\r\n Група от 25 нелегални имигранти бе задържана близо до Бургас. Те са се придвижвали с леки автомобили и са само млади мъже.  Групата е минала границата от Турция през гората в Странджа планина. \"Притокът на мигранти има един косвен, но изключително опасен ефект, а именно засилване ролята на организираната престъпност по всички трасета откъдето те преминават\", коментира в студиото на   експретът по международна сигурност Димитър Гърдев. Той отбеляза, че когато говорим за трафик на бежанци са намесени много пари. По данни на ООН около 7 млрд. евро е годишният оборот, с който трафикантите разполагат. \"По този начин държавите по пътя на мигрантите косвено се оказаха в хватката на организираната престъпност. В момента по всички гранични зони се наблюдава създаване на канали, които няма как да съществуват без помощта на мафията\", каза още експертът. Пред Димитър Гърдев обясни, че за да се справим с мигрантския проблем трябва да имаме комплексен подход. \"Не може да се разчита единствено на средствата на полицията, граничарите или пък на преградни съоръжения. Когато имаме налице корумпирана държава и забавено правосъдие, се създава усещането за безнаказаност. Много е важно да бъде изградена единна европейска политика за мигрантите\", категоричен бе експретът по международна сигурност в студиото на Ганиела Ангелова.", "date": "2018.08.29", "title": "За да се справим с мигрантите трябва да имаме единна европейска политика, смята експерт"}
{"url": "https://www.bgonair.bg/bulgaria/2018-08-29/reshiha-domashen-arest-za-shofyora-katastrofiral-kray-svoge", "text": "\r\n \n Съдът остави \"под домашен арест\" шофьора на катастрофиралия край Своге автобус - Григор Григоров.  Основният мотив на магистратите беше здравословното му състояние. От обвинението искат и забрана мъжът да напуска страната, както и да му бъде отнета шофьорската книжка.  Днес той беше доведен в съда под охрана, с превръзка на главата и накуцвайки.  Все още няма изготвена автотехническа експертиза, както и такава за състоянието на водача.  Решението на съда не е окончателно.", "date": "2018.08.29", "title": "Решиха: Домашен арест за шофьора, катастрофирал край Своге"}
{"url": "https://www.bgonair.bg/bulgaria/2018-08-29/13-godishen-se-poryaza-na-staklena-vrata-v-uasg-lekarite-se-boryat-za-zhivota-mu", "text": "\r\n Нелеп инцидент в Университета по архитектура, строителство и геодезия в София. 13-годишно момче пострада докато тренираше баскетбол в сградата на учебното заведение. То счупило стъкло на врата.  Случката се разиграла около 11:20 часа днес. След края на редовната тренировка в спортната зала детето останало със своя брат близнак и други техни приятели, за да си поиграят на криеница.  Момчето се намирало от вътрешната страна на вратата, а от външната било момиче, което му пречело да мине. Пострадалото дете бутнало вратата през стъклото и така порязало ръката си. Поради факта, че са били засегнати вените му, кръвотечението е било изключително силно. Линейката е пристигнала на мястото на инцидента за 6 минути след подаването на сигнала.  Момчето веднага е било транспортирано до \"Пирогов\". То бе настанено в противошоковата зала, където бе оперирано.  Състоянието му е стабилно.    ", "date": "2018.08.29", "title": "Нелеп инцидент: 13-годишен се поряза на стъклена врата в УАСГ"}
{"url": "https://www.bgonair.bg/bulgaria/2018-08-29/ivancheva-na-antidepresanti-v-zatvora-sadat-otlozhi-deloto", "text": "\r\n Бившият кмет на столичния квартал \"Младост\" Десислава Иванчева отново поиска да бъде пусната от Сливенския затвор, но заседанието на Специализирания наказателен съд беше отложено. Защитата ѝ поика тя да излезе от ареста в затвора в Сливен, където дели килия с други като нея – жени без присъди, но с обвинения, заради влошеното й здравословно състояния. Отговорът на съда обаче се отлага с една седмица, тъй като дотогава онколог, психиатър и съдебен лекар ще изследват какво е актуалното й здравословно състояние, от какви заболявания страда и може ли да стои задържана. Самата Иванчева, която от април е задържана по обвинение за подкуп, се оплака, че е започнала да пие антидепресанти, защото психическото й състояние не било добро. \"Спокойна съм, че делото ще започне по същество. Истината ще излезе наяве и тя е в наша полза\", коментира Иванчева. За пореден път тя се оплака от условията в арестите и Сливенския затвор, където е в момента. \"Дори и да си невинен, ще признаеш вина, за да излезеш по-бързо\", каза подсъдимата, която от преди дни официално е с обвинителен акт, внесен от прокуратурата в спецсъда. Иванчева, заместничката ѝ Биляна Петрова и бившият районен кмет Петко Дюлгеров са обвинени за получаване на подкуп в особено големи размери - тежък случай, извършен чрез изнудване, посредством злоупотреба със служебно положение. В обвинителния акт срещу арестуваната кметица, която още тази есен ще застане пред съда, става ясно, че сумата, която тя е искала от бизнесмена Александър Ваклин, се е увеличавали с дни. Само за три дни подкупът, поискан от Десислава Иванчева е скочил двойно – от 250 хиляди на половин милион евро. Ваклин разказва, че за четирите обекта, които е готвил да строи в \"Младост\", му поискали половин милион евро. \"Хората си настояваха за пари и си водеха преговорите докато се договорихме. Неприятно беше. Съжалявам, че посредникът стана обвиняем. Защото той беше добър човек и беше отвратен от сумата, която беше поискала госпожата\", каза преди време Ваклин, цитиран от ", "date": "2018.08.29", "title": "Иванчева на антидепресанти в затвора, съдът отложи делото"}
{"url": "https://www.bgonair.bg/bulgaria/2018-08-29/74-godishen-se-vryaza-s-mikrobus-vav-fontan-pred-sportnata-zala-v-pazardzhik", "text": "74-годишен шофьор на микробус се вряза във фонтана на кръговото кръстовище при спортната зала в Пазарджик. При пристигането на мястото на инцидента полицаите, заедно с екип на Спешна помощ, установяват, че водачът е починал.  По първоначална информация шофьорът е получил инфаркт, загубил е управление над буса и се е забил във фонтана.  Микробусът е бил предназначен за транспортиране на хора с увреждания от дома в пазарджишкото село Звъничево.", "date": "2018.08.29", "title": "74-годишен се вряза с микробус във фонтан пред спортната зала в Пазарджик"}
{"url": "https://www.bgonair.bg/bulgaria/2018-08-29/kazusat-silistar-proektat-e-glasuvan-v-narushenie-ustanovi-ekoinspektsiyata", "text": "\r\n Общинският съвет в Царево е гласувал в нарушение проекта за застрояване на бивш свинарник от 22 дка в Силистар. Това е установила проверка на Регионалната инспекция по околната среда и водите в Бургас.  Нарушението е, че заданието за изработването на проекта не е съгласувано с екоинспекцията, което е задължително, когато теренът попада в защитена територия.  От екоиспекцията в Бургас обясниха още, че параметрите на имота не могат да бъдат променяни, тъй като община Царево няма приет Общ устройствен план.  На терена може да бъде построен само свинарник, а не еко селище.  Мотивът на съветниците e да възстановят пътя до плажа, който попада в частен имот.  В казуса \"Силистар\" се намеси и премиерът Бойко Борисов, който разпореди да не се изпълнява решението на местния парламент. А днес сезира и облатсния управител.", "date": "2018.08.29", "title": "Казусът \"Силистар\": Проектът е гласуван в нарушение, установи екоинспекцията"}
{"url": "https://www.bgonair.bg/denqt-on-air/2018-08-29/zadava-li-se-destabilizatsiya-na-balkanite-prichinena-ot-rusiya-i-turtsiya", "text": "\r\n Австрийски политолог прикова вниманието на Европейския съюз с твърдението, че Русия и Турция ще дестабилизират Балканите. Какво са намислили Путин и Ердоган и може ли да се говори за колаборация между двамата лидери? \"И Русия, и Турция имат сериозни интереси на Балканите, различни от тези на ЕС. Те биха използвали всяко забавяне в Съюза. Това го видяхме в Македония. Те имат общи интереси, но не са общи на Балканите. Преди всичко става дума за икономика и геополитика. Може да очакваме някакво противопоставяне между тези 2 сили, отколкото сътрудничество\", отбеляза историкът и анализатор доц. Александър Сивилов.  Гостът на \"Денят ON AIR\" припомни, че и двете държави разполагат с различна религиозна основа, с която могат да повлияят.  \"В Русия не е правена пенсионна реформа от 1999 година. Това, което бе създадено по времето на Борис Елцин – това е. Възрастта за пенсиониране се вдигна с 8 години и хората оправдано реагираха много остро. През последните години икономиката на Русия никак не е розова. Въпреки това, започнаха да се съвземат от санкциите. Започнаха да произвеждат технологии, самолети. Същевременно има изоставане в много важни технологични сектори като ракетната индустрия\", посочи доц. Сивилов пред Bulgaria ON AIR. През изминалото европредседателство на България, правителството ни засегна редица въпроси, като част от тях бе темата със Западните Балкани.  \"Действията на правителството ни бяха по-скоро пожелателни. Държавите, за които ставаше въпрос, все още нямат икономическите устои да влязат в ЕС\", смята анализаторът. ", "date": "2018.08.29", "title": "Задава ли се дестабилизация на Балканите, причинена от Русия и Турция?"}
{"url": "https://www.bgonair.bg/bulgaria/2018-08-29/korneliya-ninova-sred-dobrovoltsite-v-kravodaritelskata-aktsiya-za-postradalite-kray-svoge", "text": "\n Първа градска болница в София организира кръводарителска акция за пострадалите в катастрофата край Своге. Акцията тече с пълна сила. До момента кръв са дарили 20 души. Преди малко в медицинското заведение влезе и лидерът на БСП Корнелия Нинова, която също ще дари кръв.  Акцията продължава до 14 часа днес, а в болницата очакват повече хора да дойдат да дарят кръв.", "date": "2018.08.29", "title": "Корнелия Нинова сред доброволците в кръводарителската акция за пострадалите край Своге"}
{"url": "https://www.bgonair.bg/others/2018-08-29/kipartsi-za-chakashtite-obezshtetenie-ot-olimpik-evtinoto-meso-go-yadat-kuchetata", "text": "\r\n Откъде ще дойдат парите, с които ще бъдат обезщетени българските шофьори със застраховки в кипърската компания \"Олимпик\"? Според Бойка Атанасова, кореспондент на в. \"Труд\" в Гърция, надали всички клиенти на компанията, която фалира, ще получат обезщетения. \"Когато започнах да разговарям с кипърците за \"Олимпик\" те ми казаха, че евтиното месо го ядат кучетата. Надали за евтините застраховки българите ще получат обезщетение. Застрахователите в Кипър не смятат, че могат да изплатят всички обезщетения, сключени в друга държава\", категорична е журналистката в \" \" По думите ѝ вече трябва да има двустранно споразумение между правителствата на Кипър и България по казуса.  \"В момента има временен ликвидатор, след 12-ти септември ще стане ясно дали всички ще си получат обезщетенията от застраховките. Първо \"Олимпик\" ще се издължи към държавата, а след това към своите клиенти\", обясни още Атанасова. Наскоро доста българи попаднаха под капана на гръцкото законодателство. Българи продават своите автомобили на гръцки граждани, а съответно след това с тези коли се извършват нелегални дейности, а виновни са българските собственици. \"Тук пак имаме пропуск в законодателството на Гърция и България. Решението му на този етап е да има разговор между двете страни. Българите тук неглижират този проблем. Ако в Гърция бъдат осъдени, те ще бъдат издирени чрез Интерпол и ще понесат своята отговорност. Има огромен вакуум в този момент. Хората трябва да са много внимателни. Виновен е човекът, който е собственик на автомобила по талон\", посъветва Бойка Атанасова.", "date": "2018.08.29", "title": "Кипърци за чакащите обезщетение от \"Олимпик\": Евтиното месо го ядат кучетата"}
{"url": "https://www.bgonair.bg/sutreshen-blok/2018-08-29/tragediya-a-sled-neya-politika-i-partiyni-skandali-kade-e-spravedlivostta", "text": "\r\n Тежкият пътен инцидент край Своге стана причина за политически реакции, пресконференции, призиви за оставки и скандали. Корнелия Нинова заяви, че най-голямата гордост на премиера – магистралите, са и най-голямата кражба в държавата. Червеният лидер поиска оставката на цялото правителство, а от ГЕРБ отвърнаха, че е рано да издават присъди, за да не берат после срам социалистите, които грубо политизирали темата.  \"Стабилността на правителството е разклатена от много предишни скандали. Умъртвените животни, търговския регистър, фалирането на \"Олимпик\"… няма кой да носи отговорност в държавата. Знаем, че решенията в България са еднолични, но премиерът не носи отговорност. Тази есен ни очакват подобни събития – още неща ще се сриват и падат. Нинова е права. Но след оставката трябва да се даде решение какво следва\", подчерта политологът Мария Пиргова. В студиото на \"България сутрин\" тя изтъкна, че думите на депутатите са страшно безотговорни, а топката се връща абсолютно нагло. \"Там където няма усещане за справедливост, винаги има политически атаки и набеждаване. Обществото търси справедливост. А някой удобно му дава виновника. Нинова какво ще направи с олигарсите? Дали ще изчисти съдебната система? Дали ще премахне корупцията? Трагедията дойде много удобно. Левицата търси кризи\", поясни политологът Цветанка Андреева.   \"Бившите комунисти произведоха сложната система от зависимости между власт, бизнес, политика, съд. БСП няма да разплетат това. Всички знаем системата на държавните поръчки. Това е голямата корупция в България\", добави още тя пред Bulgaria ON AIR.  За финал на разговора Пиргова посочи, че политиците не могат да решат политическата криза. \"Падат пешки, а не ключови фигури като министри. Икономика и политика са слети. Държавата е загубила възможност за взимане и прилагане на решения\", отбеляза тя.  ", "date": "2018.08.29", "title": "Трагедия, а след нея политика и партийни скандали… Къде е справедливостта?"}
{"url": "https://www.bgonair.bg/sutreshen-blok/2018-08-29/eksperti-za-intsidenta-kray-svoge-darzhavata-ne-si-e-svarshila-rabotata", "text": "\r\n Наред с болката покрай трагедията край Своге, останаха и купища въпроси, които се превърнаха в тъжно и трудно уравнение с много неизвестни. Известно е обаче, че както и да продължи разследването, един шофьор ще носи вината за стореното от него, докато други - не по-малко виновни, ще си прехвърлят топката и отговорността и вината ще се размие.  \"Вината на шофьора не може да се обсъжда, виновен е. Дискусията е безсмислена и трябва да се остави настрана. По света обаче ако има опасност от акули, хората строят съоръжения за милиони. В България слагаме табела \"Къпането забранено\". Същото е и в Своге. Там просто са сложили ограничение от 40 км/ч\", подчерта журналистът Юлий Москов в студиото на \" \".  По думите му на мястото на инцидента е направен път убиец, защото при мокър асфалт колата просто тръгва и няма спасение.  \"Каква е тази държава, която не може да задължи подчинената си фирма, на която плаща пари, да си свърши работата. Това не е държава! У нас държавата избяга от всичко. Държавата не се занимава с обучението на шофьорите, не се занимава с изпитите на водачите, не се занимава с още много неща. Държавата не се занимава и с инвеститорския контрол\", категоричен е Москов. Мнението на Гроздан Караджов, бивш председател на Комисията по транспорт в Народното събрание, е, че първият и основен виновник за този тежък инцидент са именно политиците. \"България губи няколко хиляди души във войната по пътищата всяка година. Няколко министри и общо 14 административни единици се занимават с безопасността на пътя. Институциите очевидно към момента на издаване на пътя не са си свършили работата. Те са имали редица забележки, пътят е бил опасен, но те не са предприели необходимите действия\", зави Караджов пред  . Въпреки това той обясни, че към този момент не трябва да се издават присъди предварително, защото все още не са излезли резултатите от всички експертизи.", "date": "2018.08.29", "title": "Експерти за инцидента край Своге: Държавата не си е свършила работата!"}
{"url": "https://www.bgonair.bg/bulgaria/2018-08-29/sled-signal-za-shum-sreshtu-mladezhi-imalo-li-e-politseysko-nasilie", "text": "\r\n Областната дирекция на МВР-Велико Търново започва незабавна дисциплинарна проверка на сигнал за полицейско насилие над деца.  В социалната мрежа се разпространява клип, на който се вижда спор между полицаи и младежи. Случаят е от преди няколко дни, когато представители на органите на реда отиват на проверка на адрес за силен шум.  Сигналът е срещу две момчета – футболисти от местни отбори. Те твърдят, че униформените се държали грубо, обиждали ги, заплашвали ги, стигнало се и до физическа саморазправа.  От областната дирекция на МВР ще разпитат както децата, така и полицаите.", "date": "2018.08.29", "title": "След сигнал за шум срещу младежи: Имало ли е полицейско насилие?"}
{"url": "https://www.bgonair.bg/sutreshen-blok/2018-08-29/narushil-li-e-tarnovskata-konstitutsiya-tsar-boris-iii-kogato-e-zhivyal-v-dvoretsa-vrana", "text": "\r\n Като второ изгнание, определи Симеон Сакскобургготски отношението на държавата. Това каза той по време на визитата си в Рилския манастир, на панихида по повод 75-ата годишнина от кончината на цар Борис III. Изказването на Сакскобургготски идва след като Софийския градски съд реши, че дворецът \"Врана\" е собственост на държавата. Споразумение за царските имоти с държавата според бившия премиер Симеон Сакскобургготски не е на дневен ред, защото действията на институциите го карат да се чувства омерзен. Юристът и бивш депутат от НДСВ Минчо Спасов коментира в студиото на  , че имотите не са лични на Симеон Сакскобургготски, а са наследство от цар Борис III. \"Симеон Сакскобургготски не ги купил чрез приватизация, чрез мениджърска или друга сделка\", каза Спасов. Според него решението на Софийския градски съд и преди това на Върховния касационен означава, че българските царе никога не са имали частна собственост и са нарушавали Търновската конституция, в която се казва, че царят и неговото семейство не може да ползва държавни имоти. \"Излиза обаче според нашия съд, че царят незаконно е ползвал тези имоти от 1918 година до 1943 година, може би ще трябва да плаща наем, че е живял в тези дворци\", добави още Минчо Спасов пред  . Бившият депутат добави също, че е фалшификация на медиите, че Симеон Сакскобургготски е дошъл, за да си вземе имотите, защото те не са негови, а на цар Борис III. Юристът обясни, че следващата стъпка на царската фамилия е съдът в Страсбург, където по думите му няма съмнение, че решението ще е в полза на Симеон Сакскобургготски.", "date": "2018.08.29", "title": "Нарушил ли е Търновската конституция цар Борис III, когато е живял в двореца \"Врана\"?"}
{"url": "https://www.bgonair.bg/sutreshen-blok/2018-08-29/poreden-protest-na-sinoptitsite-ot-nimh-ne-zhelaem-da-sme-chast-ot-ban", "text": "\r\n Синоптиците от НИМХ излизат на пореден протест. След повече от две седмици преговори, те са категорични, че не искат повече да са част от БАН. Премиерът Борисов беше дал срок до 22 август НИМХ и БАН да се разберат. До консенсус обаче не се стигна. От института са категорични - те искат изваждане от структурата на Академията. \"Нещата стигнаха дотук заради неравномерното разпределение на бюджета между институтите. Ние се оказахме с най-малко финансиране. Имаше преговори с БАН, за да може бюджетът да се увеличи, за да си вършим работата, но това не се случи\", категоричен е един от протестиращите пред БАН. По думите му Академията се опитвала с различни методи и похвати да обърка обществото, че НИМХ има достатъчно финансиране.  \"Ще бъдат продължени протестите, зщото така желаят повечето структури на НИМХ\", добави още един от служителите на НИМХ. Протестът пред БАН ще потегли към Министерския съвет, за да изрази своето недоволство. \n  ", "date": "2018.08.29", "title": "Пореден протест на синоптиците от НИМХ: Не желаем да сме част от БАН!"}
{"url": "https://www.bgonair.bg/bulgaria/2018-08-29/sled-poreditsa-ot-protesti-razvodat-mezhdu-nimh-i-ban-shte-stane-fakt", "text": "\r\n Изваждат НИМХ от структурата на Българската академия на науките. Около този вариант се обединиха метеоролози, ръководството на академията и управляващите. Рано днес синоптиците от НИМХ излизоха на пореден протест. След повече от две седмици преговори, те са категорични, че не искат повече да са част от БАН. Премиерът Борисов беше дал срок до 22 август НИМХ и БАН да се разберат. До консенсус обаче не се стигна. \n Протестът на синоптиците тръгна от сградата на БАН и стигнаха до МС. Там трима представители на института бяха поканени за разговор с министъра на образованието Красимир Вълчев, премиера Бойко Борисов и акад. Юлиан Ревалски, председател на БАН. Пред премиера метеоролозите са заявила желание НИМХ да излезе от структурите на БАН. Учените в института ще могат да изберат дали да останат в академията или в НИМХ. Това ще бъде разгледано на общо събрание на БАН на 10 септември.", "date": "2018.08.29", "title": "След поредицата от протести: \"Разводът\" между НИМХ и БАН ще стане факт"}
{"url": "https://www.bgonair.bg/reportazhi/2018-08-29/kakvo-e-nuzhno-za-barza-reaktsiya-pri-tezhki-intsidenti-kato-tozi-kray-svoge", "text": "\r\n При тежки инциденти като този край Искърското дефиле, реакцията на спасителни екипи е от изключително значение. Времето е един от най-важните фактори, когато става дума за още един спасен човешки живот. Колкото по-бърза е реакцията на лекарите, толкова по-голям е шанса пострадал при тежък инцидент да оцелее. Т.нар. златен час е периодът, в който бързата медицинска помощ може да предотврати смъртта.  При инцидента в Своге във филиала там не е имало нито един екип, защото единствената линейка на Своге е била в София, транспортирайки човек с инфаркт, така че линейката е стигнала за 30 минути от София, ако беше в Своге, би стигнала за 4-5 минути. Системата за спешна медицинска помощ разполага общо 651 линейки. Според здравно министерство няма център за спешна помощ, който да не е оборудван с достатъчно линейки. ", "date": "2018.08.29", "title": "Какво е нужно за бърза реакция при тежки инциденти като този край Своге?"}
{"url": "https://www.bgonair.bg/bulgaria/2018-08-29/borisov-poiska-vinovnite-za-katastrofata-kray-svoge-da-ponesat-otgovornost", "text": "\r\n Премиерът Бойко Борисов с първи коментар за адската катастрофа край Своге, при която загинаха 17 души, преди началото на първото редовно правителствено заседание за тази седмица. Той се закани виновните да бъдат наказани.  Премиерът обеща да бъде търсена наказателна и политическа отговорност, независимо дали става въпрос за строители, фирми или комисии, които са приели обекта, независимо, че вече проверки показаха, че рецептата за асфалта не е била спазена. След като вчера БСП и Корнелия Нинова поискаха оставката на цялото правителство, Борисов призова още опозицията да изчака края на проверките по случая и всички експертизи. \"Към никого няма да има нито закрила, нито пощада\", каза премиерът по време на днешното правителствено заседание.", "date": "2018.08.29", "title": "Борисов поиска виновните за катастрофата край Своге да понесат отговорност"}
