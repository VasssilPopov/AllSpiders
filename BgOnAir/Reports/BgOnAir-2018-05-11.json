{"url": "https://www.bgonair.bg/world/2018-05-11/hilyadi-bedstvat-v-avstraliya-sled-opustoshitelni-navodneniya", "text": "Опустошителни наводнения в Австралия. Поройните дъждове сериозно засегнаха град Хоубарт.  Улиците се превърнаха в непроходими реки. Водната стихия носи със себе си автомобили. 12 000 домове са наводнени и са без електричество.  Създадени са няколко евакуационни центъра. Затворени са училища. След опустошителните наводнения жителите постепенно започват да почистват домовете си от кал, клони и отломки.", "date": "2018.05.11", "title": "Хиляди бедстват в Австралия след опустошителни наводнения"}
{"url": "https://www.bgonair.bg/world/2018-05-11/za-da-potushat-skandal-polskite-deputati-si-namaliha-zaplatite-s-20", "text": "Полските депутати си намалиха заплатите с 20 процента. Парламентът взе решението, за да потуши скандал, породен от щедри бонуси, които консервативното правителство си отпусна.  Местни медии разкриха, че министрите от управляващата партия \"Право и справедливост\" са получили премии в размер от 15 до 19 хиляди евро. Суми, които са твърде големи за страна, където средната месечна заплата е около 1000 евро.  А заплатата на полски депутат е около 2350 евро. Миналия месец лидерът на управляващата партия Ярослав Качински призова министрите да дарят премиите си за благотворителност.", "date": "2018.05.11", "title": "За да потушат скандал, полските депутати си намалиха заплатите с 20%"}
{"url": "https://www.bgonair.bg/world/2018-05-11/puchdemon-se-otkazva-ot-kandidaturata-si-za-premier-na-kataluniya", "text": "Бившият каталунски лидер Карлес Пучдемон обяви, че няма да се кандидатира отново за премиер. Той посочи за свой приемник 55-годишния депутат Ким Тора.  Тора, който е ново лице в политиката, има подкрепата на мнозинството депутати в каталунския парламент. Депутатът е тясно свързан със сепаратисткото движение за отделяне на провинцията от Испания.  Новият премиер на местното правителство трябва да бъде избран до 22 май. Ако това не стане, ще трябва да се проведат нови избори.  Привържениците на независимостта обаче се опасяват, че при следващ вот ще загубят мнозинството си.", "date": "2018.05.11", "title": "Пучдемон се отказва от кандидатурата си за премиер на Каталуния"}
{"url": "https://www.bgonair.bg/economy/2018-05-11/prihodite-na-nvidia-s-visok-skok-zaradi-pazara-na-kriptovaluti", "text": "Приходите от продажби за първото тримесечие на производителя на хардуер Nvidia надминаха очакванията. Противно на очакваното по-голяма част от търсенето на нейните мощни графични процеси е дошла от волатилния пазар на криптовалути, пише Bloomberg. Нетната печалба скочи до 1,24 млрд. долара, или 1,98 долара на акция, в рамките на периода, от 507 млн. долара, или 79 цента на акция, година по-рано, обяви компанията. Приходите от продажби са нараснали с 66 на сто до 3,21 млрд. долара. Средната прогноза на анализаторите беше за 1,46 долара на акция печалба при 2,9 млрд. долара. Приходите от центрове за данни са скочили със 71% до 701 млн. долара, надминавайки прогнозите за 653 млн. долара. Приходите от гейминг, които представляват над половината от общите приходи на фирмата, са се увеличили с 68% до 1,72 млрд. долара, изпреварвайки прогнозата на Wall Street за 1,55 млрд. долара. Въпреки че производителят на чипове генерира 289 млн. долара от \"копачи\" на криптовалути през първото фискално тримесечие, тези приходи могат да спаднат с две трети през текущия период, коментира компанията. Цената на акциите на Nividia се понижи с 3,8% по време на следборсовата търговия. Приходите за фискалното второ тримесечие ще достигнат 3,1 млрд. долара, обяви базираната в Санта Клара, Калифорния, компания. Това ще надмине средната прогноза на анализаторите за 2,95 млрд. долара според данни, събрани от Bloomberg. От началото на годината акциите на Nvidia са повишили стойността си с 34%, което ги прави най-добре представящите се в бенчмарка Philadelphia Stock Exchange Semiconductor Index.     ", "date": "2018.05.11", "title": "Приходите на Nvidia с висок скок заради пазара на криптовалути"}
{"url": "https://www.bgonair.bg/bulgaria/2018-05-11/5000-mesta-ne-dostigat-v-detskite-yasli-v-stolitsata", "text": "Хиляди деца остават без места в детските ясли в София, стана ясно след първото класиране. Над 5000 са най-малките, които чакат за място в детска ясла.  В градините положението е овладяно и вероятно ще има места за всички, макар и не веднага след първото класиране.  Най-търсени са детските заведения в районите \"Триадица\", \"Красно село\", \"Лозенец\" и \"Витоша\". Затова и там недостигът е най-голям.", "date": "2018.05.11", "title": "5000 места не достигат в детските ясли в столицата"}
{"url": "https://www.bgonair.bg/world/2018-05-11/svetovnoizvesten-dizayner-otvraten-ot-politikata-na-kantslera-merkel", "text": "Световноизвестният германски дизайнер Карл Лагерфелд с остри думи към Ангела Меркел. Той заяви, че се отвращава от канцлера и е готов да се откаже от германското си гражданство.  Заканата му е в знак на протест срещу водената от правителството мигрантска политика. Според Лагерфелд отварянето на вратите за бежанците е \"безумие“, а мигрантите създават все повече проблеми на неговите сънародници.", "date": "2018.05.11", "title": "Световноизвестен дизайнер \"отвратен\" от политиката на канцлера Меркел"}
{"url": "https://www.bgonair.bg/world/2018-05-11/razsledvan-za-doping-vklyuchen-v-grupata-na-rusiya-za-mondial-2018", "text": "Защитникът Руслан Камболов, който беше разследван от Световната антидопингова агенция (УАДА), беше включен в предварителния състав на Русия за световното първенство.  Делото срещу футболиста на \"Рубин\" вече е приключило заради липса на доказателства, твърдят неговите адвокати, но ФИФА все още не е потвърдила официално това. Само трима футболисти от разширената група на руснаците не играят в местното първенство и това са Денис Черишев (Виляреал), Роман Нойщедер (Фенербахче) и Владимир Габулов (Брюж). От състава отпада Александър Кокорин (Зенит Санкт Петербург), който лекува контузия в коляното. Предварителният състав от 28 души ще загуби петима от своите членове най-късно на 4 юни. Групата за Световното първенство трябва да бъде сведена до 23 души. Повече новини четете на  .", "date": "2018.05.11", "title": "Разследван за допинг включен в групата на Русия за Мондиал 2018"}
{"url": "https://www.bgonair.bg/denqt-on-air/2018-05-11/iran-i-izrael-vodyat-boyni-deystviya-na-teritoriyata-na-siriya-tvardi-ekspert", "text": "\r\n САЩ наложиха нови санкции на шест лица и три компании, които са част от мрежа за финансиране на Иранската революционна гвардия - елитната армия на иранския режим. Това са първите санкции, наложени на Техеран, откакто във вторник Доналд Тръмп обяви, че страната му се оттегля от иранската ядрена сделка от 2015 година. Според експерта по международна сигурност Димитър Гърдев напрежението в региона ескалира и вече има сериозни удари от страна на двете основни военни сили в района - Иран и Израел. \" \", твърди експертът в студиото на \" \". Той е на мнение, че може да настъпят много неприятни събития в региона, ако Иран излезе от Съвместния пълномащабен план за действие, който контролира ядрената програма на страната. \" \", отбеляза Гърдев пред  . По думите му изкушението да се използва ядрено оръжие в този \"арабски триъгълник\" е голямо. \" \", добави още специалистът по международна сигурност.", "date": "2018.05.11", "title": "Иран и Израел водят бойни действия на територията на Сирия, твърди експерт"}
{"url": "https://www.bgonair.bg/bulgaria/2018-05-11/3-grupi-i-obshto-okolo-100-dushi-tarsyat-boyan-petrov", "text": "\r\n От китайска страна около 100 души, разделени в 3 групи, търсят българския алпинист Боян Петров. Това обяви китайският посланик Джан Хайджоу на извънреден брифинг. По-рано той е запознал и държавния глава Румен Радев с хода на спасителната операция. В нея се включват 3 непалски хеликоптера, които са в готовност да облетят района на връх Шиша Пангма при подходящи метеорологични условия. Първата група от над 12 спасители е поела от базовия лагер към лагер 1. Утре част от групата ще тръгне към лагер 2. Преди неделя спасителите трябва да стигнат и до лагер 3. Времето обаче остава сурово. Джан Хайджоу заяви, че спасителният екип се ръководи от най-големия китайки алпинист и началник на тибетския автономен регион, а сред издирващите са включени китайски алпинисти, които са изкачвали много често високи планини. Шерпите са достигнали първия лагер и ще пренощуват там. Утре трябва да достигнат лагер 2, където Боян може да се укрива. Всички алпинисти в района са обявили готовност да се включат в издирването. Първата сателитна снимка на района се е оказала покрита с облаци, а втората се обработва. С всеки следващ час обаче шансовете за щастлива развръзка намаляват. Българският алпинист е в неизвестност от 3 май. Съпругата на Боян Петров заяви пред Bulgaria ON AIR, че ще даде парична награда за тези, които й върнат Боян жив.", "date": "2018.05.11", "title": "3 групи и общо около 100 души търсят Боян Петров"}
{"url": "https://www.bgonair.bg/reportazhi/2018-05-11/obshtinata-v-blagoevgrad-otkaza-referendum-za-sadbata-na-razkopkite", "text": "\r\n Местен референдум за съдбата на археологическите разкопки край Покровник няма да има. Допитването трябваше да реши дали историческите находки, които се предполага, че са от древния град Скаптопара да бъдат запазени и експонирани на място или не. След двучасови дебати и двуполюсни настроения от страна на местните парламентаристи освен решението да няма референдум, стана ясно, че няма да се свика и общо събрание по темата. Това ядоса вносителите на предложението. Така без отговор остава въпросът дали ще останат археологическите разкопки, или автомагистрала \"Струма\" ще минава през тях? Кметът на града е категоричен, че те ще останат на мястото, където са намерени. Местните хора обаче не вярват на обещанията и готвят протест. Липсата на решение как да се съхранят историческите находки край Благоевград ще забави строителството на магистралата в този участък. Съдбата на разкопките край Покровник е в ръцете на специалистите. Решението се очаква до два месеца.", "date": "2018.05.11", "title": "Общината в Благоевград отказа референдум за съдбата на разкопките"}
{"url": "https://www.bgonair.bg/denqt-on-air/2018-05-11/v-momenta-rolyata-na-balgariya-v-es-bila-delikatna-predstavlyavame-vsichki", "text": "\r\n Правителството и депутатите единодушно застанаха зад българските превозвачи, които се надигната срещу т. нар. Пакет за мобилност, който се обсъжда да се приеме в страните от ЕС. Според обсъжданите промени шофьорите трябва да се прибират до родното си място на всеки 3 седмици, след третия ден в страна от ЕС на шофьор е нужно да се плаща по нормите за командировки на държавата, в която е влязъл. Освен това шофьорите трябва да не се спят в кабините на камионите, а 45-часовата задължителна почивка на седмица да се изкарва в хотел. Според заместник-министъра на българското европредседателство на Съвета на ЕС Моника Панайотова всички държави-членки трябва да искат специализирано законодателство в сектора на транспорта, което да е балансирано между обсъжданите промени на ЕК и превозвачите. \" \", уточни в студиото на \" \" Панайотова. По думите ѝ от промените се очаква да бъдат засегнати близо 60 хил. превозвачи, които са основно в обхвата на малките и средни предприятия. \" \", категоричен е заместник-министърът на българското европредседателство пред . Тя е на мнение, че целите на българското председателство се изпълняват успешно, а процесът по присъединяването на Западните Балкани ще отнеме време, но е важно конструктивният диалог между лидерите да не спира.", "date": "2018.05.11", "title": "В момента ролята на България в ЕС била деликатна - представляваме всички!"}
{"url": "https://www.bgonair.bg/bulgaria/2018-05-11/burya-navodni-ulitsi-i-podlezi-v-plovdiv", "text": "Проливен дъжд придружен с градушка удари Пловдив и региона. За по-малко от половин час бурята наводни улици и подлези в града.  Градушка с големина на грахово зърно удари села в Пловдивско. Най-голямо количество град падна край магистрала \"Тракия\" и село Радиново. Десетки автомобили закъсаха в наводнените пътни участъци. Проблем имаше и в подлеза на Централната гара в Пловдив. Работещите в магазините опитваха да спасят стоката от придошлата вода. Екипи на пожарната се отзоваха на десетки сигнали за наводнени приземни етажи и подлези.", "date": "2018.05.11", "title": "Буря наводни улици и подлези в Пловдив"}
{"url": "https://www.bgonair.bg/bulgaria/2018-05-11/vodach-signalizira-na-patni-politsai-s-iztekli-sluzhebni-karti", "text": "\r\n Пътни полицаи в страната правят проверки с изтекли служебни карти. За това сигнализира в социалните мрежи Михаил Душев, който е заснел как униформените, които го спират за проверка на пътя, удостоверяват самоличността си със служебни карти, изтекли преди две години. На въпрос защо се легитимират с невалидни документи, вместо отговор, полицаите му предлагат да го заведат до районното управление, където да получи отговор от прекия им началник. А за да докаже, че клипът не е случайност, Михаил желае да види документите и на втория полицаи от екипа  \r\nОт МВР обясниха, че стикерите, които се представят заедно с картите за лигитимиране на органите на реда са с удължен срок на валидност до 30 юни 2018, но това не пречи полицаите да използват изтеклите стикери.  За да бъдат подменени стикерите трябва да се даде старт на обществена поръчка за техния печат, а това се очаква от 2015 година.  ", "date": "2018.05.11", "title": "Водач сигнализира на пътни полицаи с изтекли служебни карти"}
{"url": "https://www.bgonair.bg/sutreshen-blok/2018-05-11/shef-v-pirogov-problemat-s-iztochvaneto-na-zdravnata-ni-sistema-e-v-kontrola", "text": "\r\n Сумата, която се отделя от държавния бюджет за здравеопазване става все повече, но тези пари все още са малко. Процентът от националните средства, които отиват за здраве обаче е голям. Проф. Николай Габровски, който е заместник - директор на \"Пирогов\" и един от водещите неврохирурзи у нас, сподели, че е убеден, че за тези повече дадени пари, в България пациентите получават повече. \"Сигурен съм, че хората в България се лекуват по-добре от колкото са се лекували преди 10 години\", категоричен беше проф. Габровски в студиото на \"Денят ON AIR\". Той беше категоричен, че има и проблеми в системата на българското здравеопазване, като според него неволите идват от липсата на контрол. По думите му обаче този контрол е много труден, защото иска много висока експертност, голям човешки ресурс и политическа воля. Според неврохирурга обаче подобна организация между всичко това е много трудно да се постигне. \"Ние самите лекари искаме да има такъв контрол, който да отделя тези, които не спазват правилата от тези, които работят съвестно, защото от това източване страдат всички\", каза проф. Николай Габровски пред Bulgaria ON AIR. Заместник - директорът на \"Пирогов\" допълни също, че българското здравеопазване има силни страни, с които да се гордеем. Той обясни, че сред добрите страни на системата у нас е възможността пациентите да се срещнат със специалисти на много високи ниво. Проф. Габровски говори и по темата за младите лекари, които напускат България. Според него няма лошо те да идат в чужбина и да почерпят от опита на други страни. Той беше категоричен, че в цяла европа има недостиг на кадри и лекарите лесно си намират работа, което прави заминаването още по-лесно. Според неврохирурга обаче по-доброто възнаграждение не е единственият фактор, който да кара младите медици да заминават със семействата си в чужбина, за да практикуват. \"За мен лично част от проблемите, които карат тези млади хора да напуснат е общото отношение, обществените нагласи, несигурността в голяма степен и една склонност да се взираме повече в лошото\", допълни проф. Габровски. ", "date": "2018.05.11", "title": "Шеф в \"Пирогов\": Проблемът с източването на здравната ни система е в контрола"}
{"url": "https://www.bgonair.bg/bulgaria/2018-05-11/igra-v-stolichno-uchilishte-zavarshi-s-boy-s-buhalka", "text": "Най-обикновена игра между съученици в столично частно училище е завършила с нараняване. Инцидентът е станал в столичното частно училище.  Деца на около 10 години играли помежду си в междучасието. В един момент едното от тях ударило другото с бухалка по главата. На място веднага е била изпратена линейка, която е откарала детето в \"Пирогов\".  От Спешна помощ потвърдиха за инцидента. Детето е с контузна рана на главата, без опасност за живота.", "date": "2018.05.11", "title": "Игра в столично училище завърши с бой с бухалка"}
{"url": "https://www.bgonair.bg/bulgaria/2018-05-11/uchenik-pripadna-pushel-samorachno-svita-tsigara", "text": "[related_articles] 17-годишен ученик от бургаското СОУ \"Константин Преславски\" е припаднал, след като е пушел с приятели саморъчно свита цигара. Момчето веднага е откарано в болницата, там е прегледано и е установено, че става въпрос за интоксикация, казаха от УМБАЛ Бургас. Тийнейджърът ще остане за наблюдение в едно от отделенията на болницата. Той е добре, няма опасност за живота му. Тепърва ще се уточнява какво са пушили момчетата и дали не става дума за опасния \"чай\", който съдържа синтетична дрога с опасни примеси, съобщава  . Напоследък този вид наркотик се разпространява все по-често по морето, а миналия месец бургаските полицаи удариха депо за такъв вид дрога в квартал \"Победа\". Двама братя бяха задържани.", "date": "2018.05.11", "title": "Ученик припадна - пушел саморъчно свита цигара"}
{"url": "https://www.bgonair.bg/world/2018-05-11/sasht-sanktsionira-litsa-i-kompanii-svarzani-s-elitnata-armiya-na-iran", "text": "Съединените щати наложиха нови санкции на шест лица и три компании, които са част от мрежа за финансиране на Иранската революционна гвардия - елитната армия на иранския режим. Това са първите санкции, наложени на Техеран, откакто във вторник Доналд Тръмп обяви, че страната му се оттегля от иранската ядрена сделка от 2015 година.  Според американското министерство на финансите, санкционираните лица и компании са част от голяма мрежа за обмен на валута между Обединените арабски емирства и Иран.  Мрежата е доставила и прехвърлила милиони долари на елитните части \"Ал Кудс\" на Иранската революционна гвардия, които вчера Тел Авив обвини за ракетите, изстреляни по израелска територия.", "date": "2018.05.11", "title": "САЩ санкционират лица и компании, свързани с елитната армия на Иран"}
{"url": "https://www.bgonair.bg/bulgaria/2018-05-11/katastrofa-s-trima-raneni-blokira-okolovrastniya-pat-na-sofiyaa", "text": "Катастрофа между две леки коли затапи столичното Околовръстно шосе. Инцидентът станал малко след 12:00ч.  По първоначална информация, единият автомобил се движил с несъобразена скорост. За да избегне челен удар с него, другият шофьор завива рязко наляво и се завърта. Тогава в него се удря трети автомобил. В резултат на катастрофата, двама души са с прорезни рани, а трети е откаран за преглед в болница, без опасност за живота.", "date": "2018.05.11", "title": "Катастрофа с трима ранени блокира Околовръстния път на София"}
{"url": "https://www.bgonair.bg/world/2018-05-11/havayskiyat-vulkan-kilauea-zastrashava-elektrotsentrala", "text": "\r\n Изригналият вулкан Килауеа застрашава геотермална електроцентрала. Съоръжението се намира в близост до една от новопоявилите се пукнатини, от които изтича огромно количество разтопена лава. В централата се използват силно запалими химикали, които трябваше да бъдат преместени по спешност, а на живеещите в радиус от около 2 километра от съоръжението беше наредено да се евакуират незабавно. Заради нестихващата активност на вулкана, губернаторът на щата Хаваи обяви района около кратера за зона на стихийно бедствие.", "date": "2018.05.11", "title": "Хавайският вулкан Килауеа застрашава електроцентрала"}
{"url": "https://www.bgonair.bg/sutreshen-blok/2018-05-11/mizerni-zaplati-izkarvat-hilyadi-meditsinski-sestri-na-protest-v-sofiya", "text": "\r\n Медицинска сестра на годината за 2017 г. в Бургас е Даниела Христова. Тя беше наградена на церемонията по случай Световния ден на сестринството. Работи 27 години в сферата на здравеопазването, но се срамува да сподели размера на заплатата си, която по думите ѝ от 7-8 години не е мърдала - 600 лева. Международният празник на медицинската сестра се чества всяка година на 12 май, но тази година той ще бъде отбелязан с протести. Хиляди специалисти по здравни грижи излизат на протест в София, заради липсата на визия за развитие и финансиране на системата. \"Ще излезем на протест около 3000 души. Протестната манифестация не е политическа, не искаме да сваляме министър, правителство... Мечтаем един министър на здравеопазването да си изкара мандата. Искаме да се промени моделът на финансиране в здравеопазването\", обясни проф. Станка Маркова в сутрешния блок на  . Председателят на Асоциацията на професионалистите по здравни грижи е на мнение, че законът трябва да се промени така, че ако е договорена стартова заплата от две минимални заплати, това да бъде задължение на всички болници. \"Стартовата заплата на една мед. сестра е с 15 лева повече от на санитарката. В общинските болници не получават повече от 600 лева. Отношението остава толкова пренебрежително...\", каза още проф. Маркова в  . \"Искаме да се закриват отделенията и болниците, които нямат политика да стимулират кадрите си\", настоя тя и алармира за крещяща нужда от медицински сестри и акушерки. \r\n  ", "date": "2018.05.11", "title": "Мизерни заплати изкарват хиляди медицински сестри на протест в София"}
{"url": "https://www.bgonair.bg/sutreshen-blok/2018-05-11/spasitelnata-aktsiya-za-boyan-petrov-prodalzhava-ima-nadezhda", "text": "\r\n Издирването на алпиниста Боян Петров продължава, въпреки хилядите превратности. Иван Кристоф, известен като Човека паяк, вчера обяви, че ще дари $50 000 за спасяването на бедстващия българин. Парите трябва да отидат за хеликоптерната застраховка за спасителната операция.  \"Няма никаква логика в това, което се случва. Изненадах се, че се говори за неговото спасяване, но няма пари. И аз като Петров съм баща, а и алпинистите сме солидарни. Човек има нужда от пари в критични ситуации, в които познанството не е от значение\", поясни Човека паяк в студиото на \"България сутрин\". Според алпиниста и инструктор по планинско спасяване Запрян Хорозов Боян Петров все още има шанс да бъде спасен, но тази вероятност става все по-тънка с течение на времето.  \"Нямам вътрешна информация по темата. Боян е дисциплиниран. Много са относителни нещата. Всичко зависи от съпротивителните сили на тялото. Той се е движил един ден преди останалата експедиция. Там динамиката на времето е голяма. Това може да пречи на хеликоптерите\", отбеляза той пред репортера на Bulgaria ON AIR Даниела Пехливанова. \r\n  ", "date": "2018.05.11", "title": "Спасителната акция за Боян Петров продължава – има надежда!"}
{"url": "https://www.bgonair.bg/sutreshen-blok/2018-05-11/vremeto-ostava-oblachno-s-epizodichni-prevalyavaniya", "text": "\r\n През днешния ден ще има временно намаление на облаците. Облачността ще бъде разкъсана и често значителна. Вероятността за валежи остава все така актуална.  Това е прогнозата за времето на синоптика на Bulgaria ON AIR Симеон Матев. Той посочи, че уикендът няма да бъде особено слънчев, но няма и да е чак толкова мрачен.  \"Слънцето ще се показва. Възможността за валежи е по-голяма. Неделя започва затоплянето, но вероятността за превалявания  се запазва. Температурите са нормални за месеца\", отбеляза Матев в \"България сутрин\".   ", "date": "2018.05.11", "title": "Времето остава облачно с епизодични превалявания"}
{"url": "https://www.bgonair.bg/sutreshen-blok/2018-05-11/umirat-li-hora-zashtoto-ne-mogat-da-si-platyat-meditsinskite-izdeliyaa", "text": "\r\n Преди време почина възрастна жена, която чакаше поставянето на аортна клапа. Заради промените в плащаните от НЗОК медицински изделия, семейството ѝ е трябвало да доплати 10 хиляди лева за интервенцията, но заради липсата на финансова възможност, това не става и жената умира. След това лекари обявиха, че пациентката е починала от заболяванията си, а не заради забавяне на поставянето на клапата. Официалното становище на НЗОК пък е, че няма пациенти, които да са изгубили живота си, защото не са могли да си доплатят медицински изделия. Бившият подуправител на здравната каса д-р Димитър Петров каза в студиото на \"България сутрин\", че проблемът, който възниква сега, е заради реимбурсацията на конкретното медицинско изделие. До края на март нищо не се е доплащало за него, а след това се е получила ценова разлика между финансирането от касата и обявените  цени от фирмите, които доставят клапите. \"Това го има и при много други. При това положение е очевидно, че разликата някой трябва да я плати. Има два варианта: или болниците да работят на загуба, което също ще стане, тъй като те имат доставени медицински изделия по-рано и вторият вариант е да се доплащат от пациентите\", подчерта д-р Димитър Петров пред Bulgaria ON AIR. Бившият подуправител на НЗОК беше категоричен, че проблемът е в това, че тези варианти не са казани официално. Д-р Димитров смята, че е нарушена процедурата при договаряне на медицинските изделия.  \"Процедурата е доста сложна, трае 6 месеца, същината е, че се стига до една референтна цена за всяка от тези между 3000-4000 позиции, които са медицински изделия\", обясни д-р Димитров в ефира на \"България сутрин\".  Той каза също, че след внасянето на доклада, председателката на Надзорния съвет на НЗОК Жени Начева е намалила еднолично цените на голяма част от позициите с презумпцията, че фирмите ще намалят цените.  \"Това трябва да бъде договорено предварително с фирмите, защото до момента никоя от тях не е съгласна и не е подписала, че ще работи по тези занижени цени\", допълни още бившият подуправител на НЗОК.  Според д-р Петров дори е възможно членовете на Надзорния съвет да са подведени от техния председател за това. \r\n  ", "date": "2018.05.11", "title": "Умират ли хора, защото не могат да си платят медицинските изделия?"}
{"url": "https://www.bgonair.bg/sutreshen-blok/2018-05-11/dikov-i-krasteva-v-spor-za-bsp-alternativa-li-e-na-gerb", "text": "\r\n Румен Радев бърка в здравето на ГЕРБ, защото ясно и простичко им мята убийствените факти в лицето и от това те пищят, посочи журналистът Сашо Диков в сутрешния блок на Bulgaria ON AIR.  Двамата с журналиста Кристина Кръстева коментираха последните политически събития в страната. Диков и Кръстева не смятат, че лидерът на социалистите Корнелия Нинова е скарала Патриотите с разговорите, които БСП и ОП водят в последните дни. \"Не виждам нищо лошо да се търсят подобни мнозинства\", отбеляза Сашо Диков, който се обяви за фен на вицепремиера Валери Симеонов и политиките, които опитват прокарва. \"Първо е смел човек, второ - не го е страх и защитава позициите си докрай\", каза журналистът в студиото на Лора Инджова и Златимир Йочев. Според Диков френският президент Еманюел Макрон е ударил звучен шамар с репликата си към премиера Борисов, че Европа не може да чака онези, които правят малки крачки в последния възможен момент, визирайки необходимостта от реформи в ЕС. Кристина Кръстева е на мнение, че думите на Макрон звучат силно и обвинително, но подчерта, че френският държавен глава е отявлен привърженик на Европа на две скорости. Тя бе категорична в \"България сутрин\", че в Европа от години има две обострени линии. \"Това, което се прави в България, е тотална имитация на реформи. Никаква визия, никакви реформи. Най-големият късмет на Борисов е, че няма алтернатива. В БСП липсват качествените хора, които да дават алтернативите\", коментира още Диков. \"Има аргументи и в едната, и в другата посока\", не се съгласи с него Кристина Кръстева. Все пак тя посочи, че в ГЕРБ има хора, които още не са на първа скорост - по повод майките на деца с увреждания, кото не бяха допуснати на среща с БСП в Народното събрание.  ", "date": "2018.05.11", "title": "Диков и Кръстева в спор за... БСП алтернатива ли е на ГЕРБ?"}
{"url": "https://www.bgonair.bg/sutreshen-blok/2018-05-11/svastiki-varhu-goli-detski-tela-koy-nosi-otgovornostta", "text": "\r\n Снимка от финала за Купата на България между \"Левски\" и \"Славия\" взриви обществото. На нея се виждат свастики върху голи детски тела и популярен сред феновете рефрен - \"Всички полицаи са гадняри\". Едното дете дори е вдигнало ръката си в нацистки поздрав. \" \", обясни  . Той подчерта, че държавата трябва да покаже мускулите си превантивно. По думите му от снимката може да предположим, че има базисен фундамент за развитие на агресия. Тълпата дава форма и норма на агресия, отбеляза Владимиров. \" \", настоя  Той допусна, че двете деца от снимката най-вероятно са умален модел на бащите си попита дали някой ще реагира, ако нещо не е показано по телевизията. Крум Савов припомни, че е потърпевш от агитката на \"Левски\" и си тръгва със счупен череп след един от мачовете на \"сините\".  \", сподели Савов, според когото властта си отглежда шпицкоманди, за да бъдат използвани когато потрябват. \"Абсолютно съм съгласен. Утре за парче пица тези момчета ще бъдат изкарани\", добави психологът Младен Владимиров.  \r\n  ", "date": "2018.05.11", "title": "Свастики върху голи детски тела - кой носи отговорността?!"}
{"url": "https://www.bgonair.bg/sutreshen-blok/2018-05-11/velosipedistat-koyto-blasna-dete-v-yuzhniya-park-v-sofiya-se-e-predal", "text": "\r\n След като преди дни велосипедист блъсна дете в Южния парк в София и избяга, започнаха издирвателни действия, които бяха не само от страна на органите на реда и прокуратурата, но и от много граждани в Социалните мрежи. Снимката на мъже беше разпространена бързо, а днес Мирослав Джоканов - бащата на пострадалата Теа, която е със счупен крак на няколко места, съобщи пред камерата на Bulgaria ON AIR, че велосипедистът се е предал тази сутрин в полицията. \"Искам да благодаря на всички съвестни граждани, които доста се активизирах вчера и помогнаха за намирането и идентифицирането на лицето\", каза Джоканов. Диана Костова, която е родител на малко дете и също често е с него в Южния парк разказа, че е попадала в почти същата ситуация, но е успяла да отдръпне сина си от пътя на велосипедист в последния момент. \"Това е една от многото причини той вече да се разхожда на каишка. Като сме в парка на мен ми е по-сигурно да съм с колана\", сподели Костова пред камерата на Bulgaria ON AIR. Милена Васева, която е от Общинското предприятие \"Паркове и градинки\" пък заяви, че първоначалните мерки, които могат да се вземат и да се случат най-бързо са свързани с поставянето на табели, които да насочват вниманието. Общинският съветник от ВМРО Карлос Контрера пък сподели, че според него трябва парковете да се насищат с полицаи, когато са най-посещавани, защото според него това ще респектира велосипедистите, които карат с висока скорост и ще има превантивен ефект върху всяка друга престъпност. \"Не е умишлено деяние, по непредпазливост е извършено, но все пак трябва да си понесе наказателната отговорност\", заяви Контрера във връзка с предалия се велосипедист, които блъсна Теа. Орлин Тенчев пък беше категоричен, че трябва да има превенция за подобни случаи, но по думите му няма правила за това. \"За велосипедистите важат всички правила за ППС, защото велосипедът е пътно превозно средство. В Закона за движение по пътищата няма нищо ново за велосипедистите\", каза Тенчев, а по думите му трябва в нормативната уредба да се опишат повече ситуации, а не само от коя страна на велоалеята да се движи човек с колело, за да бъде ясно кой е отговорен в различните ситуации. Лазар Радков, който е приятел на бащата на Теа, която все още е в \"Пирогов\", пък сподели мнението си, че щом има подобни случки, трябва да има превантивни мерки. \r\n  ", "date": "2018.05.11", "title": "Велосипедистът, блъснал дете в Южния парк в София, се е предал"}
{"url": "https://www.bgonair.bg/bulgaria/2018-05-11/mlado-momiche-zagina-na-patya-plovdiv-pazardzhik", "text": "Автомобил, управляван от 23-годишна жена, се е блъснал в дърво. Тя загива на място. Фаталният инцидент е станал към 7 часа сутринта. Колата е смачкана до неузнаваемост. Наложилo се екип на пожарната да среже смачканите ламарини, за да бъде извадено тялото на жертвата. По първоначални данни автомобилът се е движил с висока скорост, а водачът е загубил контрол. Движението в района не е затруднено, тъй като ударът е бил извън пътното платно.", "date": "2018.05.11", "title": "Младо момиче загина на пътя Пловдив - Пазарджик"}
{"url": "https://www.bgonair.bg/bulgaria/2018-05-11/pozhar-i-obgoreli-koli-v-stolichniya-mladost", "text": "Пожар в столичния квартал \"Младост 1А\" избухна тази нощ. Запалиха се автомобили, които са били паркирани в близост до жилищен блок.  При инцидента няма пострадали, но са нанесени материални щети.  На място са пристигнали две пожарни коли, които бързо са успели да потушат пожара. Причините се изясняват.", "date": "2018.05.11", "title": "Пожар и обгорели коли в столичния \"Младост\""}
{"url": "https://www.bgonair.bg/bulgaria/2018-05-11/prevozvachite-poluchiha-podkrepata-na-vsichki-parlamentarni-grupi", "text": "\r\n Не само правителството, но и депутатите единодушно застанаха зад българските превозвачи, които скочиха срещу т. нар. Пакет за мобилност, който се обсъжда в момента в ЕС. Заради новите изисквания тираджиите обявиха протест на 16 и 17 май, когато в София ще са европейските лидери за срещата за Западните Балкани. Транспортният бранш е против изискванията шофьорите да се прибират до родното си място на всеки 3 седмици, след третия ден в страна от ЕС на шофьор да се плаща по нормите за командировки на държавата, в която е влязъл, да не се спи в кабините на камионите, а 45-часовата задължителна почивка на седмица да се изкарва в хотел, промени в правилата за шосейния каботаж, който на практика ще го премахне. Заради всичко това депутатите излязоха с решение, внесено от всички парламентарни групи – ГЕРБ, БСП, ДПС, ОП, \"Воля\", с която задължават кабинета да излезе с категорична позиция в защита на българските превозвачи. Според народните избраници законодателният пакет за мобилност на ЕК представлява пряка заплаха от фалит на стотици български превозвачи. Голяма част от малките и средните предприятия ще бъдат изтласкани и пазарът ще бъде резервиран само за големи и крупни превозвачи, мотивират се депутатите. Според тях задължението шофьорите да нощуват извън камионите си ще им коства допълнителни разходи за хотели ще ги принуди да изоставят тогава, за който са лично отговорни. Изискването пък да се връщат у дома за почивка ще натовари фирмите с допълнителни разходи за транспорт на шофьорите. Новите изисквания ще натоварят толкова много превозвачите, че те не биха могли да поемат разходите. 190 000 българи са заплашени да загубят работа си, а изискванията, заложени в пакета за мобилност, не отчитат спецификите на транспортния сектор, разделят страните в ЕС и са грубо нарушение на правилата на ЕС за свободно движение на хора, стоки и услуги, пише още в решението на Народното събрание.", "date": "2018.05.11", "title": "Превозвачите получиха подкрепата на всички парламентарни групи!"}
