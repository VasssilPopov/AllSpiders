{"url": "https://www.bgonair.bg/world/2018-01-29/mobilno-prilozhenie-razkri-amerikanski-bazi-v-blizkiya-iztok", "text": "Мобилно фитнес приложение неволно разкри вътрешната структура на редица американски военни бази. Програмата \"Страва\" записва върху географска топлинна карта упражненията, които нейните потребители правят.  Обаче 20-годишен австралийски студент установи, че с въпросната информация могат да се идентифицират американски военни бази в Сирия и Афганистан. Маршрутът, по който тичат служителите, ясно маркира структурата на сградите, включително техните граници, пътеки и коридори. Американските военни проучват картите.", "date": "2018.01.29", "title": "Мобилно приложение разкри американски бази в Близкия Изток"}
{"url": "https://www.bgonair.bg/economy/2018-01-29/nsi-otchete-rast-na-patuvaniyata-na-balgari-v-chuzhbina", "text": "Коледните празници са допринесли за рекорден ръст на пътуванията на българи зад граница в края на миналата година, информира  . Повече са и посещенията на чужденци у нас, показват данните на Националния статистически институт. През последния месец на 2017 година пътуванията на българи в чужбина са с близо повече 450 хиляди повече от регистрираните през деекмври 2016 година. Това е ръст от над 15%.  На годишна база увеличение на пътуванията е отчетено към Турция-с 18,6%, Сърбия-със 17,3%, Гърция-с 14,7%, Румъния-с 10,8%, Австрия-с 10,4%, Македония-с 10%, Германия-с 8,5% и други. В обратна посока пък са пътуванията ни към Руската федерация. За една година, над 32% са намалели посещенията на българи там.  Най-много пътуваме с цел почивка и екскурзия-над 42%.  През празничния зимен месец декември най-голям брой пътувания на българите са осъществени към: Турция–103,4 хил., Гърция–86,7 хил., Германия–39,2 хил., Сърбия–32,8 хил., Румъния–32,2 хил., Македония–30,5 хил., Италия–17,1 хил., Австрия–15,2 хил., Испания–11,1 хил. и Великобритания–10,2 хиляди. През последния месец на 2017 г. посещенията на чужденци в България пък са близо 600 хиляди или с над 12% повече в сравнение с декември 2016 година. НСИ отчита и ръст при посещенията на граждани от групата \"Други европейски страни\"-с 10%, като най-голям е ръстът на посещенията от Турция-с 13,5%. През декември преобладава делът на посещенията с други цели-46,4%, следвани от посещенията за почивка и екскурзия-35,1%, и със служебна цел-18,5% Най-много посещения в България през декември 2017 г. са реализирани от: Румъния-126,1 хил., Гърция–108,3 хил., Турция–94,8 хил., Македония-45,1 хил., Сърбия–43,9 хил., Германия–20,5 хил., Украйна–15,5 хил., Израел–10,9 хил., Великобритания – 10,4 хил.", "date": "2018.01.29", "title": "НСИ отчете ръст на пътуванията на българи в чужбина"}
{"url": "https://www.bgonair.bg/world/2018-01-29/osvobodiha-ot-aresta-opozitsionera-aleksey-navalni", "text": "Освободиха от ареста руския опозиционен лидер Алексей Навални. Срещу него няма да бъде повдигнато обвинение, но той ще трябва да се яви на изслушване в съда, съобщи адвокатът му. Ако бъде признат за виновен в нарушаване на закона при провеждане на демонстрации, Навални може да получи 30 дни затвор. Руският опозиционер и отявлен критик на президента Владимир Путин, беше задържан вчера, малко след като се появи на многохиляден протест в центъра на Москва. Навални трябваше да се обърне към демонстрантите с призив за бойкот на насрочените за 18 март президентски избори в Русия.", "date": "2018.01.29", "title": "Освободиха от ареста опозиционера Алексей Навални"}
{"url": "https://www.bgonair.bg/world/2018-01-29/sled-evakuatsiite-v-parizh-nivoto-na-reka-sena-veche-spada", "text": "Нивото на река Сена започна постепенно да спада. Равнището ѝ достигна близо 6 метра през уикенда заради проливните дъждове, които се изляха над френската столица през миналата седмица. Седем гари на една от най-натоварените железопътни линии ще останат затворени най-малко до 5 февруари заради придошлата река. Сена   някои от крайните квартали на френската столица заради наводненията бяха евакуирани близо 1500 души, които през следващите дни се очаква да се завърнат по домовете си.", "date": "2018.01.29", "title": "След евакуациите в Париж, нивото на река Сена вече спада"}
{"url": "https://www.bgonair.bg/economy/2018-01-29/sled-brexit-es-predlaga-21-mesechen-prehoden-period-na-velikobritaniya", "text": "Европейският съвет прие днес насоките за преговорите с Великобритания по Brexit оттук нататък, детайлизирайки позицията на оставащите 27 страни по преходния период, предават от пресслужбата на съвета. Европейският съюз предлага на Лондон 21-месечен преходен период след Brexit следващата година – до 31 декември 2020 г. В рамките на периода Великобритания ще запази правата си на членство в съюза, но без това на глас и участие в каквито и да е негови органи. Така ЕС заявява, че всяка промяна в правото на съюза ще важи и за Великобритания в рамките на преходния период. През 21-те месеца ще важат и всички съществуващи регулаторни, бюджетни, надзорни, съдебни и правораздавателни инструменти и структури, както и компетенцията на Европейския съд. По отношение на сферите, в които Великобритания е имала право да избира дали да участва, например сигурността, ще важат само законите, приети от Лондон преди излизането. Страната обаче вече няма да има право да участва в нови мерки в тези сфери, освен ако не се коригират стари разпоредби, с които вече е обвързана. Спазването на правото и споразуменията на ЕС по време на преходния период ще важи и за търговията, макар че Великобритания няма да може да участва в свързаните органи, уточнява Лондон ще запази правото си да участва в митническия съюз и единния пазар, но няма да може да сключва международни споразумения в рамките на компетенциите на европейското право, освен ако не получи специално разрешение за това от ЕС. На външните министри на съюза им е било нужно само две минути, за да приемат общата позиция, заяви заместникът на главния преговарящ на ЕС Сабин Уейанд в Twitter. Това бележи усилията на 27-те страни членки да запазят единство в преговорите.", "date": "2018.01.29", "title": "След Brexit: ЕС предлага 21-месечен преходен период на Великобритания"}
{"url": "https://www.bgonair.bg/world/2018-01-29/chetirima-dushi-atakuvaha-voennata-akademiya-na-kabul", "text": "Ислямисти нападнаха Военната академия \"Маршал Фахим\" в Кабул рано тази сутрин. Атаката беше извършена от петима терористи, единият от които се взриви на входа на академията. Трима от нападателите пък бяха убити при престрелка със силите за сигурност, а един от терористите беше задържан. От полицията в столицата на Афганистан потвърдиха смъртта на двама 11 военни, а други 16 са ранени. Отговорност за атаката пое групировката \"Ислямска държава\". Нападението идва само два дни след атентата с линейка, пълна с експлозиви в Кабул. При нея загинаха повече от 100 души. Отговорност за кървавия атентат тогава поеха талибаните.", "date": "2018.01.29", "title": "Петима души атакуваха Военната академия на Кабул"}
{"url": "https://www.bgonair.bg/lyubopitno/2018-01-29/bruno-mars-s-grami-za-pesen-na-godinata", "text": "\r\n Тази година Ню Йорк е домакин на юбилейната 60-та церемония по връчването на музикалните награди \"Грами\". Един от първите отличени беше Бруно Марс, който получи грамофонче в категорията \"Песен на годината\" за \"That's What I Like\". Американският изпълнител спечели още пет отличия, като по този начин задмина резултата на хип-хоп изпълнителя Кендрик Ламар, който си тръгна с пет награди, включително за най-добър рап албум. Британският поп певец Ед Шийран получи две награди \"Грами\" за най добър албум с поп вокал и за най-добро изпълнение на поп соло за \"Shape of You\". Церемонията по връчването на престижните музикални награди премина под знака на протестите срещу сексуалното насилие, завладели Холивуд през последните месеци. Този път, като израз на солидарност звездите използваха бели рози при появата си на червения килим. Една от изненадите пък беше появата на Хилари Клинтън в специален видео-скеч. В него, наред със знаменитости от музикалната индустрия като Шер и Снуп Дог, бившият кандидат-президент чете откъс от наскоро публикуваната скандална книга за Доналд Тръмп. ", "date": "2018.01.29", "title": "Бруно Марс с \"Грами\" за Песен на годината"}
{"url": "https://www.bgonair.bg/world/2018-01-29/islyamska-darzhava-obuchila-tri-zheni-za-napadeniya-v-evropa", "text": "Три жени - една холандка и две белгийки, са обучени от \"Ислямска държава\" да извършват нападения в Европа, е разкрито от белгийски член на организацията, разпитван от пленилите го американски войници в Сирия, пише Netherlands Times, цитиран от  Мъжът е задържан от сирийските кюрди през август и е разпитан след това от американски войници. През октомври той разкрва част от плановете на терористите да извършват нападения в Европа. \"Ислямска държава\" тренира жени, за да станат терористи. Те ги учат как да боравят с експлозиви, след което ги подготвят за пътуване до Европа през Турция\", е съобщил терористът по време на разпитите и е назовал трите имена на жените. Той допълва, че една от белгийките предизвиквала ненавист у тях, защото се разхождала открито наоколо с оръжие. Много от терористите в \"халифата\" били възмутени, вярвайки, че само мъж може да носи оръжие. Предполага се, че около 280 холандски граждани са заминали за Сирия и Ирак, за да се присъединят към терористични организации. Не се знае колко точно от тях са жени. Снимка: Pixabay ", "date": "2018.01.29", "title": "\"Ислямска държава\" обучила три жени за нападения в Европа"}
{"url": "https://www.bgonair.bg/world/2018-01-29/skandal-s-nemski-avtogiganti-zaradi-obgazyavane-na-hora-i-maymuni", "text": "\r\n Германски производители на автомобили са финансирали тестове на вредни емисии върху хора и маймуни.  Организацията, провеждала изпитанията, е работела с компаниите Daimler, BMW и Folksvagen, като последната публикува официално извинение за участието си в експериментите.  По-рано американското издание \"Ню Йорк Таймс\" разкри, че през 2014 година десет маймуни са били принудени да вдишват емисии от работещ автомобил Folksvagen Beetle.  Германски медии съобщиха, че по време на друг експеримент вместо маймуни са участвали 19 мъже и шест жени.  Говорител на германското правителство строго осъди тестовете и заяви, че те са неоправдани", "date": "2018.01.29", "title": "Скандал с немски автогиганти заради обгазяване на хора и маймуни"}
{"url": "https://www.bgonair.bg/bulgaria/2018-01-29/prezidentat-prie-diplomaticheskiya-korpus-v-balgariya", "text": "\r\n Проведе се първият прием на президента Румен Радев за дипломатическия корпус в България. На събитието в Националния исторически музей в София  присъстваха над 80 посланици. Държавният глава им благодари за сътрудничеството и очерта приоритетите и предизвикателствата пред българската външна политика. Румен Радев постави акцент върху председателството на Съвета на Европейския съюз и въпросите за сигурността в глобален мащаб. \"България трябва активно да участва на всички международни форуми, които работят срещу насилието, дискриминацията и религиозната радикализация в полза на мира\", призова държавният глава.", "date": "2018.01.29", "title": "Президентът прие дипломатическия корпус в България"}
{"url": "https://www.bgonair.bg/bulgaria/2018-01-29/sotsialnite-izdirvat-dom-na-mnogodetnoto-semeystvo-ot-ruse", "text": "\r\n Социалните служби поемат случая с многодетното семейство от Русе, което вчера остана без покрив след пожар. Майката със седем от по-малките си деца вече е настанена в общински център, а три от по-големите – в Комплекса за социални услуги.  Най-голямата ѝ дъщеря на 17 години остава в Кризисния център за жертви на насилие, докато се намери нов дом за фамилията. Семейството е добре познато на социалните служби в Русе.  Веднъж вече се е налагало децата да бъдат настанявани в приемни семейства и в приюта на БЧК. След намирането на дом под наем, те отново са се събрали - до вчерашния пожар.  За последните няколко години обаче има два инцидента с най-малките деца, завършили с фатален край. Последният е отпреди година, когато едномесечното им бебе умира от недохранване, докато семейството е живеело във вилна зона посред зима.", "date": "2018.01.29", "title": "Социалните издирват дом на многодетното семейство от Русе"}
{"url": "https://www.bgonair.bg/denqt-on-air/2018-01-29/psiholog-votat-na-nedoverie-nito-napravi-gerb-po-slabi-nito-bsp-po-silni", "text": "\r\n След вота на недоверие нито ГЕРБ станаха по-слаби, нито БСП станаха по-силни. И ако това беше целта, социалистите не успяха да я постигнат, посочи в студиото на  психологът Страхил Делийски. \"Темата за Истанбулската конвенция го измести на заден план и въпреки публичните заявки, че дебатът всъщност е за хората, както лидерът на червените Корнелия Нинова твърдеше, на практика той просто не се случи. Много преди внасянето на вота на недоверие ГЕРБ бяха категорични, че ще се защитават, но и че също така ще извадят \"на светло\" информация и обвинения за ролята на социалистическата партия по отношение на корупцията\", допълни още той. Пред   политологът Петър Чолаков подкрепи тези думи и отбеляза, че едва ли някой друг в България освен експертите и журналистите са обърнали внимание на темата за вота на недоверие. \"ГЕРБ от своя страна получиха шест месеца, съобразно изискванията на Конституцията, в които нов такъв няма да може да се иска. Това ще бъде период на относително спокойствие, което обаче не означава, че опозицията няма да атакува по други теми\", отсече Чолаков. По думите му дебатите около ратифицирането на Истанбулската конвенция са били доста изгодни за управляващите, които са използвали темата като примамка за БСП.", "date": "2018.01.29", "title": "Психолог: Вотът на недоверие нито направи ГЕРБ по-слаби, нито БСП по-силни"}
{"url": "https://www.bgonair.bg/bulgaria/2018-01-29/gotveshtiyat-se-da-skacha-ot-9-etazh-v-studentski-grad-razmisli", "text": "Млад мъж престоя 4 часа на ръба на прозореца си на 9 етаж в столичния квартал \"Студентски град\". Случайни минувачи го забелязали да стои на парапета и подали сигнал около 15:30 ч.  Районът на улица \"Акад. Стефан Младенов\" моментално бе отцепен от полицията, а на място пристигнаха линейки и екипи на пожарната.  След няколко часа преговори екип от психолози и полицаи успя да убеди младия мъж да не се наранява. Мотивите му все още не са известни. Той живее със своята съпруга и с майка си. ", "date": "2018.01.29", "title": "Готвещият се да скача от 9 етаж в \"Студентски град\" размисли"}
{"url": "https://www.bgonair.bg/bulgaria/2018-01-29/pitbul-razkasa-do-smart-3-godishno-dete-v-pazardzhishko", "text": "3-годишно дете беше разкъсано от питбул в ромската махала на пазарджишкото с. Мокрище. Трагичният инцидент е станал около 14.00 ч. днес. Все още не е ясно как детето се е озовало при вързаното на двора куче. Според съседите момченцето най-вероятно е искало да погали животното и то го е нападнало. Детето е починало от раните си. То не е могло да бъде спасено от пристигналия на място медицински екип. 3-годишният Тошко е живеел с родителите си, които са били отведени за разпит в полицията. Проверката по случая продължава.", "date": "2018.01.29", "title": "Питбул разкъса до смърт 3-годишно дете в Пазарджишко"}
{"url": "https://www.bgonair.bg/bulgaria/2018-01-29/pravo-samo-redovno-kzd-se-samosezira-sreshtu-predlozhenieto", "text": "Комисията за защита от дискриминация се самосезира заради наредба на служебното правителството на Огнян Герджиков, според която от следващата учебна година кандидат-студентите за специалност \"Право\" ще бъдат приемани само в редовна форма на обучение. Промените са записани в новите единни държавни изисквания за придобиване на висше юридическо образование. За това от години настояваше и самият Герджиков, който е един от най-изявените преподаватели на бъдещите юристи.  Според Орлин Колев от Комисията за защита от дискриминация обаче това постановление на служебния кабинет силно стеснява използването на установените от Закона за висшето образование форми на обучение – редовна, задочна, вечерна и дистанционна, като по този начин цели групи в обществото могат да се поставят в неравноправно положение. За сравнение все още действащата наредба освен редовна предвижда и задочна форма на обучение, съобщиха от пресцентъра на Комисията. Колев подчертава още, че установената редовна форма на обучение като единствено възможна на практика представлява ограничително условие за кандидат студентите, които искат да се обучават в специалност \"Право\". Отнемала се възможността на тези, които работят и на студентите, които учат вече в друга специалност. \"По този начин могат да бъдат различно третирани широки групи от лица по признаците лично положение, имуществено състояние, възраст и увреждане, като е възможно да бъдат засегнати и лица, носители на други защитени от закона признаци\", мотивира се още Колев, цитиран от  В крайна сметка и останалите от КЗД са решили да се самосезират и да проверят детайлно случая.", "date": "2018.01.29", "title": "\"Право\" само редовно? КЗД се самосезира срещу предложението"}
{"url": "https://www.bgonair.bg/denqt-on-air/2018-01-29/severozapadat-iskal-avtonomiya-zashtoto-se-chuvstva-osirotyal", "text": "\r\n . Това каза  в студиото на \" \". Той сподели, че няма бизнесмен или компания, която да инвестира в земя, която е обречена на гибел от държавата и собствените ѝ управници. \", допълни писателят. Според Торлака, когато за пръв път чул идеята Враца, Видин и Монтана да се отделят от България и да станат автономна област много се е смял, но след това осъзнал, че държавата е оставила тези хора на произвола на съдбата. \" \", отбеляза Николов пред  . Той е категоричен, че нещата все повече се задълбочават и не се вижда светлина в тунела, а едно от доказателствата е, че Северна България се движи много по-бавно в своето развитие отколкото Южна.  В своите книги \"Северозападен романь\" и \"Автономията ????\" Торлака разказва за реалната ситуация в Северозападна България, а наскоро е излязъл и неговия исторически роман \"Иваил Цар\".", "date": "2018.01.29", "title": "Северозападът искал автономия, защото се чувства осиротял"}
{"url": "https://www.bgonair.bg/bulgaria/2018-01-29/uchiteli-na-protest-v-kardazhali-iskat-po-visoki-zaplati", "text": "\r\n Учители протестираха в Кърджали с искане за по-високи заплати.  В демонстрацията под наслов \"SOS за образованието\" се включиха над 70 души.  Кметът Хасан Азис изненадващо излезе пред протестиращите с част от екипа си и обеща да бъде намерено решение на проблема.", "date": "2018.01.29", "title": "Учители в Кърдажали на протест: Искат по-високи заплати!"}
{"url": "https://www.bgonair.bg/bulgaria/2018-01-29/trima-arestuvani-sled-tiyneydzharski-boy-za-momiche-v-stara-zagora", "text": "14-годишен ученик от Стара Загора е настанен в специализираната клиника по лицево-челюстна хирургия в Пловдив след нанесен му жесток побой от непълнолетни, съобщава   по информация от \"Монитор\". Инцидентът е станал около 16:00 часа в петък, 26 януари, в близост до новия парк \"Артилерийски\". Там две групички тийнейджъри влезли в остра словесна, а впоследствие и юмручна схватка, заради момиче. В крайна сметка след намесата на възрастни, които станали неволни свидетели на мелето, участниците в него се опитали да избягат. Три момчета на 14, 15 и 16 години обаче са били задържани и отведени във Второ РПУ, където са останали за 24 часа. Образувано е досъдебно производство срещу неизвестен извършител за нанесена средна телесна повреда. На този етап няма събрани данни, че побоят е бил предварително организиран.", "date": "2018.01.29", "title": "Трима арестувани след тийнейджърски бой за момиче в Стара Загора"}
{"url": "https://www.bgonair.bg/bulgaria/2018-01-29/mazh-zaplashva-che-shte-se-hvarli-ot-8-etazh-v-kv-studentski-grad", "text": "В този час млад мъж се опитва да се самоубие в столичния квартал \"Студентски град\". В момента той стои на перваза на прозорец, а между него и улица \"Акад. Стефан Младенов\" има 8 етажа разстояние.   Младежът стои на перваза от 4 ч. следобед и все още заплашва, че ще скочи. Мотивите му не са ясни, но с него разговаря психолог, който е издигнат с кран до прозореца. На няколко пъти мъжът бе готов да се качи на платформата, но разговорите с психолога продължават.  Движението по улицата е напълно блокирано – както за автомобили, така и за пешеходци. На място са изпратени две пожарни коли, линейка и няколко полицейски коли.", "date": "2018.01.29", "title": "Мъж заплашва, че ще се хвърли от 8 етаж в кв. \"Студентски град\""}
{"url": "https://www.bgonair.bg/bulgaria/2018-01-29/20-arabski-studenti-fantomi-uchili-stomatologiya-v-sofiya", "text": "\r\n 20 души, положили само изпит по английски език, са записани да учат стоматология в Медицинския университет в София. Повечето от тях са от арабски произход и се оказват студенти-фантоми. Това коментира пред   говорителят на главния прокурор Румяна Арнаудова. Статуът им на студени позволява не само легален престой у нас, но и безпроблемно пътуване из целия Европейски съюз. Разследващите обаче установили, че те никога не живели на адресите, които са посочени за контакт.  На този етап не са ясни нито реалната им самоличност или целта на пребиваването им у нас, нито къде са в момента. Няма данни обаче терорист да е влязъл в страната по схемата със студентите-фантоми.  Заради съмнения, че схемата с нелегалния прием на студенти може да е действала и в други университети, Прокуратурата обмисля проверки във всички учебни заведения. \"Кръгът на обвиняемите не е изчерпан и ще продължи повдигането на обвинения. А едно от обвиняемите лица в петъчния ден отправи заплаха към разследващия екип. За тази заплаха и тази поява на наглост и безцеремонност, писмено ще бъде уведомен и главният прокурор. Отправена беше заплаха, според нас, за убийство\", коментира Румяна Арнаудова.", "date": "2018.01.29", "title": "20 арабски студенти-фантоми \"учили\" стоматология в София"}
{"url": "https://www.bgonair.bg/reportazhi/2018-01-29/poredna-agresiya-schupen-nos-sled-zabelezhka-kam-malko-momichentse", "text": "\r\n Денят е петък следобед, а мястото - столичен мол. 35-годишната Евгения чака асансьора в един коридорите и изведнъж усеща удар в кръста.  Тогава тя направила забележка към малкото момиченце, което ѝ посегнало. Веднага след това обаче Евгения се сдобива със счупен нос и разцепена вежда.  Евгения предполага, че нападателката ѝ е майка на детето и недоумява причината за тази агресия.  Пострадалата е подала жалба в 6-то РПУ и се надява записите от камерите в МОЛ-а да помогнат за залавянето на нападателката ѝ.", "date": "2018.01.29", "title": "Поредна агресия: Счупен нос след забележка към малко момиченце"}
{"url": "https://www.bgonair.bg/bulgaria/2018-01-29/protestat-okolo-izbora-na-vidinskiya-mitropolit-se-zadalbochava", "text": "Интригата около избора на новия видински митрополит, след обявяването на вчерашните резултати от първия тур, се задълбочава.  Тази сутрин участниците във вчерашния протест отвориха плик, съдържащ имената на двамата кандидат-митрополити, обявени официално вчера.  Пликът е оставен на съхранение при нотариус още на 17 януари, когато организаторът на протестното шествие Владимир Велков е научил от самите Епархийски избиратели, кои ще са фаворитите им.  В следващите дни протестиращите ще внесат сигнал и до Светият Синод, а протестното шествие се очаква да се пренесе в столицата през уикенда.", "date": "2018.01.29", "title": "Протестът около избора на видинския митрополит се задълбочава"}
{"url": "https://www.bgonair.bg/bulgaria/2018-01-29/uchenikat-posegnal-na-uchitelya-si-v-tsarevo-izklyuchen", "text": "\r\n Изключен е петокласникът, който удари учителка в Царево. Случката се разиграла в час по български език - ден преди учениците да бъдат пуснати в грипна ваканция в края на миналата седмица. Ученикът е от ромски произход, а в досието му са вписани поне пет наказания за различни провинения. Днес преподавателите се събраха в двора на училището, за да заявят позицията си срещу агресията в класните стаи. Още по темата вижте във видеото. ", "date": "2018.01.29", "title": "Ученикът, посегнал на учителя си в Царево - изключен!"}
{"url": "https://www.bgonair.bg/bulgaria/2018-01-29/tsatsarov-naredi-zapochvat-proverki-na-luksoznite-koli-i-imoti", "text": "\r\n По разпореждане на главния прокурор Сотир Цацаров започват проверки на собствениците на луксозни коли и скъпи имоти. 245 души са придобили недвижими имоти на стойност от 500 000 до 800 000 лева, а 120 - имоти на стойност над 800 000 лева, сочи справката.  У нас има 50 \"Майбах\"-а, 193 \"Бентли\"-та, 31 \"Ламборгини\"-та, 68 \"Ролс ройс\"-а и 93 \"Ферари\"-та, изчисляват от прокуратурата. В справките е посочено, че срещу част от физическите лица има заявителски материали в МВР за евентуални престъпления от общ характер, включително за извършени данъчни престъпления и измами.  От Прокуратурата са изчислили, че у нас има 435 луксозни автомобила. Националната агенция за приходите ще извърши данъчни проверки по предоставените от МВР данни, при които да се установят датата на придобиване и стойността на колите, като се изискат договор за покупка, фактура или митническа декларация, както и произхода на паричните средства за закупуването им. Подобни проверки са започнали и по отношение на недвижими имоти на стойност над 500 000 лева.", "date": "2018.01.29", "title": "Цацаров нареди: Започват проверки на луксозните коли и имоти!"}
{"url": "https://www.bgonair.bg/bulgaria/2018-01-29/12-hil-patnitsi-poveche-sa-polzvali-metroto-v-sofiya-zaradi-zeleniya-bilet", "text": "12 хиляди пътници повече отколкото седмица по-рано е превозило софийското метро вчера (29 януари, неделя). Причината е т.нар. \"зелен билет“, пуснат за първи път от Центъра за градска мобилност. Той е на цена от 1 лев, важи цял ден за цялата градска мрежа и е една от лансираните от Столичната община мерки срещу замърсяването на въздуха. Въпросните данни бяха изнесени в медиите днес, като бяха потвърдени за Bloomberg TV Bulgaria от страна на Столичната община. Общо използвалите услугите на мертополитена в неделя са били 118 хил. в сравнение с 106 хил. седмица по-рано. Данните, посочват от пресслужбата на СО, не са окончателни, като предстои да се актуализират.  Все още няма данни и дали е имало повишаване на пътуващите с наземен транспорт – автобуси, тролейбуси и трамваи. Няма и данни дали мярката е оказала влияние върху качеството на въздуха. Зелен билет ще се въвежда, когато два дена поред нивата на фините прахови частици във въздуха са 4 пъти над нормата. Повече новини четете на  .", "date": "2018.01.29", "title": "12 хил. пътници повече са ползвали метрото в София заради \"зеления билет\""}
{"url": "https://www.bgonair.bg/bulgaria/2018-01-29/83-godishen-zagina-pri-pozhar-v-pleven", "text": "Възрастен мъж загина при пожар в Плевен, съобщават от Областната дирекция на МВР, цитирани от  . Огънят е избухнал на приземен етаж в къща в града, разположена на улица \"Ниш\".  Сигнал за пожара е подаден след 19 часа в събота. Незабавно са изпратени автопатрул на Първо РПУ-Плевен и екип огнеборци. Причините за пожара са в процес на установяване.  При потушаването на огъня е открит труп на 83-годишен мъж. Тялото е откарано за аутопсия в плевенската болница. Уведомена е Районната прокуратура, образувано е досъдебно производство. Огнеборците изясняват и причините за пожар, възникнал в бившата детска градина в село Ленково в неделя. Изгоряла е 1200 кв. м покривна конструкция.", "date": "2018.01.29", "title": "83-годишен загина при пожар в Плевен"}
{"url": "https://www.bgonair.bg/bulgaria/2018-01-29/bolnitsata-v-svishtov-ostana-bez-upravlenie", "text": "Ръководството на болницата в Свищов подаде оставка. Временно лечебното заведение ще се представлява от кмета на града Генчо Генчев. Това ще продължи до провеждането на конкурс за нов управител, съобщават от Общината. Предизвестието на досегашния началник на болницата д-р Венцислав Михов е депозирано на 25 януари. Мотивите са, че липсва подкрепа от страна на Община Свищов за оптимизиране на дейността. Също така тя не помагала и за осъществяването на предприетите мерки от ръководството за стабилизиране на финансовата устойчивост, въпреки положените усилия.", "date": "2018.01.29", "title": "Болницата в Свищов остана без управление"}
{"url": "https://www.bgonair.bg/reportazhi/2018-01-29/razkazhi-mi-nay-dalbokiyat-roman-na-kalin-terziyski", "text": "\r\n В новата си книга \"Разкажи ми\", Калин Терзийски разказва за своите лични борби и големите теми в живота си. Това сподели самият той в студиото на  . \"Аз съм писал за всички от тях: За религията, за отношението на религията към пола, за отношението на религията към любовта, за литературата и вярата, за алкохола, за отчаянието, за самоубийството и смъртта. И всичко това е историята на един писател\" обясни самият автор пред  . Калин Терзийски подчерта още, че книгата му \"Разкажи ми\" е всъщност историята на един писател, който разказва на млада писателка дали си заслужава да бъдеш писател. \"Този разказ беше действителен и това е Диана Маркова - една чудесна млада писателка, единствената ми ученичка, която ще ме наследи напълно\", сподели в ефира на   Калин Терзийски. Романът \"Разкажи ми\" вече е достъпен на книжния пазар у нас, а официалната премиера на книгата ще бъде на 1 февруари в София.", "date": "2018.01.29", "title": "\"Разкажи ми\" - най-дълбокият роман на Калин Терзийски"}
{"url": "https://www.bgonair.bg/bulgaria/2018-01-29/tezhka-katastrofa-v-lyulin-raztsepi-avtomobil-na-dveee", "text": "\r\n Автомобил катастрофира тежко в тунела към столичния квартал \"Люлин\". Превозното средство буквално е разцепено на две, шофьорът е пострадал критично, но е жив. На снимки, разпространени в социалните мрежи, се вижда как колата е разделена на две, а части от нея се търкалят по релсите на трамвая.", "date": "2018.01.29", "title": "Тежка катастрофа в \"Люлин\" разцепи автомобил на две"}
{"url": "https://www.bgonair.bg/sutreshen-blok/2018-01-29/roditeli-v-sofiya-sa-protiv-novite-kriterii-za-priem-v-1-klas", "text": "\r\n Родители на бъдещи първокласници готвят протести заради критериите за прием на техните деца. Според тях новите правила са неприемливи и дискриминационни. Някои от родителите вече са пуснали възражение в Столичната община относно променените критерии. \"Основното ми възражение срещу новите правила е предложеното определяне на нови, за пореден път, прилежащи райони, към училищата. Според тях се въвежда допълнителен ограничаващ принцип на кандидатстване - едно дете ще може да ползва предимство при кандидатстване само в едно училище, в чийто прилежащ район попада неговият адрес\", каза пред камерата на   Мария Димитрова, майка на бъдещ първокласник. Тя подчерта още, че при тези промени територията на прилежащите райони на отделните училища е много различна. Според Димитрова това води до възможност само за едно училище където да бъде записано детето. Други родители пък обявиха новата мярка, която въвежда Столичната община, за дискриминационна. По думите им с нея отпадат много други важни критерии и вече многодетните семейства не са с предимство. \"Трима възрастни ще трябва да ходят на три различни места на първия учебен ден и си представете въртележката сутрин и следобед, когато се прибират децата от различните училища\", подчерта майка на три деца в ефира на  . Други родители на няколко деца пък се възмущават от това, че всяка година правилата за прием в първи клас се променят и по този начин няма сигурност за това дали техните деца ще могат да посещават едно и също училище. Майките на бъдещите първокласници се обявиха за преразглеждане на определянето на прилежащите райони, които да включват поне две училища. Според тях прилежащите и административните райони трябва да са едни и същи. Мария Димитрова настоя още Столичната община да изготви съвместно с граждани и родителски организации едни правила за прием в първи клас, които да са достатъчно справедливи, ясни и да работят дългосрочно, за да се спре промяната на критериите всяка година.   ", "date": "2018.01.29", "title": "Родители в София се обявиха срещу новите критерии за прием в първи клас"}
{"url": "https://www.bgonair.bg/kriminalno/2018-01-29/gdbop-shte-polzva-facebook-pri-izdirvane-na-detsa", "text": "\r\n България въвежда система за издирване на изчезнали деца чрез Facebook. Страната ни е едва 15-та държава, която въвежда и ще използва при необходимост \"AMBER Alert-изчезнало дете\" и една от първите в нашия регион. Системата е свързана с приложение на Facebook, което дава възможност на правоохранителните органи да изпратят съобщение, което съдържа актуална снимка и информация за издирваното дете до всички потребители на социалната мрежа, които се намират в радиус от 200 километра от мястото, където е изчезнало детето.  С над 2 милиарда потребители, този инструмент е изключително силен и полезен при издирването на изчезнали деца с опасност за живота и здравето им. Комисар Колев обясни, че само в САЩ през последните 3 години с помощта на тази система са били намерени около 900 деца.", "date": "2018.01.29", "title": "ГДБОП ще ползва Facebook при издирване на деца"}
{"url": "https://www.bgonair.bg/sutreshen-blok/2018-01-29/trudno-mozhem-da-vzemem-razlichno-ot-reshenieto-na-es-za-istanbulskata-konventsiyaa", "text": "\r\n България трудно може да вземе суверенно решение различно от това, което вече е обявено първо от Съвета на Европа, а после и от Европейския съюз. Защото това би означавало да оспорим властта на ЕС - нещо, за което нямаме готовност. Така коментира в   дебата за Истанбулската конвенция психиатърът д-р Николай Михайлов. Гостът на телевизията посочи само двама души, които компетентно са дискутирали въпроса - професорът по конституционно право проф. Пламен Киров и юристът и 4-ти вицепрезидент Маргарита Попова. Самият д-р Михайлов определя конвенцията като \"куфар с двойно дъно\" поради чл. 4 от нея, който дефинира понятие извън прекия интерес на текста, а именно - защитата на жените от насилие с английското \"gender identity\", в превод означаващо \"свободно избран пол\" по биологична и по социална основа. Така гостът на   направи препратка към думите на проф. Киров и обясни:  По думите на д-р Михайлов страната ни е подложена на натиск от ЕС и заради европеизацията, през която минаваме, както и през конвенцията, която пък цели да внесе европейски навици и да защитава жените. \"Конвенцията, освен че внася идеята за защита и идеология, трансформира основни начела на българския живот, традиция и закони, а публичността казва, че няма риск в тази сфера, само лош прочит\", изрази мнението си психиатърът.  Чисто политически българските управляващи не могат да си позволят лукса, защото са такива каквито са, да отстояват дори и интегритета на Конституцията, отсече той. ", "date": "2018.01.29", "title": "Трудно можем да вземем различно решение от това на ЕС за Истанбулската конвенция"}
{"url": "https://www.bgonair.bg/bulgaria/2018-01-29/varhovnata-prokuratura-otnovo-obzhalva-poskapvaneto-na-prirodniya-gaz", "text": "Върховна административна прокуратура отново обжалва поскъпването на природния газ с близо 30 %. По-рано този месец Административният съд в София-град отхвърли на първа инстанция протеста на Върховната административна прокуратура, сега жалбата е пред Върховния административен съд. По-високите цени  влязоха в сила от 1 април миналата година и доведоха до повишаване на цената на топлинната енергия-парното и топлата вода, както и на електроенергията, произведена по комбиниран способ, и предизвикаха протести пред сградата на КЕВР. Тогава прокуратурата се самосезира и протестира решението. ", "date": "2018.01.29", "title": "Върховната прокуратура отново обжалва поскъпването на природния газ"}
{"url": "https://www.bgonair.bg/sutreshen-blok/2018-01-29/ima-li-izhod-ot-bezkraynata-saga-bansko", "text": "\r\n \" \", каза   в  . Изказването му идва в контекста на продължаващите протести в защита на Национален парк \"Пирин\". Исканията на недоволните остават непроменени - отмяна на решението на правителството за застрояване на парка, оставка на екоминистъра Нено Димов и отговор на въпроса кой е реалният собственик на ски зоната в Банско. Според Владимир Каролев международни организации плащат на български \"зелени\" организации, за да няма ски туризъм в България, а да има такъв в други държави. \" \", посочи от своя страна   пред  . Той се позова се на данни, че в австрийските и швейцарските курорти има много по-малка леглова база в сравнение с тази в Банско. Журналистът бе категоричен, че планината не може да понесе постоянното увеличение на легловата база. Владимир Каролев нарече тезата му абсурдна и отбеляза, че по тази логика на Витоша не трябва да има нищо, защото в София има толкова много хотели.  \" \", настоя Каролев. \"Не съм от \"Зелените\", нито от някаква организация. В България има много планини, които не са природни паркове и може да се развива ски туризъм. Защо трябва да е в Банско?\", отговори Иван Бакалов,  Той подчерта, че управлението раздава природа и по думите му това е лобизъм. Грешно се представя ски туризмът като синоним на туризъм, отчете журналистът.  ", "date": "2018.01.29", "title": "Високо напрежение: Има ли изход от безкрайната сага \"Банско\"?"}
{"url": "https://www.bgonair.bg/bulgaria/2018-01-29/mrasen-vazduh-v-sofiya-i-dnes-shte-ima-li-zeleni-bileti", "text": "Опасно замърсен въздух над София и днес. На две от градските станции се очаква повишение на нивата на фини прахови частици във въздуха, съобщават от Столичнат община.  В кварталите \"Хиподрума\" и \"Надежда\" се очаква повишение над нормата на нивата на фини прахови частици във въздуха. Препоръчва се използването на градския транспорт, а при ходене пеша да се избягват големите градски булеварди. Не е ясно обаче, дали и днес столичани ще имат възможност да пътуват със \"зелен билет\" с цена от 1 лев. В неделния ден за пръв път беше въведена тази мярка, заради сериозни превишения на нивата на фини прахови частици. Екобилетчето важи за цялата градска мрежа за цял ден. При закупуването му върху него се слага печат с датата, за която важи.", "date": "2018.01.29", "title": "Мръсен въздух в София и днес, ще има ли \"зелени билети\"?"}
{"url": "https://www.bgonair.bg/bulgaria/2018-01-29/gripnata-epidemiya-v-sofiya-vrashta-uchenitsite-v-klas-chak-na-7-fevruari", "text": "Грипната епидемия в София продължава, а учениците ще се върнат в класните си стаи чак на 7 февруари. В София-област учебните занятия са преустановени до днес включително. Пак заради грип, от днес до 31 януари включително, се преустановява учебната дейност и на територията на общините Хасково, Любимец, Симеоновград, Харманли и Стамболово.  В петък грипна епидемия беше обявена в Ямбол, училищата ще останат затворени до сряда. Детските градни и ясли ще продължат да работят при засилен контрол и строг сутрешен филтър. Регионалният щаб за борба с грипните заболявания в Бургас ще заседава отново днес, за да реши дали да удължи грипната епидемия в областта.", "date": "2018.01.29", "title": "Грипът в София връща учениците в клас чак на 7 февруари"}
{"url": "https://www.bgonair.bg/sutreshen-blok/2018-01-29/kardiolog-uveri-infarktat-vsledstvie-na-grip-individualno-vaksinirayte-se-prizova-toy", "text": "\r\n Проучване на канадски изследователи установява, че при пациенти с регистрирана инфекция от тип А, тип Б и други вируси, има повишена чувствителност на сърдечния миокарден инфаркт. Все пак това е индивидуално въздействие при всеки пациент, подчерта в   кардиологът д-р Павел Николов от МБАЛ \"Александровска\". Той коментира това по повод грипната епидемия, в която се намира половин България. Лекарите прогнозират пикът на заболяванията да бъде тази седмица. Грипната ваканция за учениците в 6 области ще продължи и тези дни. Междувременно стана ясно, че след усложнения от грип 58-годишна жена от Кърджали е изпаднала в кома, а лекарите се борят за живота ѝ. Д-р Николов подчерта пред  , че тук става въпрос за изключително рядко усложнение, но такова се случва. \"Затова трябва да се реагира максимално бързо още при първите симптоми на засегната нервна система\", категоричен бе дежурният лекар от Клиниката по кардиология. \"Няма конкретно доказани механизми, които да определят точно защо тези пациенти имат такава чувствителност при миокардите\", продължи въпроса с данните на канадските изследователи д-р Николов. По думите му става въпрос за хронично болни хора със сърдечно-съдови заболявания, исхемична болест, по-слаб имунитет и праг на заболеваемост. Като предпазна мярка кардиологът посочи ваксините.  \"Благодарение на тях много страшни болести са изчезнали отдавна. Те трябва да се правят, когато човек е напълно здрав\", обясни д-р Николов. И продължи, че една ваксина не може да даде 100% защита срещу заболяването, но ваксинираният човек може да го премине в много по-лека фаза.", "date": "2018.01.29", "title": "Кардиолог: Инфарктът вследствие на грип - индивидуално! Ваксинирайте се, призова той"}
{"url": "https://www.bgonair.bg/bulgaria/2018-01-29/nadzirateli-pak-na-protest-iskat-20-po-visoki-zaplati", "text": "\r\n На работа днес сме 27-30 служители, охраняваме хиляда затворници. Това каза пред Bulgaria ON AIR един от протестиращите надзиратели пред Софийския районен затвор. Запитан \"справят ли се със задълженията си\", полицаят отговори: \"Практиката показва, че да, но това се постига с мускули и с единствено физическа охрана\", обясни той. Служители на затвори и арести в България отново излязоха на протест днес. Те настояват за по-достойни трудови възнаграждения и по-добри условия на труд. От двата синдиката на надзирателите определят като \"нулеви\" резултатите от преговорите, водени с Министерството на правосъдието през последните 6 месеца. Те настояват за 20% увеличение на заплатите и за откриване на повече работни места в системата. Досега те са получили само 5% увеличение на трудовите си възнаграждения. \"За 6 месеца преговори постигнатият резултат е изпратено поредно писмо до финансовото министерство със запитване има ли средства за изпълнение на нашите искания, което е крайно несериозно\", подчерта протестиращият надзирател. Протестни демонстрации има и във Варна, Бургас, Пловдив, Ловеч, Сливен и други 6 града. \n \r\n Снимка: Олег Попов, Bulgaria ON AIR ", "date": "2018.01.29", "title": "30 надзиратели пазят хиляда затворници... Служителите отново на протест!"}
