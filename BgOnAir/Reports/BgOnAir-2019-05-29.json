{"url": "https://www.bgonair.bg/world/2019-05-29/boris-dzhonsan-otiva-na-sad-obviniha-go-v-razprostranenie-na-lazhi-za-brexit", "text": "Бившият министър на външните работи и фаворит за поста премиер на Великобритания Борис Джонсън отива на съд. Той е обвинен в съзнателно разпространяване на лъжи по време на кампанията за референдума за Brexit през 2016 година.  Джонсън ще се яви на предварително изслушване пред лондонски съд. Искът срещу него беше заведен от британския бизнесмен Маркъс Бол.  Според него бившият външен министър умишлено е излъгал британците, че Великобритания плаща 350 млн. евро на седмица на Европейския съюз.  Целта - да повлияе на общественото мнение и да обърне резултата от референдума в полза на поддръжниците на Brexit.  ", "date": "2019.05.29", "title": "Борис Джонсън отива на съд, обвиниха го в разпространение на лъжи за Brexit"}
{"url": "https://www.bgonair.bg/world/2019-05-29/prokuratura-v-germaniya-razsledva-izpalnitelniya-direktor-na-porsche", "text": "Германски прокурори разследват главния изпълнителен директор на Porsche Оливер Блуме по съмнения за евентуално нарушаване на условията на фидуциарни сделки, свързано с плащания, направени към член на работническия съвет на автомобилния концерн, който е част от групата на Volkswagen, съобщава Ройтерс. Чрез одобряване на плащанията, Блуме и други служители на Porsche може да са извършили своеобразна злоупотреба с корпоративни средства, посочват от германския вестник Stuttgarter Nachrichte без да се цитират източници. Прокуратурата в Щутгарт за момента отказва да направи коментар по случая. От своя страна Porsche също отказва да сподели, дали Блум, който също е и член на борда на директорите на Volkswagen, е разследван, посочвайки, че компанията никога не е обсъждала подробности около каквото и да било разследване. Във вторник прокурорите съобщиха, че претърсват офиса на Porsche като част от по-голяма разследване, в което участват 176 полицейски и данъчни служители, както и 10 държавни прокурори. Мениджърите на Porsche подлежат на разследване заради информация, че са извършили \"непропорционални\" плащания на член на работнически съвет на дружеството, посочват от прокуратурата, пише Нарушаването на условията на фидуциарни сделки се разглежда като тежко престъпление и ако обвинението бъде доказано, наказанието може да достигне до 10 години затвор. Бившият изпълнителен директор на Deutsche Bank Йозеф Акерман беше изправен пред съда заради подобно обвинение, което впоследствие отпадна.  ", "date": "2019.05.29", "title": "Прокуратура в Германия разследва изпълнителния директор на Porsche"}
{"url": "https://www.bgonair.bg/ekrani/2019-05-29/preduprezhdenie-za-navodneniya-v-sledvashtite-dni", "text": "\r\n Предупреждение за наводнения в следващите дни отправи Министерството на околната среда и водите. Очакват се валежи в най-западните райони на страната и някои места в Централна Северна България. Въпреки че ще са слаби, ще са придружени с гръмотевици. На места има опасност и от градушки.  По-високото ниво на \"тревога\" от наводнения е валидно за горните течения на река Осъм в Северна България и река Тунджа в района на язовир \"Копринка\". Под наблюдение са още реките Владайска и Ерма. В петък се очакват значителни количества валежи, бури и градушки.  Температурите също ще паднат с няколко градуса. Харесайте страницата ни във Facebook ", "date": "2019.05.29", "title": "Предупреждение за наводнения в следващите дни"}
{"url": "https://www.bgonair.bg/world/2019-05-29/svetat-se-sboguva-s-legendata-na-formula-1-niki-lauda", "text": "\r\n Светът се сбогува с легендата на Формула 1 Ники Лауда. Хиляди почитатели на шампиона се стекоха във виенската катедрала \"Св. Стефан\", за да го почетат.  Опечалената вдовица на Лауда го изпрати в последния му път като постави каската му върху ковчега.  Бриджит Лауда бе придружена от синовете на Ники - Матиас и Лукас. На погребението присъстваха и Люис Хамилтън, Себастиян Фетел, Бърни Екълстоун и Тото Волф.  Ники Лауда почина в Университетската болница в Цюрих девет месеца след като претърпя трансплантация на белия дроб.", "date": "2019.05.29", "title": "Светът се сбогува с легендата на Формула 1 Ники Лауда"}
{"url": "https://www.bgonair.bg/economy/2019-05-29/balgarite-patuvat-vse-poveche-v-chuzhbina-turtsiya-lyubima-destinatsiya", "text": "Пътуванията на български граждани в чужбина през април 2019 г. са 620.8 хил. или с 2,4% повече от тези през април миналата година, сочат актуалните данни на Националния статистически институт. Над 42% от пътуващите са декларирали, че отиват в чужбина на почивка. Почти 30% пък пътуват служебно, а 28% по други причини. Турция за пореден месец се оказва любимата дестинация на българите за почивка - цели 145 000 наши сънародници са пътували натам. Според експертите това се дължи на ниския курс на лирата и опитите на турските курорти да привлекат повече туристи. Това води до значително намаление на цените дори в най-скъпарските хотели в южната ни съседка. Традиционно българите почиват много и в Гърция - 124 000 хиляди души са пътували натам през април. Следват Сърбия, Румъния и Германия. Посещенията на чужденци в страната ни също бележат ръст. Само за април България е била посетена от над 700 000 души, което е повишение с над 4% сравнение със същия период на предходната година. Голяма част от тях (173 000) са транзитно преминаващи, но ръст има при избралите да почиват у нас и тези, които пътуват служебно. От общия брой чужденци, посетили България през април 2019 г., делът на гражданите от Европейския съюз е 55.4%, или с 2.9% повече от април 2018г. Увеличават се посещенията на граждани от Германия - с 24.6%, Гърция - с 9.2%, Румъния - с 6.0%, Обединеното кралство - с 6.0%, и други. Същевременно намаляват посещенията на граждани от Франция - със 17.0%, Австрия - с 15.1%, Италия - с 14.7%, Полша - със 7.3%, и други. Посещенията на граждани от групата „Други европейски страни“ се увеличават със 7.1%, като най-голямо е увеличението на посещенията на граждани от Сърбия - с 15.6%. Най-много посещения в България през април 2019 г. са реализирали гражданите от: Румъния, Турция, Гърция, Сърбия, Република Северна Македония, Германия и Украйна.", "date": "2019.05.29", "title": "Българите пътуват все повече в чужбина, любима дестинация - Турция"}
{"url": "https://www.bgonair.bg/denqt-on-air/2019-05-29/poskapvaneto-na-toka-nyamalo-da-dovede-do-drastichen-skok-v-tsenite-na-osnovni-stoki-i-produkti", "text": "\r\n По-високи цени на парното и електроенергията, предлага Комисията за енергийно и водно регулиране (КЕВР) от 1 юли. Ще доведе ли това до скок на основни стои и продукти? \"Винаги, когато цената на тока се вдигне, започва да се спекулира и с повишаване цените на стоките от първа необходимост. А това увеличение не е повече от 0,1 ст. и няма да бъде усетено. По-скоро се създава психоза сред обществото\", коментира в студиото на  предприемачът Красимир Дачев. Очаква се цената на тока да бъде увеличена с 3,5%, а на парното средно с 4,5%. Докладът на енергийния регулатор ще бъде обсъден в началото на юни. Най-голямо ще е поскъпването за потребителите в Разград, Габрово, Пловдив и Бургас.  \"Народът живее все по-добре и по-добре. Бедни винаги ще има. Животът е несправедлив. Но е важно да отбележим онзи близо 1 млн. граждани, които разчитат единствено на социални помощи и дори нямат намерение да започнат да работят\", посочи Дачев. \"Да сте видели в България роми, които да се трудят? Задължително е да бъде въведена нациоална стратегия за тяхната интеграция. Защото това не може да продължава повече. Не може да живееш без да учиш и без да работиш\", отсече гостът в студиото на Ганиела Ангелова.", "date": "2019.05.29", "title": "Скок в цените на стоките за бита заради тока? Спекула и психоза"}
{"url": "https://www.bgonair.bg/science/2019-05-29/mozhesh-da-zashtitish-telefona-si-ot-schupvane-i-grabezh-sas-zastrahovka-moyat-telefon-ot-a1", "text": "\r\n Стилните Honor 8X и 8A идват със супер мощни високоговорители, бърз процесор и специална техника за лицево разпознаване.Технологиите стават все по-достъпни. Вземи Honor 8X и 8A с 64GB с план от А1. Можеш да защитиш телефона си от счупване, грабеж и увреждане от вода със застраховка \"Моят телефон\" от А1. MAX Sport ще ви направи свидетели на много спортни емоции през юни. Гледайте новата битка на Благой Иванов \"Лигата на нациите\", финалите в NHL, MotoGP и Диамантената лига. Въпросът в месечната игра на телекома е: Срещу какви повреди можете да защитите телефона си със застраховката \"Моят телефон\" от А1? Отговаряйте правилно на Facebook страницата им с коментар под техните новини и може да спечелите смартфона \"Honor 9 lite\". Харесайте страницата ни във Facebook ", "date": "2019.05.29", "title": "Можеш да защитиш телефона си от счупване и грабеж със застраховка \"Моят телефон\" от А1"}
{"url": "https://www.bgonair.bg/world/2019-05-29/huawei-osporva-zabranata-si-s-isk-v-amerikanskiya-sad", "text": "Пореден епизод на търговската война между САЩ и Китай. Технологичният гигант Huawei подаде иск в американския съд, в който оспорва конституционността на закон, ограничаващ продажбата на негово телекомуникационни оборудване.  Huawei е най-големият производител на мрежово оборудване  в света , но сега се бори да запази достъпа си до важни пазари за комуникации от следващо поколение, тъй като САЩ твърдят, че компанията застрашава международната киберсигурност.  САЩ поставиха китайския технологичен гигант в черен списък, което затруднява продаването на продуктите му отвъд Океана.   ", "date": "2019.05.29", "title": "Huawei оспорва забраната си с иск в американския съд"}
{"url": "https://www.bgonair.bg/world/2019-05-29/ek-preporacha-zapochvane-na-pregovori-za-chlenstvo-sas-severna-makedoniya-i-albaniya", "text": "[related_articles] Република Северна Македония и Албания трябва да започнат преговори за присъединяване към Европейския съюз, препоръча официално Европейската комисия. Препоръката беше отправена след заседание на Комисията в Брюксел, заяви еврокомисарят по разширяването Йоханес Хан в Twitter. Правителствата на страните членки на ЕС трябва да разрешат започването на преговорите. Бившата югославска република Македония промени името си тази година, което й отвори пътя за присъединяване към НАТО през 2020 г., съобщава  Двете балкански страни се стремят да се присъединят към ЕС, но кандидатурите им бяха блокирани, тъй като ръководители на блока, особено от Франция, проявяват сдържаност относно перспективите за приемане на нови страни членки. Миналата година 28-те страни членки заявиха, че са съгласни да започнат преговори за присъединяване с двете страни през юни тази година, ако те отговарят на някои условия, включително подобряване на борбата с престъпността и корупцията. В доклад за постигнатия напредък еврокомисарят по разширяването Йоханес Хан заяви, че Северна Македония и Албания са предприели големи стъпки и че Европейският съвет трябва да отговори, съобщава македонската агенция МИА. „И двете страни осъществиха реформи, особено в области, определени единодушно от съвета през юни 2018 г. Въз основа на това Комисията препоръчва на Съвета да започне преговори за присъединяване с Албания и Северна Македония“, каза Хан пред Комисията по външна политика на Европейския парламент. „За да запази доверието, ЕС трябва да се придържа към ангажиментите си и да отговори ясно и положително, когато страните изпълняват своите“, допълни той. Харесайте страницата ни във Facebook   ", "date": "2019.05.29", "title": "ЕК препоръча започване на преговори за членство със Северна Македония и Албания"}
{"url": "https://www.bgonair.bg/world/2019-05-29/nebivali-zhegi-vrahletyaha-istanbul", "text": "Незапомнена жега в Истанбул, температурата на въздуха доближава 35 градуса. В района Картал на азиатския бряг на Истанбул термометрите показват 34,5 градуса, а в района Гьозтепе - 34,7 градуса. Според синоптиците подобни жеги са били регистрирани преди близо 70 години. На 27 май 1950 година температурата е била 34,5 градуса. Очаква се високите температури да продължат до края на месец май и да варират между 28 и 30 градуса. Жегата се усеща по-силно край Мраморно море. Харесайте страницата ни във Facebook   ", "date": "2019.05.29", "title": "Небивали жеги връхлетяха Истанбул"}
{"url": "https://www.bgonair.bg/world/2019-05-29/gradushka-s-razmer-na-yaytse-udari-severozapadna-rumaniya-video", "text": "\r\n Градушка с размер на яйце удари северозападния румънски град Залъу.  Тя е била придружена от силен вятър и обилни валежи. Нанесени са материални щети на покриви, жилища и автомобили.  Бурята е връхлеталя северозападната част на Румъния вчера. Метеоролозите предупреждават, че лошото време ще продължи до края на седмицата.  Очакват се бури, придружени с гръмотевици, и проливни дъждове. Обявен е предупредителен жълт код в общо 26 окръга на страната, включително в Букурещ.", "date": "2019.05.29", "title": "Градушка с размер на яйце удари северозападна Румъния (Видео)"}
{"url": "https://www.bgonair.bg/denqt-on-air/2019-05-29/niskata-izboratelna-aktivnost-na-vota-znak-za-razocharovanie", "text": "\r\n Евровотът показа ниска избирателна активност, което сочи огромно разочарование за това как се управлява държавата вече 30 години. Това каза в \"Денят ON AIR\" лидерът на \"Народен съюз\" Румен Йончев. Избирателните списъци трябва да бъдат прегледани отново, смята той. \"Най-после решенията в ЕП няма да се вземат от две групи, а от повече хора. Сегашният състав на ЕП предполага консенсус кой да наследи Юнкер. Очаквам процесът за това да продължи по-дълго от друг път. Трябва да се постигне и баланс на постовете мъже-жени в ЕК\", каза още Йончев.  По думите му вотът е показал, че опасенията за неонацистка вълна не са се реализирали. От друга страна държавите от Северна Европа остават мишена за мигрантите.  \"Очаквам движения, подобни на \"Зелените\", да имат успех занапред и в САЩ. Те обаче не са балансиран участник в политиката, защото адресират само един проблем към обществото\", подчерта анализаторът пред Bulgaria ON AIR.   Йончев заяви още, че темата корупция в Европа е актуална, предвид случващото се във всяка една страна. Австрия показа политическа принципност и кураж, за което бившият канцлер заслужава да бъде поздравен, смята Йончев. \"Интересът ни като българи е да не се стига до конфликт Косово - Сърбия. Вучич е под огромен политически натиск от собствената си опозиция и трябва да реши проблема с признаването на Косово. Конфликтът е решим, ще трябва стабилно управление в Сърбия, такова с авторитет. Вучич може да го направи чрез преодоляване на съпротивата вътре в страната\", каза още събеседникът. Харесайте страницата ни във Facebook ", "date": "2019.05.29", "title": "Ниската избирателна активност на вота била знак за разочарование"}
{"url": "https://www.bgonair.bg/bulgaria/2019-05-29/strahotna-pobeda-grisho-nadvi-chilich-i-prodalzhava-napred-na-rolan-garos", "text": "Григор Димитров се класира за третия кръг на Откритото първенство на Франция по тенис след победа с 6:7(3), 6:4, 4:6, 7:6(2), 6:3 над хърватина Марин Чилич. Двубоят във френската столица се превърна в гладиаторска битка, която продължи 4 часа и 28 минути, а българинът изигра може би най-силния си мач за годината. Димитров на два пъти изоставаше със сет спрямо 11-ия в основната схема, но не преклони глава и успя да докара мача до пети сет, където бе безапелационен. В следващия кръг Димитров ще играе с швейцареца Стан Вавринка, който по-рано днес победи с 6:1, 6:4, 6:0 чилиеца Кристиан Гарин. Двубоят между Димитров и Чилич започна равностойно, а българинът получи отлична възможност за пробив в седмия гейм, когато поведе с 40:0. Чилич обаче отрази и трите шанса, открили се пред съперника му, а веднага след това на свой ред взе подаването на българина на нула, за да поведе с 5:3 и да получи възможност да затвори сета на свой сервис. Тогава обаче Димитров реализира първия си пробив в мача и след още няколко разменени подавания двамата стигнаха до тайбрек. В него резултатът бе равен до 3:3, но след това Чилич взе четири последователни точки и спечели откриващата част. Във втория сет двамата тенисисти продължиха да печелят сервис геймовете си до 5:4 за българина. Тогава той поведе с 40:15 на сервиса на съперника си и макар Чилич да неутрализира първите два сетбола, при третия Димитров изравни резултата в сетовете за 1:1. Третият сет се превърна в копие на втория, само че ролите на двамата играчи се размениха. Чилич направи пробив за 4:3, а малко по-късно поведе с 2:1 сета след 6:4. Колкото повече продължаваше мача, толкова повече се вдигаше нивото на игра и на двамата състезатели около мрежата. Това си пролича съвсем ясно в четвъртия гейм, в който зрителите на корта видяха серия от изумителни отигравания и от двамата състезатели. Димитров и Чилич не даваха възможности на съперника си и съвсем логично се стигна до тайбрек. В него Димитров бе на крилете на емоцията и със серия от страхотни удари и бомбени сервиси го спечели със 7:2 точки. Изравняването на резултата в сетовете даде още по-голям импулс на родения в Хасково тенисист и той успя да направи пробив още в първия гейм. В седмия българинът направи нов такъв, поведе с 5:2 гейма. Чилич върна пробива, но в следващия гейм отново допусна такъв и така Димитров спечели последния сет с 6:3, за да се класира за четвърти път в кариерата си за третия кръг на \"Ролан Гарос\" след 2013, 2017 и 2018 година.", "date": "2019.05.29", "title": "Страхотна победа! Гришо надви Чилич и продължава напред на \"Ролан Гарос\""}
{"url": "https://www.bgonair.bg/bulgaria/2019-05-29/dve-momicheta-postradaha-pri-tezhka-katastrofa-kray-sandanski", "text": "Двe момичета пострадаха при тежка катастрофа край Сандански, предаде Дарик. Инцидентът е станал на 28 май, на пътя между града и село Поленица. 18-годишна водачка, шофирала автомобил \"Пежо\", се движела с несъобразена скорост и излязла от пътното платно, преобръщайки се в крайпътно дере. Трима пострадаха при катастрофа на \"Хемус\" край Провадия Пострадали са пътуващите в автомобила 18-годишно момиче, което е охлузна рана на ляво рамо и болки в кръста, и 19-годишно момиче, което е с разкъсно-контузна рана на ръката. Няма опасност за живота им.", "date": "2019.05.29", "title": "Двe момичета пострадаха при тежка катастрофа край Сандански"}
{"url": "https://www.bgonair.bg/direktno/2019-05-29/divna-i-kristin-ilieva-priyatelstvoto-struva-vsichko-ili-nishto", "text": "\r\n Приятелството няма цена, то струва всичко или нищо, казаха певицата Дивна и моделът Кристин Илиева в предаването  . Малко повече от годината след катастрофата двете признават, че наистина е имало период, в който нито са се чували, нито са се виждали. \"Това, което най-много ни вълнува в момента, е предстоящият концерт на 12 юни в Интер Експо Център. Имаме страхотна организация и се очертава едно голямо съзвездие. Искаме да покажем, че българските изпълнители могат да се обединяват за различни каузи. А музиката е най-универсалният език, който сплотява хората\", разказаха двете момичета пред  Доц. д-р Сотир Марчев посочи, че всяка година у нас трима от 100 000 човека се разболяват от Такоцубо синдром. Това е заболяване на сърцето, което се предизвиква от емоции - както негативни, така и положителни. Как се лекува това заболяване - вижте!    ", "date": "2019.05.29", "title": "Дивна и Кристин Илиева: Приятелството струва всичко или нищо"}
{"url": "https://www.bgonair.bg/world/2019-05-29/kremirat-legendarniya-pilot-ot-formula-1-niki-lauda", "text": "Светът се сбогува с легендата на \"Формула 1\" Ники Лауда. Той ще бъде кремиран със своя състезателен костюм, а поклонението ще се състои в готическата катедрала във Виена.  Очаква се спортният директор на Mercedes Тото Волф и пилотът Люис Хамилтън да произнесат реч на траурната церемония.  Ники Лауда почина на 70-годишна възраст, 9 месеца след белодробна трансплантация. Австриецът е печелил три титли в най-бързата автомобилна надпревара – през 1975 и 1977 година с отбора на Ferrari и през 1984 г. Maclaren.  За мнозина той ще бъде запомнен с феноменалното си завръщане на пистата след тежки изгаряния, получени в катастрофа по време на състезание. След като сложи край на кариерата си, Лауда влезе в авиобизнеса, но никога не беше далеч от любимия си спорт. Харесайте страницата ни във Facebook ", "date": "2019.05.29", "title": "Кремират легендарния пилот от \"Формула 1\" Ники Лауда"}
{"url": "https://www.bgonair.bg/world/2019-05-29/amnesti-interneshanal-uvolnyava-rakovodstvoto-si-zaradi-samoubiystva-na-sluzhitelite", "text": "Правозащитната организация \"Амнести Интернешънъл\" уволнява повечето от най-висшите си лидери през тази година. Причината - самоубийства на служителите.  Външен одит описва работата в организацията като токсична. Работата в най-голямата и авторитетна правозащитна организация често поставяла служителите си под голям стрес.  Освободените от поста висши мениджъри ще напуснат до края на октомври. Новият ръководен екип ще започне да работи през ноември и ще се състои само от четирима директори.    ", "date": "2019.05.29", "title": "\"Амнести Интернешънъл\" уволнява шефове заради самоубийства на служители"}
{"url": "https://www.bgonair.bg/world/2019-05-29/bez-reshenie-priklyuchi-sreshtata-na-liderite-na-es-v-bryuksel", "text": "\r\n Без решение приключи срещата на лидерите на държавите членки на ЕС в Брюксел. Те все още са разединени по въпроса кой да застане начело на институциите. Имена засега не са обсъждани. Това се очаква да се случи по време на срещата на държавните и правителствени ръководители на Общността следващия месец.  Френският президент Еманюел Макрон заяви, че иска две жени и двама мъже, силни личности, да ръководят Европейския съюз през следващите пет години, но отказа на този етап да назове имена.  ", "date": "2019.05.29", "title": "Френско-германски сблъсък за ключовите ръководни позиции в ЕС"}
{"url": "https://www.bgonair.bg/world/2019-05-29/zaginal-i-nad-130-raneni-sled-strahovito-tornado-v-sasht", "text": "Един човек е загинал, а над 130 са ранени при серия от торнадо в американските щати Охайо и Индиана. Най-силно засегнат е Канзас Сити.  Стихията причини много щети. Стотици къщи са без покриви. Силните ветрове изкорениха дървета и събориха електропроводи. Властите издадоха предупреждение хората незабавно да потърсят убежище на по-ниските етажи и да стоят далеч от прозорци.  Екипи вече описват щетите. През изминалите две седмици в Съединените щати се наблюдава необичайно висока активност на торнадо. Харесайте страницата ни във Facebook ", "date": "2019.05.29", "title": "Загинал и над 130 ранени след страховито торнадо в САЩ"}
{"url": "https://www.bgonair.bg/bulgaria/2019-05-29/rekite-vladayska-i-erma-pod-nablyudenie-zaradi-opasnost-ot-prelivane", "text": "Високо  ниво на \"тревога\" е валидно за горните течения на река Осъм в Северна България и река Тунджа в района на язовир \"Копринка\".  Под наблюдение са още реките Владайска и Ерма. В петък се очакват значителни количества валежи, бури и градушки. Температурите също ще паднат с няколко градуса. \r\nСлед обяд ще започнат валежи в най-западните райони на страната и някои места в Централна Северна България. Валежите ще са слаби, придружени с гръмотевици. Има опасност и от градушки.  ", "date": "2019.05.29", "title": "Реките Владайска и Ерма под наблюдение заради опасност от преливане"}
{"url": "https://www.bgonair.bg/bulgaria/2019-05-29/tsska-predstavi-treti-proekt-za-stroezh-na-nov-stadion", "text": "ЦСКА представи обновен трети проект за строеж на нов стадион. При осъществяване на идеята съоръжението ще е с капацитет от 28 000 седящи места.  В момента текат преговори за обекта и обновяването му. Клубът ще инвестира и в разширяването на паркинг местата, както и алейната ивица на парка. В проекта са намерени решения за паркингите и прилежащата инфраструктура, която да не оказва влияние върху функционирането на алейната мрежа на парка, се казва в съобщението на официалния сайт на клуба. Харесайте страницата ни във Facebook ", "date": "2019.05.29", "title": "ЦСКА представи трети проект за строеж на нов стадион"}
{"url": "https://www.bgonair.bg/bulgaria/2019-05-29/deltaplanerist-zagina-pri-katastrofa-kray-maglizh", "text": "\r\n Делтапланерист загина край казанлъшкото село Юлиево. Мъжът е на 63 години и е пръскал селскостопански посеви с пшеница и жито.  Инцидентът е станал при излитане на машината, все още обаче не е ясна причината за случилото се.  По първоначални данни двигателят е започнал да прекъсва, заради което делтапланерът не е набрал височина и е паднал от около 15 метра. Загиналият е Румен Иванов - един от най-опитните делтапланеристи у нас, инструктор и проектант на леки летателни машини. На мястото се извършва оглед. Харесайте страницата ни във Facebook ", "date": "2019.05.29", "title": "Делтапланерист загина при катастрофа край Мъглиж"}
{"url": "https://www.bgonair.bg/bulgaria/2019-05-29/remontat-na-grafa-e-40-defekten", "text": "\r\n Ремонтът на улица \"Граф Игнатиев\" е дефектен на 40%. Това обяви кметът на София Йорданка Фандъкова. По думите ѝ фирмата изпълнител, както и проектантите ще платят глоба за некачественото изпълнение на ремонта. Фандъкова обясни, че проблемите по \"Графа\" няма да бъдат поправени, въпреки, че 15 от общо 40 декара са дефектни. \"След края на ремонта по \"Граф Игнатиев\" се появи нов проблем - на 40 декара ремонт, около 15 са с дефекти. Наложени глоби на изпълнителия и проектанта. Глоба е над 300 хиляди лева. Приемаме за завършени строителните дейности, но също така се констатира незадоволително качество. Неустойката за качество е 109 хиляди лева. Общият размер на глобата е 290 хиляди лева\", каза Фандъкова.  ", "date": "2019.05.29", "title": "Ремонтът на \"Графа\" е 40% дефектен"}
{"url": "https://www.bgonair.bg/denqt-on-air/2019-05-29/vmro-rezultatite-ot-izborite-pokazaha-che-nyama-nuzhda-ot-predsrochen-vot", "text": "\r\n Резултатите от европейските избори са доказателство, че в момента България няма нужда от предсрочен вот. Това обяви заместник председателят на ВМРО доц. Милен Михов. В \" \" той сподели, че за момента не се обсъжда излизането на \"Атака\" от малката коалиция. Михов допълни, че при предсрочни избори ВМРО може да вкара повече депутати отколкото има в момента. \"Резултатите от изборите показаха, че няма нужда от предсрочен вот. При предсрочни избори ВМРО има възможност да изпрати много повече депутати в парламента. Много интересно е, че Андрей Слабаков ще бъде евродепутат. Това означава, че гражданин с ярки обществени послания може да влезе в парламента. Евентуалното излизане на \"Атака\" от малката коалиция не е свързано с преориентирането на партията\", каза Михов. Зам.-председателят на ВМРО допълни, че в момента е много трудно коалицията да продължи да върви напред след острите изказвания на Волен Сидеров. Михов бе категоричен, че на този етап няма как трите партии да се помирят помежду си. \"ВМРО не търси конфликт с никого. Това го доказахме през последните години. Разбрахме се, че в какъвто и формат да се явят трите партии от \"Обединени патриоти\", ще продължим да имаме почтено и лоялно отношение помежду си. Утре трябва да анализираме какво сме постигнали на изборите. За съжаление лидерът на \"Атака\" зададе тон, който позволи на г-н Каракачанов да попита как ще продължим коалицията. Няколко дни поред виждаме, че няма сигнали за помирение и път към разбирателство\", обясни Михов пред  . ", "date": "2019.05.29", "title": "ВМРО: Изборите показаха, че няма нужда от предсрочен вот"}
{"url": "https://www.bgonair.bg/bulgaria/2019-05-29/svaliha-tyaloto-na-ivan-tomov-ot-lhottse", "text": "Тялото на алпиниста Иван Томов бе свалено от връх Лхотце. По думите на Юрий Томов, тленните останки на сина му са в университетска болница в Катманду, където ще бъде извършена аутопсия, за да може да се уреди документацията по транспортирането на тялото до България, пише \"Монитор\". Преди това то ще бъде балсамирано.  За Катманду ще замине приятелката на Томов, Янислава. Засега няма яснота кога точно тялото ще бъде върнато в България. Съдействие на близките оказват Министерството на външните работи и Консулството на страната ни в Катманду. Иван Томов ще бъде погребан в Русе в гробищния парк \"Чародейка“. 35-годишният русенец загина на 17 май, след като изкачи връх Лхотце в Хималаите, пише  Родителите му започнаха кампания за събиране на средства за сваляне на тялото на сина им, който издъхна близо до лагер 4 на височина 7850 метра. Необходими бяха 70 000 долара. Часове след обявяването на банковата сметка премиерът Бойко Борисов съобщи, че партия ГЕРБ ще осигури цялата сума. Акцията по свалянето на тялото на алпиниста от планината е била изключително трудна. снимка: Facebook/ личен архив Харесайте страницата ни във Facebook ", "date": "2019.05.29", "title": "Свалиха тялото на Иван Томов от Лхотце"}
{"url": "https://www.bgonair.bg/reportazhi/2019-05-29/s-preferentsii-v-ep-stigna-li-se-do-prenarezhdane-na-listite", "text": "\r\n Над 1/3 от българските граждани са използвали преференция на изборите за европарламент. Това сочат данните на централната избирателна комисия. Най-висок процент преференции са използвали гласувалите за ВМРО и \"Демократична България\" – над 50% от избирателите.  Все още е под въпрос дали ГЕРБ ще излъчи 6 или 7 евродепутати. Ако управляващите получат един мандат по-малко, което е по-вероятно, Лиляна Павлова ще изпадне от надпреварата. Въпреки, че е втора по получени префенции, броят на гласувалите за нея е недостатъчен, за да пренареди листата.  Ако обаче първата в листата на ГЕРБ, Мария Габриел, стане еврокомисар, Павлова ще отиде в Брюксел на нейното място.  Колкото до червената листа - префенциите там ще окажат влияние в чисто вътрешнопартиен план. Председателят на европейските социалисти Сергей Станишев пренареди за втори път листата на БСП, изскачайки от 5-о на 2-о място.  Припомняме, че лидерът на БСП Корнелия Нинова опита да извади Станишев от състезанието за европарламента, поставяйки го на неизбираемо място, но след таен вот Нациоалният съвет вкара председателя на ПЕС на 5-о място в листата.  Предпочитани сред левия електорат се оказаха също Велизар Енчев и Деница Златева, но не достатъчно, за да влязат в топ 5.  При ДПС размествания няма. Интересно е обаче кой всъщност ще отиде в Брюксел, след като първите двама в листата Мустафа Карадайъ и Делян Пеевски обявиха, че няма да бъдат евродепутати.  А най-интересно е при ВМРО. Въпреки, че от ЦИК все още няма официална информация дали \"Обединени патриоти\" ще получат два мандата, от партията се похвалиха – в Брюксел отиват Ангел Джамбазки и Андрей Слабаков.  Режисьорът пренарежда листата на ВМРО, измествайки първия и втория в нея. Според първоначалните изчисления, ако Слабаков стане евродепутат, това ще е за сметка на седмия в листата на ГЕРБ – Лиляна Павлова.", "date": "2019.05.29", "title": "С преференции в ЕП. Стигна ли се до пренареждане на листите?"}
{"url": "https://www.bgonair.bg/reportazhi/2019-05-29/sled-evroizborite-ima-li-naprezhenie-v-obedineni-patrioti", "text": "\"Обединени патриоти\" се събраха за първи път след изборите. Кампанията обаче остави горчив вкус в някои от тях. Предприемат се действия дори за съд заради клевети и обиди в коалицията. Сред патриотите всичко изглежда спокойно. В първия работен ден на парламента след изборите депутатите на \"Атака\", ВМРО и НФСБ отново са заедно в Народното събрание. В кулоарите на парламента обаче от ВМРО коментираха поведението на Волен Сидеров по време на кампанията за европейските избори. Нещо повече, преизбраният за евродепутат Ангел Джамбазки ще потърси правата си в съда. \"За всяка една лъжа, клевета или обида по смисъла на НК, ще им дам възможност да докажат клеветническите си твърдения в съда. Ако не успеят те ще бъдат осъдени\", отсече той. Волен Сидеров пък беше забелязан в парламента, но тихо си тръгна след края на пленарния ден.", "date": "2019.05.29", "title": "След евроизборите: Има ли напрежение в \"Обединени патриоти\""}
{"url": "https://www.bgonair.bg/reportazhi/2019-05-29/skelet-na-7-600-godini-beshe-otkrit-v-sofiya-pri-stroezh", "text": "\r\n Скелет на 7  600 години беше открит в столичния квартал \"Слатина\" при строеж на жилищна сграда. Вероятно той е на възрастна жена, погребана в традиционна свита позиция. Смята се, че в столичния квартал се е зародила една от първите европейски цивилизации. През септември ще станат ясни и повече подробности за човека, чийто скелет беше открит.  Останките са намерени на територията на \"Слатина-София\" - едно от най-ранните и най-големи селища на първите земеделци и скотовъдци на европейския континент.  Скелетът е най-запазеният и е открит близо до разкопки на къща. До него има и гроб на дете, но останките не са запазени.  Предстои хилядолетният скелет да бъде предаден на биоархеолози, които ще извлекат данни за възрастта, пола и здравето на индивида. Харесайте страницата ни във Facebook ", "date": "2019.05.29", "title": "Скелет на 7 600 години беше открит в София при строеж"}
{"url": "https://www.bgonair.bg/world/2019-05-29/visoko-naprezhenie-mezhdu-kosovo-i-sarbiya-zadavat-se-protesti", "text": "Очакват се протести на сърбите в цяло Северно Косово. Причината e напрежението между Белград и Прищина след операция на косовската полиция срещу организираната престъпност.  При мащабната акция са пострадали четирима косовски полицаи, а близо 30 души са били арестувани, сред тях - полицаи и косовски сърби. Според сръбските власти това е посегателство срещу общността.  Президентът Александър Вучич се закани да я защити с всички необходими средства. По думите му сред задържаните е и руски гражданин, служител на ООН. Поредната ескалация на напрежението дойде след обръщение на Вучич пред депутатите, в което той обясни, че Косово е \"загубено\".  По-рано косовският му колега Хашiм Тачи поиска от него да признае Косово, тъй като това би намалило напрежението в кризата. Харесайте страницата ни във Facebook ", "date": "2019.05.29", "title": "Високо напрежение между Косово и Сърбия, задават се протести"}
{"url": "https://www.bgonair.bg/reportazhi/2019-05-29/na-praga-na-letniya-sezon-rzi-zapochna-s-proverkite-na-baseynite", "text": "\r\n Традиционните проверки на регионалните здравни инспекции за качеството на водата в басейните започнаха. Мария е управител на един от предпочитаните басейни в столицата. Проверките на РЗИ за качеството на водата са приключили днес.  Освен за бактериите, които могат да предизвикат инфекция, oт РЗИ следят и за препаратите във водата. Ако в басейна има повече хлор от допустимото, може плажуването да стане опасно.  Един от предлаганите от дерматолозите варианти е преди влизане в басейн да се мажем с крем, който да хидратира кожата и да служи за защитен слой. Освен в публичните басейни, проверки текат и в тези в училищата и детските градини. ", "date": "2019.05.29", "title": "На прага на летния сезон: РЗИ започна с проверките на басейните"}
{"url": "https://www.bgonair.bg/sutreshen-blok/2019-05-29/sled-vota-po-kakav-pat-shte-poeme-evropeyskiyat-sayuz", "text": "\r\n Голямото пренареждане на силите в Европа започна. Кой с кого ще се коалира, за да има мнозинство в Европейския парламент? Какво си избраха европейците и по какъв път ще поеме Общността - коментират експертът по сигурност доц. Боян Чуков и бившият зам.-министър на външните работи Милен Керемедчиев пред Bulgaria ON AIR. \"За мен това бяха избори на разделението. Видя се голямата пропаст, която съществува между различните нации в Европа. На Запад преобладаваха алтернативи на съществуващото статукво. Това, което се случи, доказа, че различните държави в Европа имат различен дневен ред\", посочи Милен Керемедчиев  в \"България сутрин\". По думите му животът на България като член на евросемейството ще става все по-интересен и по-сложен, тъй като либералите и \"зелените\" са едни от най-сериозните критици за това да бъде спазвано върховенството на закона, да има свобода на пресата и борба с корупцията, за което страната ни е критикувана. \"Наруши се работната схема след евроизборите. Преди партиите сядат, дискутират и решават кой ще бъде президент, кой ще бъде министър на външните работи, кой ще оглави Европейската комисия. А сега се появяват четири фактора\", обясни експертът по сигурност доц. Боян Чуков пред Bulgaria ON AIR. По думите му досега ЕС се е управлял по англосаксонския начин, който акцентира към общия пазар, но отива към германския, в който националният суверинитет на държавите членки има по-голяма стойност. Харесайте страницата ни във Facebook   ", "date": "2019.05.29", "title": "По какъв път ще поеме Европейският съюз след изборите?"}
