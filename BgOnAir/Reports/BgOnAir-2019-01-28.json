{"url": "https://www.bgonair.bg/denqt-on-air/2019-01-28/izbori-idat-i-partiite-styagat-reditsite-si-koy-kogo-shte-nadskochi", "text": "\r\n Президентът Румен Радев разкритикува остро работата на правителството и парламента при отчета на втората година от мандата си. Държавният глава поиска радикална промяна на политическата среда и стила на управление и определи ситуацията у нас като \"критична\". \"Радев учи добре наизуст, но му липсва политически рефлекс. Добър играч е когато има режисиран сценарий. Това проличава в живата връзка с журналистите. Той иска да бъде политик, но няма политическата интуиция. Той анонсира политическия си проект. Изцяло ми прилича на Първанов с АБВ. Корупцията сега е продукт на прехода. Тя е болест на демокрацията. Радев постоянно прокламира тезите на Путин за ЕС, за САЩ. На БСП ѝ е много трудно да спадне към християнската консервативна руска идеология. Говорим за сблъсък на олигарси и доктрини в БСП\", отбеляза политологът Цветанка Андреева.  \"Напоследък президентът се заявява като алтернатива на управлението. Иска му се да бъде коректив не само от президентската трибуна. Той иска да управлява. Комисията, която с негов декрет ще се формира, има функцията на коректив. БСП е обективна към момента – не могат да надскочат електоралния таван от 900 000 гласа. Хората биха гласували за Радев, ако се появи с нова партия с хора, които преди това не са били в парламента. Това ще бъде задължително в ущърб на БСП. Клиентелизмът и шуробаджанащината са маниер на обществото ни от векове. Това няма да се промени със смяна на управлението. Който и да дойде на власт – ще виждаме същите неща\", категоричен бе политологът доц. Стойчо Стойчев.  Темата на разговора в \"Денят ON AIR\" обхвана и малката коалиция в управлението \"Обединени патриоти\". Според Андреева те доказаха, че действат ефективно в предизборно време. \"Там проблемът е по-скоро кой да оглави дружината на войводите\", поясни още тя. \"Социологическите изследвания не могат да уловят, когато хората гласуват за партията, от която е работодателят им. От 2009 г. насам, ГЕРБ не пада под милион гласа, а БСП не се качва над 900 000 гласа. Тази разлика може да се стопи, ако се случи много тежък проблем за цялата държава. Това в момента не го наблюдаваме. В България много трудно някоя партия би продала жена за политик – това ни е манталитета\", добави доц. Стойчев пред Bulgaria ON AIR.  Харесайте Facebook страницата ни за още новини ", "date": "2019.01.28", "title": "Избори идат и партиите стягат редиците си: Кой кого ще надскочи?"}
{"url": "https://www.bgonair.bg/bulgaria/2019-01-28/tech-na-gaz-zatvori-za-nyakolko-chasa-tsentara-na-kazanlak", "text": "\r\n Теч на газ затвори за няколко часа центъра на Казанлък. Сигналът за силен мирис бил подаден малко след 14:30 часа на телефон 112 от мъж, живеещ в района. На мястото на инцидента веднага е изпратен противопожарен екип. Силният мирис притесни живеещите в кооперацията, но до евакуация не се стигна, тъй като експерти от газоразпределителната фирма успяха да спре теча.  Причините за аварията тепърва ще се изясняват. \r\n  Харесайте Facebook страницата ни за още новини ", "date": "2019.01.28", "title": "Теч на газ затвори за няколко часа центъра на Казанлък"}
{"url": "https://www.bgonair.bg/economy/2019-01-28/targovski-verigi-preduprezhdavat-shte-ima-prazni-raftove-pri-tvard-brexit", "text": "Управителите на редица супермаркети и вериги обекти за бързо хранене (Fastfood) във Великобритания, предупредиха, че може да се стигне до празни рафтове в магазините при твърд Brexit, пише . В писмо до британските депутати те ги призовават \"спешно да намерят решение“, за да се избегне напускане на ЕС без сделка. В противен случай може да се стигне до недостиг на продукти в британските магазини и до повишаване на цените, става ясно от документа на секторната организация Британски консорциум на търговците на дребно (BRC), цитиран от BBC.  Търговски вериги предупреждават, че не могат да се запасяват в пресни храни и че Великобритания разчита много на ЕС в това отношение. В писмото, до което BBC e получила достъп, се посочва, че ще има значителни рискове в осигуряването на избор и качество на храни. Също така се призовават депутатите да работят заедно и спешно да намерят решение за избягване на сътресението от излизането на Великобритания от ЕС без сделка. Документът използва оценката на правителството, според която превозът на товари през френското пристанище Кале може да спадне с 87 процента спрямо сегашното равнище, като под въпрос са поставени наличността и срокът на годност на много продукти. Документът е подписан от ръководителите на 10 вериги, сред които Co-op, Lidl, Sainsbury's и McDonald's, както и британската организация BRC. Сред тези, които не са подписали документа, са най-голямата верига Tesco (която днес обяви преструктуриране и закриване на работни места), както и германският дискаунтер Aldi.  \r\nСнимка: Pixabay За още новини харесайте и страницата ни във Facebook ", "date": "2019.01.28", "title": "Търговски вериги предупреждават: Ще има празни рафтове при твърд Brexit"}
{"url": "https://www.bgonair.bg/economy/2019-01-28/49-ot-balgarite-ne-ogranichavat-dannite-za-prilozheniyata-na-smartfona-si", "text": "Всеки втори българин, използващ смартфон, не ограничава по никакъв начин или отказва достъп до своите лични данни за приложенията, които е инсталирал. Точният дял е 49%, става ясно от проучване на европейската статистическа служба Евростат. Така България се нарежда на второ място по този показател в ЕС, изпреварвана само от Чехия, където този дял е 67%. Третото място в своеобразната класация си поделят Кипър и Обединеното кралство (с по 43%), предава  . За сравнение – едва 10% от потребителите на смартфони във Франция никога не са ограничавали достъпа до данните си, следвани от Германия (16%), Холандия и Люксембург (по 17%). През 2018 г. 75% от гражданите на ЕС на възраст между 16 и 74 години са използвали смартфон за лични цели. Въпреки това 28% твърдят, че когато използват или инсталират приложение на смартфона, те никога не ограничават или отказват достъпа му до лични данни. 7% от потребителите на смартфони в ЕС дори не са знаели, че е възможно да ограничат или откажат достъп до личните си данни при използване или инсталиране на някакво приложение на смартфона си. По-малко от половината (43%) от потребителите на смартфони поясняват, че разполагат със система за сигурност, която е била автоматично инсталирана или предоставена с операционната система на техните смартфони. Още 15% са се абонирали за антивирусна или друга система за сигурност, или са използвали такава, която е била инсталирана от някой друг. Данните са публикувани на 28 януари, деня за защита на данните. Този ден бележи годишнината от „Convention 108“ на Съвета на Европа относно защитата на личната информация. Нейната цел е да повиши осведомеността и да насърчи защитата на личния живот и данните и да информира гражданите за техните права и добри практики, така че да им се даде възможност да упражняват по-ефективно тези права.", "date": "2019.01.28", "title": "49% от българите не ограничават данните за приложенията на смартфона си"}
{"url": "https://www.bgonair.bg/denqt-on-air/2019-01-28/prof-gencho-nachev-publichnite-sredstva-da-se-razpredelyat-samo-sred-bolnitsi-koito-nyamat-pechalba", "text": "\r\n Няма частна болница, която да решава медицински проблем, обяви управителят на Здравната каса, д-р Дечо Дечев. Според директора на болница \"Света Екатерина“ проф. Генчо Начев не може всички частни болници да се поставят под общ знаменател. По думите му болниците не са равнопоставени и голяма част от частните болници не отговарят на определени изисквания, не спазват правила и не решават медицински проблеми наистина. \"Не са много частните болници, които поддържат 24-часова спешност седем дни в седмицата. Второто, което е, че в частните болници се извършва подбор на пациентите. Когато се вижда, че един пациент е тежък и разходът за неговото лечение ще надхвърли, това, което ще получат от Касата, той директно се насочва към друга болница, което не отказва прием\", обясни Генчо Начев в \" \". Той е категоричен, че публичните средства трябва да се разпределят само сред болници, които нямат печалба. Според него така ще се намали броят на болниците и  контролът над тях ще стане по-адекватен. \"Трябва да се вземе решение на политическо ниво, с което да се каже \"да - дотук беше\". Националната здравна карта трябва да стане задължителна и въз основа на нея - тази болница, която дава най-добри условия, да спечели и да вземе договора с Касата\", коментира директорът на \"Света Екатерина“ пред  .  \r\n  \r\nНачев беше категоричен, че трябва да има контрол, който да се осъществява от експерти. Той сподели, че вече се прави анализ на дейността на няколко болници и има уверение, че до края на месеца ще започне да се анализира и дейността на инвазивните кардиологии. След като държавата подписа споразумение с университетска болница във Виена, стана ясно, че наши лекари ще бъдат изпращани там и ще бъдат обучавани да извършват белодробни трансплантации.  Освен това по 5 пациенти, нуждаещи се от операция, ще бъдат транспортирани всяка година там, докато нашите специалисти вече могат да ги извършват. Проф. Начев обясни, че това, което ние трябва да осигуряваме, са донори. \"Мисля, че има позитивен ход на виждането за донорството. Мисля, че много хора разбраха, че това е може би върхът на дарителството и се увериха, че не могат да стават спекулации с него и не може да бъде оставен човек да умре, за да му бъдат взети органите. Мисля, че топката е в нас - специалистите по отношение на организацията на тази дейност\", сподели проф. Начев.  ", "date": "2019.01.28", "title": "Специалист: Публичните средства да се разпределят само сред болници, които нямат печалба"}
{"url": "https://www.bgonair.bg/economy/2019-01-28/masovo-premestvane-na-britanski-kompanii-pri-brexit-bez-sdelka", "text": "Хиляди британски компании вече са започнали да прилагат извънредните си планове за действие, в случай че се стигне до излизането на Великобритания от Европейския съюз без споразумение.  Тази седмица ще бъде ключова за Brexit, тъй като предстои решаващо гласуване в парламента, в което депутатите ще се опитат да вземат контрола върху процеса от премиера Тереза Мей, в опит да го забавят и да избегнат вариант без сделка.  От Британската търговска камара съобщават, че само през последните дни 35 фирми са задействали планове за преместване на дейността си извън Великобритания или се запасяват със стоки. Миналата седмица едни от най-големите работодатели във Великобритания, сред които и самолетната компания Airbus – даваща работа на 14 000 души в страната и осигуряваща прехрана за още 110 000 души, предупреди за евентуален катастрофален ефект върху дейността им при Brexit без сделка. Четете още по темата в За още новини харесайте страницата ни във Facebook  Снимка: Pixabay.com", "date": "2019.01.28", "title": "Унищожително преместване на британски компании при Brexit без сделка"}
{"url": "https://www.bgonair.bg/world/2019-01-28/15-dushi-zaginaha-i-30-sa-raneni-sled-kato-hotel-se-sruti-v-peru", "text": "Хотел рухна по време на сватба в Перу. Най-малко 15 души загинаха, а близо 30 са ранени. Причината за инцидента са обилните валежи.  Те подкопали основите на сградата и предизвикали срутването. Трагедията се разиграла в момент, когато хотелът бил пълен с гости на сватбено тържество.  Над 200 пожарникари са участвали в спасителна акция. За още новини харесайте и страницата ни във Facebook ", "date": "2019.01.28", "title": "15 души загинаха и 30 са ранени, след като хотел се срути в Перу"}
{"url": "https://www.bgonair.bg/denqt-on-air/2019-01-28/kakvo-e-predlozhenieto-na-biznesa-za-spyashtite-aktsii", "text": "\r\n Правителството представи концепция за \"спящите акции\". Според нея всеки собственик на акции да ги прехвърли към избран от него инвеститор в рамките на една година. Ако не го направи, спящите книжа автоматично ще отидат в специално създаден фонд. Собствеността като дял във фонда ще се пази 5 години. Но ако и след това собственикът не си ги потърси, парите му ще се национализират и ще отидат в Сребърния фонд. Председателят на Асоциацията на индустриалния капитал в България Васил Велев коментира пред Bulgaria ON AIR, че в концепцията се тръгва от грешна презумция, че акциите непременно трябва да се махнат от регистъра. По неговите думи в момента за поддръжката на този регистър плащат предприятията, а на гражданите не им струва нищо. \"Ако гражданите ги преместят в регистър Б към инвестиционен посредник, те вече ще дължат такси за тяхното съхранение, което е в техен ущърб. Ако не ги преместят, според концепцията ще бъдат иззети. Това е разпореждане с чужда собственост. Ако това предложение се реализира, би довело до ощетяване на близо 3 млн. души\", смята Васил Велев. В момента таксите, които трябва да се платят за прехвърляне на акциите, често пъти са по-големи или колкото тяхната стойност. \"Това, което ние посочваме като решение, е да се облекчи и поевтини управлението и унаследяването на тези акции трябва да е безплатно. Управлението на тези акции трябва да може да се извършва дистанционно\", обясни експертът в \"Денят ON AIR\". По думите му голяма част от притежателите на акции са мигранти и няма да се върнат, за да прехвърлят акциите си от регистър А в регистър Б. \"Няма как държавата национализирайки, да произведе добри корпоративни практики\", категоричен е експертът.  ", "date": "2019.01.28", "title": "Синдикатите се обявиха против концепцията за събуждането на \"спящите акции“"}
{"url": "https://www.bgonair.bg/world/2019-01-28/trima-zaginaha-sled-kato-tornado-udari-havana", "text": "Мощно торнадо в Хавана. Трима души загинаха, а над 170 са ранени. Стихията е връхлетяла кубинската столица през изминалата нощ. Нанесени са сериозни материални щети. Десетки сгради са разрушени. В момента тече спасителна операция за търсене на оцелели под срутените сгради в най-засегнатите райони. За още новини харесайте и страницата ни във Facebook ", "date": "2019.01.28", "title": "Трима загинаха след като торнадо удари Хавана"}
{"url": "https://www.bgonair.bg/world/2019-01-28/sasht-se-gotvyat-za-arkticheski-studove-do-30-gradusa", "text": "Арктически студове сковават САЩ в началото на новата седмица. Синоптиците предупредиха, че на места живакът в термометрите ще падне до минус 30 градуса по Целзий.  През миналата седмица студен атмосферен фронт вече обхвана големи части от САЩ и Канада, след като буря донесе обилни снеговалежи и леден дъжд.  Лошото време ще продължи поне още две седмици. Суровата зима причини огромни задръствания и катастрофи по магистралите, проблеми с въздушния трафик и ЖП транспорта. Харесайте Facebook страницата ни за още новини ", "date": "2019.01.28", "title": "САЩ се готвят за арктически студове до -30 градуса"}
{"url": "https://www.bgonair.bg/world/2019-01-28/opozitsionniyat-lider-vav-venetsuela-tarsi-miren-izhod-ot-krizata", "text": "Лидерът на опозицията и председател на парламента на Венецуела Хуан Гуайдо обяви, че води разговори с военните, с цел да намери мирен изход от кризата в страната.  Според него ситуацията в армията е много сложна и има противоречия между поддръжници и противници на президента Николас Мадуро, а това може да доведе до допълнителни сблъсъци.  Гуайдо обяви, че контролираното от опозицията Национално събрание в Каракас е изготвило специален закон за амнистия, целящ да предпази всички военни, които искат да напуснат въоръжените сили на Мадуро.  Очаква се законът за амнистията да бъде гласуван в парламента във вторник. За още новини харесайте и страницата ни във Facebook ", "date": "2019.01.28", "title": "Опозиционният лидер във Венецуела търси мирен изход от кризата"}
{"url": "https://www.bgonair.bg/world/2019-01-28/moskva-31-godishen-mazh-otkradna-tsenen-eksponat-v-galeriya-pred-ochite-na-posetiteli-i-ohrana", "text": "31-годишен мъж беше заснет как краде ценен експонат от една от най-известните галерии в света - Третяковската галерия в Москва - пред погледите на посетители и охрана. На записите от камерата се вижда как мъжът, който всички смятали за част от персонала, сваля картина, оценявана на над един милион долара, и просто си тръгва с нея. Аларма също не се е задействала. Инцидентът е станал вчера, крадецът вече е задържан и му е назначена психиатрическа експертиза. ", "date": "2019.01.28", "title": "Москва: 31-годишен мъж открадна картина в галерия пред очите на охраната"}
{"url": "https://www.bgonair.bg/edu/2019-01-28/su-sv-kliment-ohridski-988-mi-v-sveta-sred-4000-visshi-uchilishta", "text": "Софийският университет \"Св. Климент Охридски\" е на 988-мо място в Рейтинга за академичните постижения на университетите /URAP/ за 2018/2019 година. Алма матер е на 404-то място в Европа от 817-те европейски университета, съобщиха от висшето училище. Сред основните индикатори, които определят позицията на Софийския университет, са броят на статиите, броят на цитатите, общият брой на научни документи, импакт факторът и международното сътрудничество. Системата за класиране на URAP събира данни за 4000 висши училища в цял свят, оценява академичните постижения с основен фокус върху научната дейност на университетите и класира най-добрите 2500 висши училища в света. Това прави класацията URAP една от най-всеобхватните университетски рейтингови системи, представящи най-добрите 10 на сто от световните университети. Класацията се извършва всяка година от Изследователската лаборатория за рейтинг на академичните постижения на университети, създадена като международен проект през 2009 г. в Института по информатика на Близкоизточния технически университет в Анкара, Турция. Базирана е изцяло на обективни данни, получени от библиометрични източници. Благодарение на системата повече университети имат възможността да наблюдават своя текущ академичен прогрес и могат да разработват стратегии за укрепване и продължаване на напредъка. Годишен световен рейтинг на университетите се публикува всяка година от 2010 г., информират от СУ. \r\n ", "date": "2019.01.28", "title": "СУ \"Св. Климент Охридски\" - 988-ми в света сред 4000 висши училища"}
{"url": "https://www.bgonair.bg/bulgaria/2019-01-28/afis-71-ot-balgarite-smyatat-che-politicheskata-sistema-raboti-za-bogatite", "text": "71% от българите смятат, че политическата система работи за богатите.  Незначителните 2% смятат, че статуквото работи за бедните. Също толкова мислят, че политическата система обгрижва средната класа.  Над 60 на 100 от анкетираните са на мнение, че в страната има сериозно имуществено неравенство и то продължава да расте. На противоположното мнение са 7%. А 26 на 100 смятат, че то остава на същите нива.  Според 2/3 от българите няма равенство пред закона за бедни и богати. По- малко от 5 на 100 заявяват че всички са равни пред закона.  63% от запитаните смятат, че неравенството в обществото се увеличава. 1/4 от българите са на мнение, че не се променя. А 7% процента отчитат спад в неравенството. За още новини харесайте и страницата ни във Facebook ", "date": "2019.01.28", "title": "\"АФИС\": 71% от българите смятат, че политическата система работи за богатите"}
{"url": "https://www.bgonair.bg/world/2019-01-28/prints-filip-kam-postradalata-sazhalyavam-za-katastrofata", "text": "Принц Филип се извини за катастрофата. Съпругът на кралица Елизабет Втора, изпрати писмо до жената, която пострада при инцидента.  В него той поднася искрените си извинения за катастрофата и последствията от нея. В писмото си херцогът на Единбург обяснява, че не видял автомобила, който идвал срещу него, защото слънцето го заслепило.  Инцидентът се случи на 17 януари в близост до имението Сандрингам. Принцът остана невредим, Ема Феъруедър обаче остана със счупена китка.", "date": "2019.01.28", "title": "Принц Филип към пострадалата: Съжалявам за катастрофата!"}
{"url": "https://www.bgonair.bg/bulgaria/2019-01-28/lekari-ot-vma-i-pirogov-operiraha-dete-s-ryadak-tumor", "text": "10-годишно дете с рядък тумор бе оперирано от екипи на ВМА и \"Пирогов\". Изключително сложната оперативна интервенция бе извършена от професор Никола Владов, ръководител на Клиника по чернодробно-панкреатична хирургия и трансплантология на ВМА, съобщават от лечебното заведение. \r\n  \r\nСлучаят касае тумор (невробластом), разположен около аортата и основни нейни разклонения, а малкият пациент е опериран, благодарение добрата колаборация между ВМА и УМБАЛСМ \"Н.И.Пирогов\". В съвместния екип, ангажиран с лечението на детето, участваха и детските хирурзи доцент Христо Шивачев и д-р Стефан Стоилов. Близо 3-часовата интервенция премина при минимална кръвозагуба, а сложността й идва именно от разположението на образуванието, характерно основно за детска възраст, и риска от животозастрашаващо кървене. Туморът бе отстранен радикално, като надеждата за дефинитивно излекуване е много голяма, коментира професор Никола Владов. Малкият пациент се възстановява нормално и предстои да бъде изписан.", "date": "2019.01.28", "title": "Лекари от ВМА и \"Пирогов\" оперираха дете с рядък тумор"}
{"url": "https://www.bgonair.bg/world/2019-01-28/masovi-protesti-na-ekoaktivisti-v-bryuksel-i-parizh", "text": "Хиляди екоактивисти излязоха по улиците на Брюксел и Париж на протести в защита на околната среда. В белгийската столица демонстрантите призоваха правителството да подкрепи повече проекти за възобновяема енергия и да подобри качеството на въздуха.  В Париж демонстрантите призоваха кабинетът на президента Еманюел Макрон да въведе наказания на големите компании, замърсяващи природата. Това е четвъртата мащабна демонстрация срещу климатичните промени за последните два месеца.  За още новини харесайте страницата ни във Facebook ", "date": "2019.01.28", "title": "Масови протести на екоактивисти в Брюксел и Париж"}
{"url": "https://www.bgonair.bg/direktno/2019-01-28/ogromni-globi-za-partiite-ako-narushat-zakona-za-lichnnite-danni", "text": "Според закона за личните данни, политическата реклама се приравнява на търговската. Глобите за подобни нарушения са големи,а за политическото семейство в Брюксел,към което се причислява този политически субект, са двойни,каза председателят на КЗЛД Венцислав Карадажов. Той допълни,че от май, от когато е в сила новият регламент за защита за личните данни,жалбите скочили почти тройно. Масово хората се оплаквали от колекторски фирми,защото смятат,че незаконно са предоставени данните им. В комисията имало и данни за закупени предплатени карти за мобилни услуги с лична карта на човек,който дори не подозирал за това. Те били ползвани от Ало измамници. Юлия Пригонча от Асоциацията за защита на личните данни посочи,че масово потребителите не четат общите условия на търговците,както и на сайтовете. Изпращането на копия на лични или банкови карти също е грешка,припомни тя.", "date": "2019.01.28", "title": "Огромни глоби за партиите ако нарушат закона за личнните данни"}
{"url": "https://www.bgonair.bg/bulgaria/2019-01-28/vmesto-fazani-hishtnitsi-lovdzhii-otstrelyaha-16-chakala", "text": "Тежък разгром на хищниците в равнината \"Златия\" нанесе ловната дружинка на северозападното село Игнатово. Само за ден стрелците повалиха 16 чакала и спасиха десетки птици и зайци от набезите на зверовете. Четата от Игнатово заедно с гости – общо 20 души, излязла в неделя на лов за фазани. В тръстиките и гъсталаците край язовир \"Липница\" обаче ловджиите се натъкнали на цяло сборище чакали. \"Решихме да прекратим търсенето на птици и да се заемем с хищниците\", сподели шефът на дружинката Васил Борисов. Ловците обградили храсталаците и горичките и започнали тоталното им прочистване, съобщава в. \"Труд\". След пет гонки и няколко часа стрелба като във военна операция на полесражението останали 16 ликвидирани чакали. \"Имаше поне още 2-3 паднали, но не можахме да ги открием в драките\", каза Борисов. Най-много хищници – пет, покосил синът на председателя Николай Василев. В стрелбата участвала и една дама – Ана Василева, която ловува заедно със съпруга си Юлиян Василев. \"Районът е пълен с хищници, които нанасят големи загуби на кроткия дивеч – фазани, яребици и зайци. Нападат и сърни. Чакалите са най-много, но има и вълци. Затова в средата на февруари ще организираме хайка на всички дружинки в равнината \"Златия\". Трябва да прочистим полетата си преди пролетното разселване на фазани\", заяви ловният надзирател Бранимир Видин. Миналата година дружинката в Игнатово пусна на свобода 80 фазана, а в близките седмици ще разсели още 60 от красивите птици. Харесайте Facebook страницата ни за още новини ", "date": "2019.01.28", "title": "Вместо фазани - хищници: Ловджии отстреляха 16 чакала"}
{"url": "https://www.bgonair.bg/reportazhi/2019-01-28/sadat-vav-veliko-tarnovo-dade-hod-na-deloto-za-tezhkata-katastrofa-v-gorna-oryahovitsa", "text": "\r\n Апелативният съд във Велико Търново даде ход на делото за тежката катастрофа в Горна Оряховица, при която 40-годишен мъж загина на място, а 20-годишен младеж почина два дни по-късно в болницата. На 13 окотмври 2017 година 18–годишният Антон Иванов се прибира от заведение, губи контрол над колата си и буквално помита 20-годишния Красимир Енев и друг 40–годишен мъж на тротоар в центъра на Горна Оряховица. 40- годишният мъж издъхва на място, а Краси изпада в мозъчна смърт няколко дни по-късно. Тогава баща му Краси написа отворено писмо, което трогна цяла България.  \"Моето момче спаси четирима със смъртта си, а убиецът му завърши училище с отличие, отпразнува бала си и ще става студент. В съда сме, за да разберем как ще бъде овъзмездена една единствена, конкретна постъпка на този добър ученик. Тягостно и мъчително е, но моментът наближава. Последната изнемощяла и отчаяна бащина дума пред съдията е молба за ефективна присъда\", се казва в писмото. Въпреки мъката си близките вземат благородното решение на дарят органите му, за да спасят други животи.  \"Просто реших да помогна на хората, които се нуждаят от трансплантация – сърце, черен дроб и бъбреци. Да знам, че сърцето му бие някъде. Моят син много ми липсва\", сподели Янко Енев. \r\nОкръжният съд във Велико Търново определи 3- годишна условна присъда с пет години изпитателен срок за извършителя. Преди заседанието на апелативните магистраи почернените близки отново заявиха, че се надяват на справедлива ефективна присъда. Апелативният съд трябва да се произнесе с решение по делото в 30- дневен срок.  За още новини харесайте и страницата ни във Facebook ", "date": "2019.01.28", "title": "Съдът във Велико Търново даде ход на делото за тежката катастрофа в Горна Оряховица"}
{"url": "https://www.bgonair.bg/reportazhi/2019-01-28/problemi-s-novata-mitnicheska-informatsionna-sistema-za-vnos-ot-strani-izvan-es", "text": "\r\n Проблеми с новата митническа информационна система за внос от страни извън ЕС. Тя бе въведена от 7 януари и първоначално с дни блокира стотици камиони със стока на паркингите заради отказ да обработва електронно митническите декларации. На 11 януари от Агенция \"Митници\" увериха, че проблемът е преодолян. Tрета седмица обаче хората не могат да получат пратките си от \"Български пощи\". \r\n  \r\nОт средата на миналата година Агенция \"Митници\" и \"Български пощи\" обединиха митническата обработка на пратките от страни извън ЕС на едно място - пощите. За целта пощенски гишета бяха открити във всички митници в страната. Новата система обаче създава трудности на служителите. А това води до десетки забавени пратки.  От \"Български пощи\" не конкретизираха дали и кога служителите им са обучени да работят с новата ситема. Увериха обаче, че е нужно не обучение, а практика. Новата електронна система на агенция \"Митници\" е поредна мярка за уеднаквяване на митническите декларации в страните от ЕС. Процесът на унифициране е започнал през 2016 г. и вносът от трети страни е последният от модулите, които България въвежда.  За още новини харесайте и страницата ни във Facebook ", "date": "2019.01.28", "title": "Новата митническа информационна система за внос от страни извън ЕС създава проблеми"}
{"url": "https://www.bgonair.bg/bulgaria/2019-01-28/kray-na-tubite-s-benzin-v-bagazhnika-zabraniha-gi", "text": "\r\n Вече не можем да сипваме гориво от туба или шише в колата си, ако закъсаме на пътя. Промяната в Закона за движение по пътищата е гласувана миналото лято, но влиза в сила от днес. Това означава, че единственото място, където законно може да заредим автомобила си, остават бензиностанциите. Поредното ограничение в Закона за движение по пътищата е записано в член 106а. Мотивът за въвеждането е борбата с нелегалната търговия с гориво. Можете да сипете гориво обаче в пластмасова туба. Ако решите след това да налеете горивото в колата си, която е аварирала пред блока, излиза че по този начин нарушавате закона. Точно това направиха шофьорите, закъсали в района на Смолянско заради обилния снеговалеж. Най-ощетени са собствениците на строителни машини. Както и водачите на селскостопански превозни средства.  Промяната в закона раздели и шофьорите на леки автомобили. Глобата за нарушителите е 20 лева. Харесайте Facebook страницата ни за повече новини ", "date": "2019.01.28", "title": "Край на тубите с бензин в багажника - забраниха ги!"}
{"url": "https://www.bgonair.bg/bulgaria/2019-01-28/izdirvaniyat-ot-interpol-stayko-staykov-tvardi-che-bil-otvlechen-i-prebit", "text": "\r\n Стайко Стайков - синът на бизнесмена Миню Стайков, е приет за лечение в \"Пирогов\". След като есента той бе обявен за издирване, включително от \"Интерпол\", най-изненадващо младият мъж се озова в лечебно заведение в София, с травма на главата. В късните часове на следобеда Стайко Стайков е преместен за лечение в МВР болница. Всичко започва в неделя вечер между 20 и 21 часа, когато такси оставило Стайко Стайков пред дома му. Там е поет от охранителите си, които викат лекар да го прегледа. Не подават сигнал в МВР. Тази сутрин обаче нещата се променят.  \"В 9:12 е получен сигнал на 112 за лице в безпомощно състояние, мъж на около 30 години, който се намира на един паркинг. Отивайки на мястото, екипът на \"Спешна помощ\" е изчакан от човека, който е подал сигнала, след това са въведени в къща, която се намира в близост. След като Стайков е закаран към \"Пирогов\", към МВР - в частност СДВР е подаден сигнал от колегите, които се намират там, че същият е бил отвлечен\", обясни главният секретар на МВР Ивайло Иванов. За отвличането си говори самият Стайков непосредствено след като е бил откаран в лечебно заведение, но без да уточнява кога се е случило. Негови близки също не са подавали сигнал, че е изчезнал.  Държавата търси Стайко Стайков от края на септември миналата година, когато бе обявен за издирване, включително с европейска заповед за арест.  \"Днес сутринта в 9 часа преди обаждането на телефон 112, в специализираната прокуратура е входирана молба, подписана от неговия адвокат, в която пише, че той вчера на 27 януари, е разбрал - и го пише това в молбата саморъчно, че е издирван и е готов да сътрудничи на разследването\", коментира наблюдаващият прокурор Ангел Кънев. Екипът на д-р Слави Тодоров се отзовава на сигнала за мъж в неадекватно състояние в квартал \"Бояна\". По първоначални данни той бил паднал пред входна на дома си. Отивайки на място обаче заварват друга ситуация.  \"Намерихме мъж, който беше в къщата си, в леглото - беше буден, но не беше много адекватен, имаше травма на главата. Транспортирахме го до \"Пирогов\" и го предадох на екипите тук. Каза само, че навсякъде всичко го боли\", сподели д-р Слави Тодоров от ЦСМП - София пред Bulgaria ON AIR Как Стайко Стайков в почти неадекватно състояние, с охлузвания и рана на главата е успял да подпише документ, че ще съдейства на прокуратурата на този етап не е ясно.  Адвокат Любомир Таков, който е внесъл документа, ще бъде разпитан на по-късен етап. Той не може да представлява Стайко Стайков пред съда, защото е защитник на близките му по обвиненията в данъчни измами, пране на пари и продажба акцизни стоки без бандерол.  Специализираната прокуратура ще поиска вероятно постоянен арест и за Стайков - син, след като бъде изписан от \"Пирогов\" и здравословното му състояние позволява престой в ареста. За още новини харесайте и страницата ни във Facebook ", "date": "2019.01.28", "title": "Издирваният от \"Интерпол\" Стайко Стайков твърди, че бил отвлечен"}
{"url": "https://www.bgonair.bg/bulgaria/2019-01-28/protest-absolyutna-zabrana-za-stroitelstvo-varhu-zashtiteni-zoni", "text": "\r\n Екозащитници се събраха на протест пред министерския съвет. Демонстрацията започна в 18:30 часа.  Исканията им включват абсолютна забрана на строителството върху защитени зони – не само по морето, но и по българските планини. Екозащитниците искат още налагане на наказателна отговорност на всички длъжностни лица, които издават планове и разрешения за строеж. Искат още отнемане на концесиите, с които се злоупотребява.  Протестиращите скандираха и за оставката на министъра Нено Димов. Към момента няма сигнали за блокада на движението около Министерския съвет. ", "date": "2019.01.28", "title": "Протест: Абсолютна забрана за строителство върху защитени зони"}
