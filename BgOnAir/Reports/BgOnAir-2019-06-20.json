{"url": "https://www.bgonair.bg/world/2019-06-20/prolivni-dazhdove-v-belgrad-prevarnaha-ulitsite-v-reki", "text": "Белград постепенно се възстановява след снощния порой, превърнал улиците на сръбската столица в река. Местните власти предупреждават, че на места пътищата още са мокри и непочистени и призовават шофьорите да карат внимателно. Заради интензивните валежи в сряда вечер колите в центъра на Белград буквално плуваха по улиците, водата влезе дори в автобусите от градския транспорт, а тази сутрин част от шофьорите издирваха регистрационните си номера, изгубени в пороите. Лошото време наводни и наскоро отворен търговски център, което наложи да бъдат затворени входовете към паркинга, а посетителите бяха принудени да напуснат мола. Няма данни за пострадали хора. Синоптиците предупреждават, че лошото време в западната част на Балканите ще продължи и днес, и утре. Харесайте и страницата ни във Facebook ", "date": "2019.06.20", "title": "Проливни дъждове в Белград превърнаха улиците в реки"}
{"url": "https://www.bgonair.bg/world/2019-06-20/dvama-zaginaha-sled-kato-sgrada-ruhna-v-italiya", "text": "Двуетажна жилищна сграда рухна в италианския град Гори ция. Двама  души са загинали, а един е в неизвестност.  На място работят пожарни и спасителни екипи.  Причините за инцидента се изясняват.  Първоначалната версия за срутването беше проблем в газовата инсталация на сградата. По-късно беше съобщено, че нямо доказателства, подкрепящи теорията. Харесайте страницата ни във Facebook ", "date": "2019.06.20", "title": "Двама загинаха, след като сграда рухна в Италия"}
{"url": "https://www.bgonair.bg/economy/2019-06-20/sadat-na-es-obyavi-logoto-na-adidas-za-nevalidno", "text": "Съдът на Европейския съюз обяви за невалидно логото на производителя на спортни стоки Adidas с мотив, че то не е придобило \"отличителен характер\". Съдът подчертава, че компанията е доказала използването на търговската марка в пет страни на ЕС, но не и в целия блок. Adidas може да обжалва решението, пише . Компанията регистрира търговската марка през 2014 г., като я описа като три успоредни равностойни ивици с еднаква ширина, прилагани към продуктите в която и да е посока. \"Решението не засяга способността ни да използваме и защитаваме трите ивици\", коментира говорител на Adidas. Търговската марка е оспорена от белгийската компания Shoe Branding Europe, с която Adidas има дългогодишни спорове. През миналата година Съдът на ЕС обяви за невалидна марката и на Shoe Branding, която се състоеше от две ивици, с мотив, че е сходна с тази на Adidas.", "date": "2019.06.20", "title": "Съдът на ЕС обяви логото на Adidas за невалидно"}
{"url": "https://www.bgonair.bg/world/2019-06-20/krizata-mezhdu-sasht-i-iran-stava-vse-po-seriozna-s-novi-vzaimni-obvineniya", "text": "Нов епизод от кризата между Иран и САЩ. Техеран обяви, че е свалил разузнавателен американски дрон. Действията били предприети, тъй като машината навлязла във въздушното пространство в южната част на страната. Говорителят на американските военни обаче заяви, че безпилотният летателен апарат е свален в международното въздушно пространство. Новината идва на фона на засиленото напрежение между Вашингтон и Техеран. Съединените щати твърдят, че Иран стои зад атаките на двата претролни танкера в Оманския залив. Техеран категорично отрича обвиненията. Въпреки това преди дни Пентагонът обяви, че ще разположи още хиляда допълнителни войници в Близкия изток в отговор на враждебното поведение на иранската армия. Харесайте и страницата ни във Facebook ", "date": "2019.06.20", "title": "Кризата между САЩ и Иран все по-сериозна - нови взаимни обвинения"}
{"url": "https://www.bgonair.bg/world/2019-06-20/arestuvaha-mazh-za-smarta-na-futbolista-emiliana-sala", "text": "64-годишен мъж беше арестуван във връзка със смъртта на футболиста Емилиано Сала. От полициято съобщиха, че той е заподозрян в непредумишлено убийство, причинено от незаконни действия. Арестуваният мъж е от Северен Йоркшър.  Той е съдействал на полицията и е бил освободен, но остава заподозрян. От полицията съобщиха, че като част от разследването са се обмислили всички възможни варианти, довели до трагедията, включително външна намеса. Намарените доказателства ги отвели при 64-годишния мъж.  Емилиано Сала загина на 21 януари в самолетна катастрофа над Ламанша при полет от Нант до Кардиф с двуместен самолет Харесайте страницата ни във Facebook ", "date": "2019.06.20", "title": "Арестуваха мъж за смъртта на футболиста Емилиано Сала"}
{"url": "https://www.bgonair.bg/world/2019-06-20/kitayskiyat-prezident-na-dvudnevno-poseshtenie-v-severna-koreya", "text": "Китайският президент Си Цзинпин пристигна на двудневно посещение в Северна Корея. Цзинпин и севернокорейският лидер Ким Чен Ун ще обсъдят ядрената програма на Пхенян, както и икономически въпроси. Очаква се тема на разговор да бъде и провалът на срещата на върха между Доналд Тръмп и Ким Чен Ун в Ханой.Това е първата официална визита на китайски лидер в Северна Корея от 14 години и първата за Си Цзинпин, откакто зае поста през 2012 година. Пекин е от изключително голямо значение за Пхенян, тъй като е негов основен търговски партньор.  ", "date": "2019.06.20", "title": "Китайският президент на двудневно посещение в Северна Корея"}
{"url": "https://www.bgonair.bg/world/2019-06-20/pryaka-liniya-putin-obeshta-po-visok-zhiznen-standart-na-rusnatsite", "text": "\r\n За 17-и пореден път руският президент Владимир Путин отговаря на въпроси на гражданите. В първия час на т. нар. пряка линия той успя да отговори на 12 въпроса и да даде заявка за по-висок жизнен стандарт.  На недоволството от ниските заплати и пенсии отговори с обещение за по-високи възнаграждения в държавния сектор.  Обикновено отговорите на въпросите продължават между 4 и 5 часа, като тази година към държавния глава са отправени над 1.5 млн. запитвания -голяма част от тях по телефона, но също и чрез съобщения, мобилно приложение, както и онлайн.  Тази година пряката линия е организирана в момент, в който популярността на Путин търпи чувствителен спад.", "date": "2019.06.20", "title": "\"Пряка линия\": Путин обеща по-висок жизнен стандарт на руснаците"}
{"url": "https://www.bgonair.bg/world/2019-06-20/boris-dzhonsan-e-favorit-da-zameni-mey-kato-lider-na-konservatorite", "text": "Днес става ясно кои ще са двамата финални претенденти за наследници на поста на Тереза Мей. Засега като фаворит в надпреварата за нов лидер на Консервативната партия във Великобритания е Борис Джонсън.  Останалите кандидати са външният министър Джереми Хънт, министърът на околната среда Майкъл Гоув и вътрешният министър Саджид Джавид. Днес ще се проведат гласувания, чрез които двама души ще бъдат елиминирани от надпреварата. След това лидерът ще бъде избран с гласуване по пощата на членовете на Консервативната партия. Следващият лидер на консерваторите ще стане автоматично премиер на страната.  Харесайте и страницата ни във Facebook ", "date": "2019.06.20", "title": "Борис Джонсън е фаворит да замени Мей като лидер на консерваторите"}
{"url": "https://www.bgonair.bg/world/2019-06-20/otkriha-nad-2400-nevizhdani-snimki-sled-napadenieto-na-911-v-nyu-york", "text": "Откриха над 2 400 невиждани досега снимки от нападенията в Ню Йорк от 11 септември 2001 година. Колекционери попаднали случайно на кадрите по време на разпродажба на стари компактдискове. Дисковете били в много лошо състояние, но все пак снимките от тях били възстановени и качени в интернет. Смята се, че са направени от строителен работник, който е помогнал в разчистването на останките в района на Световния търговски център. Самоличността на фотографа все още не е известна. При поредицата от самоубийствени атаки на 11 септември загинаха близо 3 хиляди души, от травми или вдишване на отровния въздух пострадаха други близо 400 хиляди.  Харесайте и страницата ни във Facebook ", "date": "2019.06.20", "title": "Откриха над 2 400 невиждани снимки след нападението на 9/11 в Ню Йорк"}
{"url": "https://www.bgonair.bg/world/2019-06-20/skandal-s-cherno-toto-gramna-i-v-tenisa-zamesiha-felisiano-lopes", "text": "\r\n Скандалите с \"черното тото\" в тениса набират все по голяма сила и стигат дори до топ тенисистите. Поредния обвинен в участие в уредени мачове бе испанецът Фелисиано Лопес.  Информацията е на вестник \"АС\", който се позовава на полицията. Испанският ветеран в тениса има две титли от АТP турнири в кариерата си. \"Ще направя всичко по силите ми да се защитя срещу такива фалшиви обвинения\", заяви Лопес и категорично отрече появилата се информация. Харесайте страницата ни във Facebook ", "date": "2019.06.20", "title": "Скандал с \"черно тото\" гръмна в тениса, замесиха Фелисиано Лопес"}
{"url": "https://www.bgonair.bg/economy/2019-06-20/konstantin-velev-ot-zad-armeets-e-noviyat-predsedatel-na-asotsiatsiyata-na-balgarskite-zastrahovateli", "text": "Изпълнителният директор на ЗАД „Армеец“  Константин Велев е новият председател на Управителния съвет на Acoциaциятa нa бългapcĸитe зacтpaxoвaтeли (АБЗ). Изборът му беше направен вчера по време на общото събрание на члeнoвeтe нa cдpyжeниeтo, по време на което беше пpиeта и пpoгpaмaта на асоциацията зa cлeдвaщaтa гoдинa. Велев е доказан професионалист с над 20-годишен управленски опит на българския застрахователен пазар. Той е част от Управителния съвет на ЗАД „Армеец“ и е един от основателите на държавния застрахователен надзор в България. Константин Велев е един от водещите специалисти в България в областта на застрахователното право и има голям принос при подготовката на редица закони и други нормативни актове в областта на застраховането през годините. Той е дългогодишен член на управителните органи на браншовите организации на застрахователния бизнес в България – Асоциацията на българските застрахователи и Националното бюро на българските автомобилни застрахователи. Beлeв нacлeдявa пoзициятa на председател на АБЗ от Cвeтлa Hecтopoвa, ĸoятo pъĸoвoдeшe acoциaциятa двa пopeдни мaндaтa Tя ocтaвa в yпpaвитeлния cъвeт. Beлeв дaлeч нe e чyжд нa opгaнизaциятa, ĸaтo дoceгa бe зaм.-пpeдceдaтeл нa yпpaвитeлния cъвeт. \"He би мoглo дa имa пo-пoдxoдящ избop зa пpeдceдaтeл нa AБЗ oт Koнcтaнтин Beлeв зapaди бeзcпopнaтa мy ĸвaлифиĸaция в зacтpaxoвaтeлнoтo пpaвo и aĸтивнa пoзиция в oбщoтo, вĸлючитeлнo и aвтoмoбилнoтo, зacтpaxoвaнe. Bяpвaм, чe нoвият yпpaвитeлeн cъвeт e нaй-бaлaнcиpaният дo мoмeнтa, a ceĸтopът e oбeдинeн зaд cтpaтeгичecĸи интepecи в пoлзa нa бългapcĸитe гpaждaни\", ĸoмeнтиpa Hecтopoвa по време на общото събрание. \"Πpиeмaм пoзициятa cъc cъзнaниe зa виcoĸaтa oтгoвopнocт, ĸoятo aз и вcичĸи ĸoлeги oт нoвия yпpaвитeлeн cъвeт пoeмaмe пpeд нaшитe члeнoвe. Πpeз пocлeднитe гoдини acoциaциятa ce нaлoжи ĸaтo фaĸтop в иĸoнoмичecĸия живoт в cтpaнaтa, ĸaтo oбeдинявaщo звeнo пpи cъздaвaнeтo нa oбщи пoлитиĸи зa paзвитиe нa зacтpaxoвaтeлния ceĸтop. C пpиeтитe oт нac cтpaтeгия и пpoгpaмa нa дeйнocттa cи пocтaвямe знaчими цeли и cъм yбeдeн, чe чpeз peaлизaциятa им щe пpoдължим дa дoпpинacямe зa ycтoйчивoтo paзвитиe нa бpaншa и иĸoнoмичecĸи нaпpeдъĸ нa oбщecтвoтo\", зaяви и caмият Beлeв. B Упpaвитeлния cъвeт влизaт oщe Kиpил Бoшoв, изпълнитeлeн диpeĸтop нa \"Eвpoинc Иншypънc Гpyп\" AД и пpeдceдaтeл нa УC нa \"Eвpoxoлд Бългapия\" AД Юpи Koпaч, изпълнитeлeн диpeĸтop \"Tъpгoвcĸa мpeжa и пpoдaжби\", члeн нa УC нa \"Джeнepaли Зacтpaxoвaнe\" AД, Гaбpиeлa Гeнoвa, пpeдceдaтeл нa Упpaвитeлния cъвeт и Финaнcoв диpeĸтop нa \"Гpaвe Бългapия Живoтoзacтpaxoвaнe\" EAД, Гeopги Гeopгиeв, изпълнитeлeн диpeĸтop нa ЗK\" Униĸa Живoт\" AД и Глopия Димитpoвa, глaвeн диpeĸтop \"Πaзapи\" нa ЗAД \"Aлиaнц Бългapия\". Харесайте страницата ни във Facebook ", "date": "2019.06.20", "title": "Константин Велев от ЗАД „Армеец“ е новият председател на Асоциацията на българските застрахователи"}
{"url": "https://www.bgonair.bg/science/2019-06-20/s-a1-kreditna-karta-mozhe-da-teglite-i-plashtate-bez-taksi", "text": "\r\n Над 50% от българите предпочитат да плащат с карта. Това показва проучване А1 относно нагласите на обществото във връзка с ползването на банкова карта. Резултатите от анкетата сочат, че 67% от хората пазаруват в магазини за хранителни стоки с карта, а плащащите онлайн са 54%. За да отговори на нарастващата тенденция А1 предлага кредитна карта на своите клиенти. е международна безконтактна кредитна карта Mastercard, която дава възможност за разплащане в интернет и теглене на пари от банкомат без такса в цял свят. Повече информация за \"А1 Кредитна карта\" може да научите на www.a1.bg А1 добави новия 24-часов детски канал  към своите телевизионни пакети. Зрителите на \"Nicktoons\" могат да се наслаждават на избрана селекция от най-култовите анимации и премиери на детски предавания продуцирани от \"Nickelodeon\" - един от най-популярните детски канали в България.  Отговаряйте правилно на следващия въпрос с коментар в страницата на А1 във Facebook и може да спечелите самртфона \"А1 Smart N9\". Въпросът е:  Харесайте и страницата ни във Facebook ", "date": "2019.06.20", "title": "С \"А1 Кредитна карта\" може да теглите и плащате без такси"}
{"url": "https://www.bgonair.bg/economy/2019-06-20/hranite-v-polsha-i-rumaniya-po-evtini-ot-tezi-u-nas", "text": "Хранителните продукти в Румъния и Полша са по-евтини от тези в България, показва анализ на статистическата агенция на ЕС Евростат, публикувано в ЕС. Въпреки че доходите на българите са 50 на сто от средноевропейските, цените на храните са 76 на сто от средните в ЕС. В България тютюневите изделия и алкохолът са най-евтини в Европа, като прави впечатление, че цигарите у нас са наполовина на тези в ЕС, а алкохолът е около 26% по-евтин. Що се отнася до хранителните стоки, България е скъсила ценовите разлики. Яйцата и млечните продукти се продават на средноевропейските цени, като те са само 2% под тях. Месото в България е по-евтино с 36% от европейското, хлябът и хлебните изделия - с 38%. Хлябът и зърнените храни в Румъния са например наполовина по-ниски от европейските, докато месото в Полша е най-евтино в Европа. Млякото и яйцата са по-евтини в Полша, Литва, Чехия и Великобритания. Храната продължава да е най-скъпа в Дания - с около 1/3 над средните европейски стойности, следвана от Люксембург и Австрия, където цените са с 1/4 над средните и Финландия, Швеция и Ирландия - около 1/5 над европейските. Австрия е най-скъпата държава в ЕС за месо, Кипър и Гърция - за яйца и мляко, а Дания за хлебните изделия. Цените на алкохола са най-високи във Финландия, а на цигарите - в Обединеното кралство. Евростат е измерил и цените на Балканите. От сравнението се оказва, че те са по-ниски от българските в Турция и Северна Македония. Сравними с България са тези в Сърбия и Черна гора. Само в Албания те са около 3% по-високи. Във всички балкански държави, с изключение на Македония, алкохолът е по-скъп, а цигарите - навсякъде са по-евтини отколкото в България. Харесайте страницата ни във Facebook ", "date": "2019.06.20", "title": "Храните в Полша и Румъния - по-евтини от тези у нас"}
{"url": "https://www.bgonair.bg/bulgaria/2019-06-20/evrohold-kupuva-chez-v-balgariya-za-335-mln-evro", "text": "Бизнес групата \"Еврохолд\" е сключила договор за покупката на ЧЕЗ България.  Сделката е за 335 млн. евро и е общо за 7 фирми на енергодружеството у нас.  \"Еврохолд\" финансира сделката с комбинация от собствен капитал и банков заем. Това е вторият опит за продажба на активите на ЧЕЗ в България.", "date": "2019.06.20", "title": "\"Еврохолд\" купува ЧЕЗ в България за 335 млн. евро"}
{"url": "https://www.bgonair.bg/economy/2019-06-20/resheno-na-vtoro-chetene-partiynata-subsidiya-stava-1-lev-ot-yuli", "text": "\n Депутатите от бюджетната комисия намалиха на 1 лев партийните субсидии. Това стана с приемането на промени в Закона за държавния бюджет на второ четене. Промяната влиза в сила от 1 юли тази година и ще важи до края на декември 2019 година. Досега за действително получен глас партиите получаваха по 11 лева. Последната дума ще има пленарната зала в петък. Поправките бяха приети след остри спорове между управляващите от ГЕРБ и опозицията. Отхвърлено беше предложението на ДПС за 0 лева субсидия за партиите. Депутатите НЕ приеха и искането на ВМРО субсидията за всяка парламентарна група да е в размер на 1,5 милиона лева. По предложение на председателя на бюджетната комисия Менда Стоянова, депутатите отхвърлиха предложенията на ДПС за отпадане на таксите за детска градина, както и за намаляване на ДДС.", "date": "2019.06.20", "title": "Решено на второ четене: Партийната субсидия става 1 лев от юли"}
{"url": "https://www.bgonair.bg/bulgaria/2019-06-20/spetssadat-reshi-kmetat-na-kostenets-ostava-v-aresta", "text": "Кметът на Костенец Радостин Радев остава в ареста, реши спецсъдът. Основният мотив на магистратите е, че той може да извърши ново престъпление, свързано с длъжността му.  Бизнесменът Ивайло Пашов, който също беше задържан при спецакцията, излиза от ареста под гаранция в размер на 10 000 лв.  Радев се разследва за предлагане на подкуп от 30 хил. лв. на общински съветник срещу прокарване на определено решение в полза на задържания бизнесмен.  Поръчката, заради която започва разследването срещу него, е за изграждането на спортна площадка и амфитеатър в училището в Костенец, както и за подмяната на отоплителната система.  Обществената поръчка е на стойност близо милион и 100 000 лева.", "date": "2019.06.20", "title": "Спецсъдът реши: Кметът на Костенец остава в ареста"}
{"url": "https://www.bgonair.bg/denqt-on-air/2019-06-20/krasimir-yankov-otteglenata-ostavka-na-ninova-shte-ima-tezhki-posledstviya", "text": "\r\n Това заяви депутатът от БСП Красимир Янков по повод оттеглената оставка на лидера на левицата. Той допълни, че разделителната линия в БСП е между ръководството и партията, а на отминалия конгрес Нинова я е задълбочила.  Според него чрез думите ѝ \"бизнесмените да затворят портфейлите си\" тя директно заявява, че има такива хора, но когато не се казват имена, си остават просто думи. Янков посочи пред Bulgaria ON AIR, че не знае кого Нинова вижда като враг в и извън социалистическата партия, тъй като той вижда само опоненти. \"Надявам се в рамките на месец партията да се мобилизира. Трябва да бъдат оставени местните ръководства - те най-добре познават ситуацията в конкретната община. Очаквам от ръководството в най-скоро време да има базисна платформа за политиката на БСП като предложения към избирателя\", отбеляза депутатът в студиото на \"Денят ON AIR\". Относно излизането на БСП от парламента, той е категоричен, че това е било сериозна политическа грешка, защото ги е лишило от възможността да критикуват неправилни политически решения. По темата за приетото на второ четене решение за партийна субсидия от 1 лев, Янков е на мнение, че това ще създаде сериозни затруднения във функционирането на БСП. Притеснява го и финансирането на партиите от юридически и физически лица без лимит, защото трябва да има и прозрачност на тези дарения. \"Пътят на БСП е да се върне към темите за политиката и бъдещето, а не скандалите. Партията е нужна на българското общество\", твърди депутатът.  ", "date": "2019.06.20", "title": "Красимир Янков: Оттеглената оставка на Нинова ще има тежки последствия"}
{"url": "https://www.bgonair.bg/denqt-on-air/2019-06-20/glas-ot-gerb-nuzhen-e-zakon-koyto-da-reglamentira-koy-kak-i-po-kakav-red-da-finansira-partiite", "text": "\r\n Партиите ще могат да се финансират без ограничения от физически и юридически лица. Предложението на ДПС бе прието на второ четене от парламентарната бюджетна комисия. \"Най-после дойде моментът, в който всичко да бъде изсветлено. Това е въпрос на законодателство, което да регламентира кой, как и по какъв ред може да финансира партиите. Има достатъчно институции, които да се заемат\", коментира в студиото на \"Денят ON AIR\" депутатът от ГЕРБ Спас Гърневски. Сега действащите политическите партии се финансират от собствени приходи и от държавна субсидия, която е 11 лв. на получен глас на парламентарни избори. Прието бе и субсидията да стане 1 лв. на глас, което предложение на Министерския съвет бе внесено в парламента лично от премиера Бойко Борисов. Това ще се случи още от третото тримесечие на годината. Държавата и общините ще предоставят безвъзмездно офиси на политическите партии, гласуваха още депутатите. Утре е второто и последно гласуване на промяната на начина на финансиране на партиите в пленарната зала. \"Всички упреци бяха насочени срещу ГЕРБ, които давали висока субсидия. Когато стана ясно обаче несъвършенството на действащия закон,  БСП и Корнелия Нинова веднага скочиха срещу правителството. А на практика всички са получавали по-висока сума - 13 лв. и 20 стотинки, вместо 11 лв.\", допълни още Гърневски. По думите му това, че левицата твърди, че не са знаели, че са взимали повече пари, са излишни оправдания. Все още не е ясно как утре ще гласуват трите партии от \"Обединени патриоти\", от които ще зависи приемането на \"новия модел\" на партийно финансиране.", "date": "2019.06.20", "title": "Глас от ГЕРБ: Нужен е закон, който да регламентира кой и как да финансира партиите"}
{"url": "https://www.bgonair.bg/bulgaria/2019-06-20/gerb-uvelichava-predninata-si-pred-bsp-sochi-prouchvane-na-trend", "text": "ГЕРБ увеличава преднината си пред БСП и води с 5% пред столетницата. А пет партии влизат в парламента, ако изборите се провеждат сега.  Това сочат данните от национално проучване на \"Тренд\", по поръчка на в. \"24 часа\".  Анкетата е проведена между 5 и 12 юни сред 1000 души над 18 г., със собствено финансиране.  Освен по-голямата дистанцията между основните две политически сили - ГЕРБ и БСП, данните показват още, че ДПС запазва традиционното си влияние и избирателен процент от малко над 7 на сто и има нова ситуация в \"патриотичния лагер\". ВМРО влиза в парламента самостоятелно, \"Демократична България\" също.", "date": "2019.06.20", "title": "ГЕРБ увеличава преднината си пред БСП, сочи проучване на \"Тренд\""}
{"url": "https://www.bgonair.bg/denqt-on-air/2019-06-20/yavor-notev-namalyavaneto-na-subsidiite-shte-se-otrazi-na-malkite-partii", "text": "\r\n \"Надявам се, че дебатът по темата за партийните субсидии ще бъде съдържателен и смислен. Позицията на \"Атака\" е сложна. Както и на всички по-малобройни партии в българския парламент. Защото партийната дейност изисква пари, тя е скъпоструваща организация. И пристъпвайки, по средата на бюджетната година към подобно драстично намаляване на финансовите възможности на малките партии, които нямат резерв, се оказва тежък въпрос\", каза в студиото на   зам.-председателят на Народното събрание и депутат от \"Атака\" Явор Нотев. По-рано днес предложението на ДПС партиите да могат да се финансират без ограничения от физически и юридически лица бе прието на второ четене от парламентарната бюджетна комисия. \"Атака\" също е засягала въпроса за намаляване на партийната субсидия. Но в рамките на гласувания годишен бюджет\", допълни още Нотев. Сега действащите политическите партии се финансират от собствени приходи и от държавна субсидия, която е 11 лв. на получен глас на парламентарни избори. Прието бе и субсидията да стане 1 лв. на глас, което предложение на Министерския съвет бе внесено в парламента лично от премиера Бойко Борисов. \"Не звучи никак добре, след като имаме конкретен вносител по дадено предложение, и то в лицето на управляващата партия, да не бъде подкрепено от коалиционните партньори. До какво обаче ще доведе една партийна система, при която ще отстъпим от държавното финансиране на партиите?\", коментира още зам.-председателят на НС в студиото на Ганиела Ангелова.  ", "date": "2019.06.20", "title": "Намаляването на субсидиите ще се отрази на малките партии, смята Явор Нотев"}
{"url": "https://www.bgonair.bg/bulgaria/2019-06-20/provokatsiya-li-e-ot-strana-na-severna-makedoniya-chestvaneto-na-gotse-delchev", "text": "\r\n [related_articles] \"Думата провокация е прекалено недипломатична. Както каза нашият председател, проф. Ангел Димитров, това безспорно беше един грубоват ход да се види докъде София е склонна да приеме македонизма\". Това каза в предаването \"Видимо и невидимо\" доц. Наум Кайчев, зам.-съпредседател на  Съвместната комисия по историческите и образователни въпроси с Република Северна Македония. 4 По повод обвиненията от страна на доста българи, че комисията отстъпва от защитата на националните интереси, историкът Наум Кайчев коментира, че това е създадена публична представа. И опроверга твърденията. \"За една година, въпреки сложната обстановка, в която работим - и политическа, и обществена, постигнахме с колегите от Северна Македония разбиране по основни личности от нашата обща средновековна история. Наум Кайчев припомни колко различни мисления и различни посоки има в София и Скопие.  \"Въпросът е наистина да има прогрес, да се усеща, че макар и не толкова бързо, крачим в положителна посока\", допълни историкът.     ", "date": "2019.06.20", "title": "Провокация ли е от страна на Северна Македония честването на Гоце Делчев?"}
{"url": "https://www.bgonair.bg/bulgaria/2019-06-20/makedoniya-nyamala-namerenie-da-izpalnyava-dogovora-s-balgariya", "text": "\r\n Политологът доц. Стойчо Стойчев е категоричен, че има силен натиск отвън за приемането на Северна Македония в ЕС и НАТО.  \"Македония няма абсолютно никакво намерение да изпълнява договора с България. Той беше подписан за да ѝ се отвори пътя за членство. Съдържателните въпроси бяха прехвърлени в комисия, която не е ясно как работи. Две години по-късно виждаме, че има провокации и скандали\", посочи той в предаването \"Видимо и невидимо\".  Защо България се съгласи да играе тази игра при положение, че толкова години удържахме?, зададе риторичен въпрос политологът. \"Защото първо, имаше натиск отвън – и от САЩ, и от ЕС, да се деблокира тази тема, тъй като това спираше пътя към НАТО и ЕС от гледна точка на сигурността. Второ - защото правителството се готвеше за Европейското председателство и трябваше някакъв голям външен успех, т.е. трябваше да се размрази този въпрос по време на българското председателство\", аргументира позицията си Стойчо Стойчев. ", "date": "2019.06.20", "title": "Македония нямала намерение да изпълнява договора с България"}
{"url": "https://www.bgonair.bg/economy/2019-06-20/22-mlrd-leva-e-ofertata-na-sasht-za-f-16", "text": "\r\n Американската оферта за изтребителите F-16, които иска да закупи България, е за 2.2 млрд. лв. Това обяви в Брюксел премиерът Бойко Борисов.  Офертата на САЩ бе предадена на военното министерство в понеделник, но не беше съобщена цената.  Вицепремиерът и военен министър Красимир Каракачанов обаче заяви, че България не може да плати повече от 2 млрд. лв.  Междувременно стана ясно, че страната ни поема нов дълг от близо 400 млн. лв. Причината е купуването на новите самолети, коментира заместник-министърът на финансите Росица Велкова.", "date": "2019.06.20", "title": "2.2 млрд. лева е офертата на САЩ за F-16"}
{"url": "https://www.bgonair.bg/bulgaria/2019-06-20/za-7-godini-balgariya-e-platila-nad-10-mln-lv-za-prisadi-v-strasburg", "text": "[related_articles] Плащаме солено за присъди в Страсбург, въпреки че делата срещу България в Европейския съд по правата на човека били намалели драстично. Над 10 милиона лева са отишли за изплащане на обезщетение за присъди само за 7 години. През 2009 г. от държавната хазна са били платени цели 3 милиона и 534 хиляди лева. За радост на данъкоплатците, през 2015 година сумата вече е била в пъти по-малка – 620 хиляди лева. Това става ясно от писмен отговор на депутатски въпрос на правосъдния министър Данаил Кирилов, пише  От справката, която той предоставя, се вижда, че през 2009 г. сумата, която е платила държава е била най- голяма. През 2010 г. по дела, изгубени от държавата, са били платени 1 милион 379 хиляди лева. През следващата – 2011 г. обаче сумата почти се е удвоила - 2 милиона и 12 хиляди лева. През 2012 г. за нарушени права България е платила близо 1 милион и 80 хиляди лева, през 2013 г. - 1 милион и 120 хиляди лева. През 2014 г. изплатените средства по присъди са намалели драстично - до 350 хиляди лева. 901 жалби срещу България са постъпили в Европейския съд по правата на човека от 2009 г. досега. В началото на тази годината висящите жалби срещу страната ни са били 559. Приключилите дела в Страсбург са 751, като 457 от тях са приключили с осъдителни решения за България. Плащанията, които държавата прави обаче, са за повече дела от тези 457. Причината е, че се изплащат суми и по приятелски споразумения или по едностранни декларации за признаване на нарушение, посочва още Кирилов. Харесайте страницата ни във Facebook ", "date": "2019.06.20", "title": "За 7 години България е платила над 10 млн. лв. за присъди в Страсбург"}
{"url": "https://www.bgonair.bg/world/2019-06-20/evropeyskiya-savet-zasedava-reshenie-za-predstoyashtite-naznacheniya-v-institutsiite-na-es", "text": "\r\n Днес започва заседанието на Европейския съвет в Брюксел, на което се очаква да бъде постигнато решение за предстоящите назначения на висшите постове в институциите на ЕС. Най-очакваната новина е кой ще наследи Жан Клод Юнкер като председател на Европейската комисия. Заседанието ще продължи два дни, като на него държавните и правителствените ръководители на страните членки ще обсъдят и други ключови въпроси. Сред основните теми ще бъдат стратегическите посоки на съюза за следващите 5 години. Очаква се да бъдат приети заключения за защитата на природата, за борбата с дезинформацията и хибридните заплахи, както и бюджета на ЕС до 2024 г. Ще бъдат засегнати и въпросите за състоянието на еврозоната, както и преговорите по оттеглянето на Великобритания. На заседанието в Брюксел, България е представена от премиера Бойко Борисов.", "date": "2019.06.20", "title": "Европейският съвет заседава за предстоящите назначения в институциите на ЕС"}
{"url": "https://www.bgonair.bg/operatsiya-istoriya/2019-06-20/znaela-li-e-armiyata-za-chernobil", "text": "\r\n Имало ли е фашизъм в България и каква е била радиационната обстановка у нас след аварията в Чернобил? Споделя полковникът от резерва на ВВС и бивш преподавател във Военната академия Йордан Костадинов пред  . По времето на Чернобил по заповед на генерал Добри Джуров в армията са давали консерви, имало е грижа за висшите ешалони на властта. По думите на полковника по това време той е бил в \"кухнята на нещата\", тогава е бил заместник-командир на батальона в Доброславци, който е осигурявал изтребителния полк, който имал за задача да пази София и част от  България. \"На 26 април стана аварията. Един ден след това командирът на дивизията ни събра и ни съобщи за нея, и ни предупреди, че ще тръгнат слухове. Една от жените на мой колега дори ме помоли да й донеса от специалната маруля, тази дето се давала на летците\", разказа в \"Операция История\" Костадинов. Тогава той дава задача на един от старшините да сложи гайгеров брояч на портала. \"Всички се събраха там, за да видят има ли радиационен фон на местността. Уредът не показваше нищо, но затова бях наказан\", допълни той. По думите му радиационният фон влияе и на уредите, и на летателния състав. \"Ако има радиация - на тази височина, на която летят пилотите, ще \"оповръщат кабината\", обясни Костадинов. Той е категоричен, че радиация е нямало. \"Точно тогава ветровете над Чернобил са в посока запад. Големият облак поема път към Германия и Балтийско море\", разказа военният и допълни, че дори да е дошло нещо е било много малко. Огромната част е поета от морската вода и там се разгражда. Това е нашият късмет, смята той.  ", "date": "2019.06.20", "title": "\"Операция История\": Знаела ли е армията за Чернобил?"}
{"url": "https://www.bgonair.bg/economy/2019-06-20/edna-treta-ot-zhilishtata-v-balgariya-sa-neobitaemi", "text": "Около една трета от жилищата у нас са необитаеми. Това показват последните данни на Националния статистически институт. Общият брой на жилищата у нас е близо 4 милиона в края на 2018 г. От тях малко над 2 милиона и половина са в градовете, а останалите - в селата. Около 1 милион души, т.е. един от всеки 7 българи, обитават жилища, които се споделят от повече от едно поколение. Това е разпространено най-вече сред домакинствата с по-ниски доходи в по-големите градски центрове. С днешна дата близо 98% от жилищата са частна собственост и само 2.4 на 100 са собственост на държавата или общините. Близо 1 200 жилища стоят празни. В градовете всяко четвърто жилище стои празно, докато в селата почти всяка втора къща е без стопанин. В същото време под наем живее само 18 на 100 от населението у нас, показват още данните на НСИ. През последните 5 години цените на жилищата у нас непрекъснато растат, като от миналата година има забавяне на темпа на растеж, сочат данните на Евростат. Най-голям ръст на цените е имало през 2017 г., докато през миналата 208 година - има спад. Жилищният пазар у нас варира в доста широк ценови диапазон - от около 500 - 800 евро/кв. м в средно големи градове, до 1200 - 1500 евро/кв. м в скъпите квартали на София. В същото време може да се намери къща в село на цена от 5000 лева и по-малко.", "date": "2019.06.20", "title": "Една трета от жилищата в България са необитаеми"}
{"url": "https://www.bgonair.bg/bulgaria/2019-06-20/trima-balgari-s-dozhivotni-prisadi-v-ungariya-zaradi-smartta-na-71-migranti", "text": "Трима български трафиканти са осъдени на доживотен затвор в Унгария. Съдът ги призна за виновни за смъртта на 71 мигранти преди 4 години.  Тогава, в разгара на лятната бежанска вълна към Европа, мигрантите платили на трафикантите да ги транспортират през Унгария по т. нар. Балкански маршрут.  Били вкарани в херметично затворен камион за превоз на замразени стоки. Трафикантите отказали да отварят вратите, а когато стигнали до Австрия, всички 71 души, сред тях много жени и деца, били починали от задушаване.  Камионът-ковчег беше открит изоставен на магистрала. Заедно с българите доживотна присъда получи и един афганистанец. Решението на съда е окончателно.  ", "date": "2019.06.20", "title": "Трима българи с доживотни присъди в Унгария заради смъртта на 71 мигранти"}
{"url": "https://www.bgonair.bg/reportazhi/2019-06-20/sled-poboya-v-magazin-dvamata-bratya-mehmed-i-ahmed-shte-se-sdobiyat-s-obvineniya", "text": "\r\n Двамата братя, които пребиха мъж в казанлъшкото село Горно Черковище ще получат обвинения от прокуратурата. Мехмед и Ахмед са криминално проявени.  Техни роднини обаче ги защитиха. Баща им твърди, че те са били провокирани.  На различно мнение обаче са пострадалите от побоя. Галин, който влязъл в магазина да пазарува, се наложило да защити продавачката.  Двамата братя се карали с нея и настоявали да им даде нещо, което магазинът не предлага.  В побоя се включва и другият брат, който започва да удря Галин с юмруци.  Полицията задържа двамата мъже. Оказа се, че те са криминално проявени, като не за първи път са обвинени за побой. Нападателите остават в ареста. Очаква ги обвинение в хулиганство и нанасяне на средна телесна повреда.", "date": "2019.06.20", "title": "След побоя в магазин: Двамата братя Мехмед и Ахмед ще се сдобият с обвинения"}
{"url": "https://www.bgonair.bg/bulgaria/2019-06-20/ideya-20-otstapka-ot-patnite-globi-plateni-v-14-dneven-srok", "text": "\r\n Глобите на пътя с 20% намаление, ако се платят в 14 дневен срок. Това предвижда промяна в Закона за административните нарушения и наказания. Дали обаче мярката ще бъде полезна? В случай, че на шофьор-нарушител му бъде наложена глоба и той не обжалва наказателното постановление, водачът ще може да използва близо 20% намаление от мининалната санкция.  Промените са на етап обществено обсъждане. ", "date": "2019.06.20", "title": "Идея: 20% отстъпка от пътните глоби, платени в 14-дневен срок"}
{"url": "https://www.bgonair.bg/bulgaria/2019-06-20/prirodozashtitnitsi-izlyazoha-na-palatkov-lager-pred-prezidentstvoto", "text": "\r\n \n Природозащитници излязоха на палатков лагер пред президентството. Недоволството им е срещу гласуваните от Народното събрание нови правила за дивото къмпингуване.  Текстовете окончателно забраняват караваните, кемперите и разполагане на палатки и чадъри върху пясъчните дюни и предвиждат глоби.  Протестиращите споделиха пред Bulgaria ON AIR, че в проектозакона съществували единствено рестрикции, наказания и глоби. Те настояват за устойчивост и регламент по казуса. Санкциите са в размер от 500 до 1000 лева, а при повторно нарушение могат да стигат 3000 лева.  \r\nПо-рано държавният глава Румен Радев коментира пред журналисти, че бетонирането и застрояването по крайбрежието остава голям проблем.", "date": "2019.06.20", "title": "Заради дивото къмпингуване: Природозащитници на протест пред президентството"}
{"url": "https://www.bgonair.bg/bulgaria/2019-06-20/bolnitsite-shte-zayavyavat-predvaritelno-neobhodimite-kolichestva-lekarstva", "text": "\r\n Проведе се спешното изслушване на отговорните по случая с починалото 6-годишно дете от левкемия в болница. Обяснения пред депутатите дадоха управителят на Здравната каса, Медицинския надзор и болница \"Царица Йоанна\" в София.  Всичке те декларираха, че законовите процедури са били спазени, а забавянията в решенията на касата са били по обектични причини, които не зависят нито от ИСУЛ, нито от НЗОК. Предстоящите промени са родителите на тежко болни деца да не трябва по отделно да кандидатстват пред Здравната каса за финансиране на лекарства, които тя не покрива. А болниците от своя страна да заявяват предварително нужните количества медикаменти, да ги договарят с дистрибуторите и да ги поддържат в наличност. Както и да се отчитат пред касата, след прилагането им. Здравният министър Кирил Ананиев заяви, че тези промени се подготвят от около месец. При започване на лечението на 6-годишната Мария в ИСУЛ, на българския пазар и в самата болница не е имало нужните медикаменти. Въпреки това, лекарите са успели да ги осигурят в срок и да започнат лечението. Заради това обаче болницата не е можела да подаде към Здравната каса необходимата документация.  И експертите, и граждански организации са категорични - проблемът е системен и той е в липсата на комуникация между институциите.", "date": "2019.06.20", "title": "Болниците предварително ще заявяват необходимите количества лекарства"}
{"url": "https://www.bgonair.bg/direktno/2019-06-20/vazroditelniyat-protses-travma-za-balgariya", "text": "\r\n Възродителният процес и масовото изследване са травматични събития за всички. Темата и днес е благодатна за политическо замерване, каза историкът от СУ проф. Евгения Калинова пред  . И нарече процесите от 1984-1985 година \"насилствена асимилация\". Павел Кунчев от Time Heroes разказа в предаването   за кампанията \"Село назаем\" в подкрепа на възрастните хора в Долни Вадин. И тази година десетки доброволци ще заминат  за да помогнат на самотно живеещи над 140 човека.    ", "date": "2019.06.20", "title": "Възродителният процес - травма за България"}
