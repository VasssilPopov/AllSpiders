{"url": "https://www.bgonair.bg/denqt-on-air/2018-04-17/aktyor-vlastimashtite-igrayat-losh-i-lishen-ot-razum-teatar", "text": "\r\n Как се прави култура в днешната сложна геополитическа ситуация? \"Няма значение какво се случва – животът трябва да продължи. Това, че едни некадърни политици се заменят с други некадърни политици, не е от значение. Всичко е игра на его и интереси. Мен ме интересуват децата в Сирия, които са станали жертва на тази химическа атака\", категоричен бе актьорът Валентин Танев.   Според него самозабравилите се диктатори играят много лош театър, но властта е в тях и те си го позволяват.  \"Това е страшното – властта не е облечена с разум. Това не са създатели – те разрушават. Тази борба на его между политиците можем да я видим и в България\", подчерта той в \"Денят ON AIR\".  Гостът в предаването отбеляза, че човешкият род има няколко много сериозни проблема – глобално затопляне, глад, неграмотност. Въпреки това тези изключително мощни държави хвърлят толкова много средства за война, допълни Танев пред Bulgaria ON AIR.    ", "date": "2018.04.17", "title": "Актьор: Властимащите играят лош и лишен от разум театър"}
{"url": "https://www.bgonair.bg/bulgaria/2018-04-17/leka-kola-udari-lineyka-s-patsient-kray-veliko-tarnovo", "text": "Пореден инцидент на пътя. Лек автомобил удари линейка с пациент край Велико Търново тази вечер.  Линейката е транспортирала възрастна жена с фрактура на крака. Като по чудо никой не е пострадал.  Причините за катастрофата все още се изясняват, но по непотвърдена информация инцидентът е станал при опит на шофьора на линейката да направи обратен завой, вследствие на което е бил засечен от идващата насреща кола.  Движението в района се регулира от служители на пътнта полиция.", "date": "2018.04.17", "title": "Лека кола удари линейка с пациент край Велико Търново"}
{"url": "https://www.bgonair.bg/bulgaria/2018-04-17/6000-sa-izlishnite-bolnichni-legla-za-aktivno-lechenie-u-nas", "text": "Близо 6 хиляди са излишните болнични легла за активно лечение в страната. Това става ясно от проекта на новата национална здравна карта, който беше приет днес. Според новия вариант на картата, за нуждите на населението са нужни малко над 32 хиляди легла, докато в момента у нас са разкрити близо 39 хиляди.  След приемането на изготвения проект Здравната каса ще може да избира с кои лечебни заведения да сключи договор, в случаите когато на определени места има свръхпредлагане на конкретна медицинска помощ.  Идеята е разходите за здравни услуги да се разпределят по-ефективно.", "date": "2018.04.17", "title": "6000 са излишните болнични легла за активно лечение у нас"}
{"url": "https://www.bgonair.bg/denqt-on-air/2018-04-17/konstitutsiyata-ne-se-izpolzva-palnotsenno-tvardi-prof-bliznashki", "text": "\r\n Не се използва пълноценно заложеният в Конституцията потенциал. Тя е нещо като залог в политическите борби. Това заяви пред  бившият служебен премиер  , който представи новата си книга \"Конституцията: Същност, функции и върховенство\". За него няма две мнения, че взаимодействието между институциите трябва да следва логиката, заложена в Конституцията.  \" \", отбеляза той и добави, че често частни и корпоративни интереси вземат връх над очакваното от обществото. Проф. Близнашки не смята, че има война между институциите в България. Той коментира критиката на президента Румен Радев, че позицията на България за военната атака в Сирия не е съгласувана с него. \" \", обясни гостът в  . Според него не е добра идея Румен Радев да направи своя партия, ако самият президент има такова намерение. Идеята за президентска партия е принципно погрешна, убеден е проф. Близнашки. \"За малка страна като България тайната на успеха е да се опитва да балансира интереса на Великите сили и да се възползва от ситуациите, които се създават\", каза още гостът в студиото на Ганиела Ангелова.  ", "date": "2018.04.17", "title": "Конституцията не се използва пълноценно, твърди проф. Близнашки"}
{"url": "https://www.bgonair.bg/denqt-on-air/2018-04-17/horata-otdavna-se-oplakvat-ot-obshtinata-v-mladost-zayavi-karlos-kontrera", "text": "\r\n Кметицата на столичния район \"Младост\" Десислава Иванчева бе а рестуванаа показно в центъра на София с подкуп от около 75 хил. евро. Отношение по темата взе  общинският съветник от ВМРО Карлос Контрера. \"През март дебатирахме харченето на публични средства в район \"Младост\" за озеленяване. Още тогава изразих съмнения за недобри практики в общината.  Имаше и доста оплаквания от хората за прекалено голямо забавяне на преписките. Когато една преписка виси в администрацията, рискът някой да иска нещо там е много голям\", подчерта той в телефонен разговор за Bulgaria ON AIR.  Според него е редно в рамките на разследването да бъде направена проверка колко са тези преписки и на какво основание са спирани или отлагани \"С последните избори в кв. \"Младост\" администрацията се утежни. Доколкото разбрах, лицата са задържани с крупна сума. Тази сума трябва да получи логично обяснение\", посочи Контрера в предаването \"Денят ON AIR\".  ", "date": "2018.04.17", "title": "Хората отдавна се оплакват от общината в \"Младост\", заяви Карлос Контрера"}
{"url": "https://www.bgonair.bg/denqt-on-air/2018-04-17/garelov-atakata-v-siriya-e-chast-ot-otslabvaneto-na-rusiya", "text": "\r\n Журналистът Иван Гарелов е на мнение, че атаката в Сирия от страна на САЩ и техните съюзници, е част от отслабването на Русия и кампанията по разбиването на нейния авторитет.  \"Антируската кампания ще продължи и ще достигне някаква точка по време на Световното първенство по футбол\", прогнозира гостът  . Според Гарелов е логично след някаква форма на сблъсък да се отиде на преговори, но по думите му не знаем какво точно се е случило в Сирия, тъй като цифрите не дават точната картина. \" \", обясни той пред . Иван Гарелов отбеляза още, че за да се състоят преговори не трябва да има някой унизен и с много слаби позиции, тъй като той ще търси реабилитация. Според него ролята на Турция относно ситуацията в Сирия е изключително важна. Гарелов подчерта, че Анкара е подкрепила ударите, но веднага е излязла със становище, че това няма да влоши отношенията ѝ с Русия. \", посочи още Гарелов.   ", "date": "2018.04.17", "title": "Гарелов: Атаката в Сирия е част от отслабването на Русия"}
{"url": "https://www.bgonair.bg/reportazhi/2018-04-17/desetki-vodeshti-kompanii-se-vklyuchiha-v-karieri-i-studenti-2018", "text": "\r\n Над 30 водещи компании се включиха във форума \"Кариери и студенти 2018\". За 16-и пореден път събитието се организира в Нов български университет.  Целта е компаниите от различни сфери да представят на студентите свободни стажантски и работни позиции. И тази година Bulgaria ON AIR е медиен партньор на събитието.", "date": "2018.04.17", "title": "Десетки водещи компании се включиха в \"Кариери и студенти 2018\""}
{"url": "https://www.bgonair.bg/world/2018-04-17/sasht-i-velikobritaniya-obviniha-rusiya-v-nova-kiberataka", "text": "Вашингтон и Лондон с колективен сигнал за руска кибератака. Американските и британските разузнавателни служби излязоха със съвместно съобщение за злонамерена хакерска кампания, насочена срещу правителствени агенции, частни компании и интернет доставчици. От ФБР и от британския Национален център за киберсигурност не уточняват кога точно се е състояла кибератаката и не публикуват списък със засегнатите институции.  Според тях обаче извършителите са руски хакери, подкрепяни от Кремъл. Говорител на британското правителство квалифицира нападението като \"акт на кибершпионаж и агресия\" от страна на Русия.  А от Белия дом заявиха, че са готови да отвърнат на удара.", "date": "2018.04.17", "title": "САЩ и Великобритания обвиниха Русия в кибератака"}
{"url": "https://www.bgonair.bg/economy/2018-04-17/nyama-odobrenie-na-sdelkata-za-chez-ot-antimonopolnata-komisiya", "text": "\r\n Все още няма одобрение на сделката за ЧЕЗ от антимонополната комисия. Това обясниха от \"Инерком\" пред депутатите от специално създадената комисия. Собственикът на кандидат-купувача Гинка Върбакова не присъства на заседанието. От думите на представителите на \"Инерком\" стана ясно, че голяма част от сделката е търговска тайна, която те не биха могли да споделят. \"Инерком\" е проверявана обстойно от продавача, заявиха от компанията. \"ЧЕЗ Разпределение България\" е дружество на печалба, което може само да финансира инвестиционната си програма, казаха още от \"Инерком\". Те отрекоха да са участвали в искането на ЧЕЗ за новите по-високи цени на тока от 1 юли. По-високи цени на днешното заседание са поискали и от EVN и \"Енерго-Про\". ЧЕЗ иска 5% повишение на цената на дневната електроенергия и 51% за нощната. EVN са поискали с 6% по-висока цена на тока в дневната тарифа и 2% по-висока при нощната, а \"Енерго-Про\" - 2% дневна и 3% нощна, предаде репортер на Bulgaria ON AIR. Председателят на Комисията за енергийно и водно регулиране Иван Иванов, който присъства на заседанието по сделката за ЧЕЗ, каза че ще се одобрят само най-необходимите корекции, без обаче това да ощетява потребителите. Министърът на енергетиката Теменужка Петкова пък коментира, че работна група към министерството преразглежда такса \"сградна инсталация\", която Върховният административен съд определи като недобра за потребителите. Очаква се скоро да бъдат внесени корекции. Чуйте какво каза председателят на КЕВР Иван Иванов: \r\n  ", "date": "2018.04.17", "title": "Няма одобрение на сделката за ЧЕЗ от антимонополната комисия"}
{"url": "https://www.bgonair.bg/world/2018-04-17/razsledvashti-ot-ozho-vlizat-v-siriyskiya-grad-duma", "text": "Разследващи от международната Организация за забрана на химическите оръжия утре ще получат достъп до сирийския град Дума, за да разследват предполагаемата атака с отровен газ. Екипът от експерти е в Сирия от миналата събота, но до момента не е бил допускан до населеното място. Режимът в Дамаск, както и Русия категорично отхвърлиха обвиненията на международната общност с мотива, че нападките за химическата атака са \"постановка“ и удобно извинение за въздушните удари на САЩ и съюзниците им. Междувременно световните агенции съобщиха, че тази нощ е била извършена нова ракетна атака срещу военни обекти на режима в Дамаск. Според агенция \"Ройтерс\" са били атакувани летище \"Думейр\" на север от сирийската столица и летище \"Шайрат\" в град Хомс. Часове след въздушните удари сирийски военни източници опровергаха тази информация и заявиха, че противоракетната отбрана се е задействала, но се оказало фалшива тревога.", "date": "2018.04.17", "title": "Разследващи от ОЗХО влизат в сирийския град Дума"}
{"url": "https://www.bgonair.bg/economy/2018-04-17/ot-2011-g-dosega-chez-nyakolko-pati-predlagala-aktivi-na-balgarskata-darzhava", "text": "От 2011 година досега няколко пъти ЧЕЗ е предлагала на българската държава да купи активи, но не е получавала отговор. Това дружеството е съобщило в писмо до временната парламентарна комисия, която заседава по казуса.  А новината съобщи председателят ѝ Жельо Бойчев. Той обяви още, че е получен и отговор от българското правителство, в който се твърди - не са водени разговори с представители на чешкото правителство или на ЧЕЗ за купуване на активите на дружеството.  Собственикът на кандидат-купувача Гинка Върбакова не присъства на заседанието.  ", "date": "2018.04.17", "title": "От 2011 г. досега: ЧЕЗ няколко пъти предлагала активи на  българската държава"}
{"url": "https://www.bgonair.bg/world/2018-04-17/stachkata-otmenya-30-ot-predvidenite-poleti-na-er-frans", "text": "Поредна стачка на персонала на френската авиокомпания \"Ер Франс” се очаква да засегне голяма част от полетите днес. Най-засегнати ще бъдат далечните дестинации като превозвачът обяви, че със сигурност отменя около 30 на сто от предвидените полети.  Служителите на \"Ер Франс\" настояват за увеличение на заплатите за всички категории от работещите. Авиопревозвачът обяви, че е подал оферта към стачкуващите в опит да разреши проблема с тях и прекрати протестите им.  \"Ер Франс\" предлага допълнително увеличение на заплатите с 1% за тази година, като общото увеличение е 2%. Офертата за заплащането е отворена до 20 април.", "date": "2018.04.17", "title": "Стачката отменя 30% от предвидените полети на \"Ер Франс\""}
{"url": "https://www.bgonair.bg/world/2018-04-17/frenski-sad-zabrani-na-semeystvo-da-krasti-bebeto-si-dzhihad", "text": "По традиция право на родителите е да изберат име на детето си. Френски съд обаче забрани на семейство от Тулуза да кръсти новородения си син Джихад. Вместо това съдията реши в интерес на детето, то да бъде записано в регистрите с името Джахид. Като мотив за избор на името родителите изтъкнали, че думата \"джихад\" на арабски освен свещена война означава и \"усилие\", \"борба\".  ", "date": "2018.04.17", "title": "Френски съд забрани на семейство да кръсти бебето си Джихад"}
{"url": "https://www.bgonair.bg/world/2018-04-17/desetki-raneni-pri-protest-sreshtu-prezidenta-v-armeniya", "text": "Десетки са ранени в арменската столица Ереван при сблъсъци между полиция и протестиращи. Демонстрацията беше срещу бившия президент Серж Саркисян, предложен за премиер. Най-малко 46 души, сред които 6 полицаи, бяха ранени.  За да разпръснат стотиците недоволни, органите на реда се наложи да използват шокови гранати и водни оръдия. Демонстрантите се обявиха срещу опитите на експрезидента да остане на власт. Той беше назначен за премиер от своя наследник на поста - президента Армен Саркисян - и се очаква да встъпи в длъжност днес.", "date": "2018.04.17", "title": "Десетки ранени при протест срещу президента в Армения"}
{"url": "https://www.bgonair.bg/world/2018-04-17/merkel-i-erdogan-sa-obsadili-v-telefonen-razgovor-sabitiyata-v-siriya", "text": "Президентът на Турцвия Реджеп Ердоган и германският канцлер Ангела Меркел са провели телефонен разговор във връзка с въздушните удари в Сирия. Според дипломатически източници двамата лидери са се фокусирали върху осигуряването на териториалната цялост на Дамаск и политическия процес в раздираната от военни действия държава.", "date": "2018.04.17", "title": "Меркел и Ердоган са обсъдили в телефонен разговор събитията в Сирия"}
{"url": "https://www.bgonair.bg/world/2018-04-17/rusiya-i-rezhimat-na-asad-kategorichni-himicheska-ataka-ne-e-imalo-zapadat-ne-vyarva", "text": "\r\n Инспекторите от Организацията за забрана на химическите оръжия ще бъдат допуснати утре до мястото на предполагаемата химическа атака в сирийския град Дума. Екипът е в Сирия от миналата събота, но до момента не е бил допуснат до населеното място.  Режимът в Дамаск, както и Русия обявиха, че обвиненията за химическата атака са \"постановка“ и удобно извинение за въздушните удари на Съединените щати и съюзниците им. Казусът Сирия продължава да създава напрежение между Русия и Съединените щати. Този път поводът е разследването на предполагаемата химическа атака. Размяната на остри реплики дойде, след като Съединените щати обвиниха Русия, че предотвратява достъпа на международните инспектори на мястото, на което беше извършена предполагаема химическа атака, довела до бомбардировки в събота.  Сирия и Русия продължават да отричат за осъществяването на каквато и да било химическа атака. Лекари в болниците в град Дума също твърдят – химическа атака не се е случвала. Британският премиер Тереза Мей и нейните съюзници обаче не са съгласни.  Междувременно рано тази сутрин световните агенции съобщиха за нови ракетни удари срещу военни обекти на режима на Башар Асад. Според агенция \"Ройтерс\" са били атакувани летище \"Думейр\" в близост до столицата Дамаск и летище \"Шайрат\" в град Хомс. Сирийските военни обаче опровергаха информация. Те потвърдиха, че противоракетната отбрана наистина се е задействала, но тревогата се е оказала фалшива.", "date": "2018.04.17", "title": "Русия и режимът на Асад твърдят: Химическа атака не е имало! Западът не вярва"}
{"url": "https://www.bgonair.bg/direktno/2018-04-17/kakvo-e-da-si-roditel-na-dete-s-tserebralna-paraliza", "text": "\r\n Вече 34 години Бахтишен Джуджева се грижи за сина си, който е с диагноза детска церебрална парализа. Разказва, че през годините ѝ е било много трудно да полага адекватни грижи. Споделя, че като майка на дете с увреждане, знае какво иска. Знае и какво не иска. Не иска да кандидатства всяка година, за да бъде личен асистент на детето си. Не иска да отговаря на въпроса, дали грижите ѝ тежат. Не иска да получава заплата от 230 лева и да попълва дневник, в който всеки ден да описва какво прави в часовете, в които се води на работа.  Бахтишен разказва, че се е чувствала унизена от това, че е получавала маска, ръкавици и сабо, за да обгрижва детето си.  Попада в националната програма и след нейното приключване се оказва, че няма право на друга помощ. Така ѝ се налага да започне работа, за да може да се грижи за сина си. Казва, че сумата която получават сега е малка, тъй като отпуснатите от държавата над 900 лева се дават на децата до 18 години. ", "date": "2018.04.17", "title": "Какво е да си родител на дете с церебрална парализа"}
{"url": "https://www.bgonair.bg/bulgaria/2018-04-17/arestuvaha-s-podkup-kmeta-na-stolichniya-kv-mladost-desislava-ivancheva", "text": "\r\n Арестуваха показно в центъра на София с подкуп кметицата на столичния район \"Младост\" Десислава Иванчева. В сградата на общината се извършват обиски.  Арестът бе направен пред Министерството на спорта в ранния следобед. По информация на Bulgaria ON AIR сумата е малко под 60 хил. евро, а Иванчева бе държана до късно в Министерството на младежта и спорта, тъй като банкнотите са били броени пред нея. След изброяването им тя е имала възможност да изкаже своите възражения. Иванчева е написала 3 страници възражения, които ще бъдат заведени към досъдебното производство. От Прокуратурата пък отхвърлиха твърденията, че адвокатът на Иванчева не е бил допуснат до нея. Два автомобила на Комисията за борба с корупцията, съвместно със Специализираната прокуратура и МВР блокираха служебния автомобил на Иванчева, в който освен нея, е намерен и нейният заместник, както и лице, което е посредничело за впечатляващия подкуп. \n Пълната сума за подкупа, който тя е искала за издаване на разрешително за строеж, е в размер на 250 000 евро, а парите, с които е заловена, са били едва първият транш от \"сделката\".  Предстои Десислава Иванчева да бъде задържана за 24 часа, а след това ще се реши дали тази мярка да не бъде увеличена на 72 часа, предаде репортерът на Bulgaria ON AIR Петьо Атанасов.  Иванчева яхна вълната на протестите, породени от строежите в \"Младост\" и оставането без зелени площи в квартала преди 2 години. Тогава тя беше избрана за кмет на района с извънредни избори. Иронично, тя е арестувана с подкуп от строителна фирма, която иска да застрои именно такава зелена площ.  Цялата администрация в \"Младост\" бе блокирана. Никой не можеше да влезе. Услугите за граждани бяха блокирани. Входовете вече са отворени, но частично, предаде репортерът на Bulgaria ON AIR Мария Папазова.  Акцията предизвика напрежение сред гражданите, които не можеха да вземат паспортите си или да платят данъците си. Униформените все още отказват коментар по темата.   \r\n  ", "date": "2018.04.17", "title": "Арестуваха с подкуп кмета на столичния кв. \"Младост\" Десислава Иванчева"}
{"url": "https://www.bgonair.bg/world/2018-04-17/makron-ot-strasburg-v-evropa-vazkrasva-grazhdanska-voyna", "text": "\r\n Френският президент Еманюел Макрон с ключова реч в Страсбург за бъдещето на Европа. Въпреки очакванията, Сирия не беше акцент в изказването му. Крайнолевите посрещнаха Макрон с плакати с надписи \"Спрете войната в Сирия\" и \"Долу ръцете от Сирия\". Но нито тези послания, нито фактът, че евродепутатите не бяха в пълен състав в пленарната зала, успяха да изкарат френския президент от равновесие. Макрон изрази мнение, че на Стария континент възкръсва гражданска война и националният егоизъм надделява, предаде  . Президентът на Франция погледна и отвъд Океана, където ще бъде на визита на 24 април. Макрон заяви \"американският ни партньор е готов да играе самостоятелно - този модел е много мощен, но и много уязвим\". След 25-минутна реч и продължил над 2 часа дебат, Макрон демонстративно махна ръчния си часовник. Той е изключителен ценител на времето и във Франция е наричан Господаря на часовниците, заради собствения дневен ред който налага. Премиерът Бойко Борисов беше номиниран за \"Европейска личност на годината\". А неотдавнашният евродепутат и външен министър Ивайло Калфин се озова в краткия списък на европейския парламент за поста генерален директор на Европейската служба за борба с измамите. Висока оценка получи и министърът за българското европредседателство Лиляна Павлова, която дойде в Страсбург, за да се отчете за свършената работа до момента. Тя заяви, че страната ни е предложила нови законодателни текстове за Дъблинското споразумение. Ако те бъдат приети, България, Италия и Гърция като страни на т.нар. първа линия, ще получаваме директна финансова подкрепа заради потока от мигранти. Лиляна Павлова коментира, че не можем да предложим бързо присъединяване на Западните Балкани към ЕС, но малко преди нея върховният представител по външа политика на Съюза Федерика Могерини обяви, че всяка държава ще бъде оценена индивидуално. \"Западните Балкани са Европа и ще бъдат част от бъдещето на Европейския съюз\", заяви тя. \r\n  ", "date": "2018.04.17", "title": "Макрон от Страсбург: В Европа възкръсва гражданска война!"}
{"url": "https://www.bgonair.bg/bulgaria/2018-04-17/gdbop-i-zhandarmeriyata-s-mashtabna-aktsiya-vav-vratsa", "text": "Операция на ГДБОП и жандармерията във Враца. Акцията е започнала в 5 часа сутринта с блокиране на всички изходи на областния център. По неофициална информация са атакувани 3 адреса, на които има задържани 3 лица.  Акцията все още не е приключила и по тази причина липсва официална информация от полицията във Враца. Няма и потвърждение за арестуваните лица. Най-вероятно става дума за разследване на група за наркотрафик. ", "date": "2018.04.17", "title": "ГДБОП и жандармерията с мащабна акция във Враца"}
{"url": "https://www.bgonair.bg/bulgaria/2018-04-17/elena-yoncheva-otnovo-zastava-sreshtu-borisov-v-sada", "text": "В Софийския районен съд продължава делото за клевета, което депутатът от БСП Елана Йончева заведе срещу министър-председателя Бойко Борисов.  Йончева иска 20 000 лева от партия ГЕРБ, чийто представител е Борисов, защото премиера заявил, че държавата е дала милиони за филмите на Йончева, докато тя е била журналист.  Йончева пък като кандидат за депутат обвини ГЕРБ, че краде пари от санирането по националната програма. ", "date": "2018.04.17", "title": "Елена Йончева отново застава срещу Борисов в съда"}
{"url": "https://www.bgonair.bg/world/2018-04-17/desetki-raneni-pri-protesti-sreshtu-predlozheniya-za-premier-bivsh-prezident-v-erevan", "text": "Десетки ранени в арменската столица Ереван при сблъсъци между полиция и протестиращи. Демонстрацията беше срещу бившия президент Серж Саркисян, предложен за премиер.  Най-малко 46 души, сред които 6 полицаи, бяха ранени. За да разпръснат стотиците недоволни, органите на реда се наложи да използват шокови гранати и водни оръдия.  Демонстрантите се обявиха срещу опитите на експрезидента Серж Саркисян да остане на власт. Той беше назначен за премиер от своя наследник на поста президента Армен Саркисян и се очаква да встъпи в длъжност днес.  Бившата съветска република премина към парламентарна форма на управление след спорни промени в конституцията от 2015 година. Така премиерът получи повече правомощия, което според опозицията е нередно и подкопава демократичните устои на държавата.", "date": "2018.04.17", "title": "Десетки ранени при протести срещу предложения за премиер бивш президент в Ереван"}
{"url": "https://www.bgonair.bg/bulgaria/2018-04-17/spored-prouchvane-balgarite-nay-malko-tolerantni-kam-migranti-v-es", "text": "Българите са най-малко толерантни към мигрантите в ЕС. Страната ни заема челната позиция в ново проучване на Европейската комисия, като по този показател изпреварваме дори известните с антиимигрантските си настроения унгарци.  Според статистиката едва 15% от българите биха се чувствали комфортно ако имат колега, лекар или съсед мигрант. За сравнение – в Унгария 17 на сто от хората биха толерирали мигранти в обществото си. За сравнение средно в ЕС 57 на сто от хората нямат нищо против да работят и се познават с мигранти. В Испания, Швеция, Ирландия, Португалия и Холандия две трети от населението е с позитивна нагласа. Според проучването на ЕК като цяло в Западна Европа гледат по-толерантно на мигрантите, докато източноевропейците са по-скептични. В Германия например, където през 2015 г. посрещаха с цветя бежанците, сега само 55 на сто гледат на тях с добро око. Същото проучване показва, че над 90 на сто от българите не познават мигранти, не са разговаряли с тях и дори не са ги виждали. Въпреки това смятат, че те биха ги застрашили, като им вземат работните места или биха натежали на социалната система. Половината от запитаните намират, че миграцията създава проблеми, а 6 на сто - възможности. Всеки втори българин е на мнение, че интеграцията на пришълците не е успешна и само един от петима признава, че е повече или по-малко информиран за миграцията.  ", "date": "2018.04.17", "title": "Според проучване: Българите най-малко толерантни към мигрантите в ЕС"}
{"url": "https://www.bgonair.bg/bulgaria/2018-04-17/naprezhenie-i-fizicheski-sblasatsi-belyazaha-zasedanieto-na-sds", "text": "\r\n Напрежение и физически сблъсък на заседанието на Националния съвет на СДС, което се провежда в Дома на културата в \"Красно село\" в София.  \n Малко преди 11:40 ч. заседанието беше прекратено за час. Лидерът на СДС Божидар Лукарски заяви, че делегатите от структури, които според ръководството не са платили членския си внос, нямат право да присъстват на него и трябва да напуснат залата. А това доведе до сблъсъци между някои от тях. Божидар Лукарски прекрати заседанието на Националния съвет на СДС. Въпреки това обаче опозиционните структури на партията решиха да го продължат, предаде репортерът на Bulgaria ON AIR Гергана Венкова. След намесата на част от заместник-председателите на СДС все пак бе решено въпросът с това дали делегатите от структури, за които се смята, че не са платили членския си внос, да бъдат допуснати до гласуване, да бъде решен на самото заседание. А Лукарски каза, че дори ще се обърне към съда заради случилото се.  ", "date": "2018.04.17", "title": "Напрежение и физически сблъсъци белязаха заседанието на СДС"}
{"url": "https://www.bgonair.bg/sutreshen-blok/2018-04-17/3-godishniyat-gvardeets-nikola-obleche-istinska-gravdeyska-uniforma", "text": "\r\n Какво трябва да направи едно 3-годишно момче, за да си уреди лична среща с президента? Когато на 3 март малкият Никола марширува наравно с гвардейците пред президентството, нито той, нито неговите родители са предполагали, че няколко седмици по-късно момчето, спечелило симпатиите на цяла България, ще получи първата си оригинална гвардейска униформа.", "date": "2018.04.17", "title": "3-годишният Никола облече истинска гвардейска униформа"}
{"url": "https://www.bgonair.bg/world/2018-04-17/zasileni-merki-za-sigurnost-v-strasburg-predi-rechta-na-makron", "text": "Засилени мерки за сигурност в Страсбург преди очакваната реч на френския президент Еманюел Макрон пред депутатите в Европейския парламент. Залата на парламента бе проверена с белгийски овчарки. Трамвайната спирка до ЕП също е затворена, предаде  специалният пратеник на Bulgaria ON AIR в Страсбург. В района на сградата на европарламента е забранено дори карането на колело, което събуди недоволството на велосипедистите.  Любителите на здравословния начин на живот не се съгласиха със забраната и излязоха на велопротест по улиците на френския град.", "date": "2018.04.17", "title": "Засилени мерки за сигурност в Страсбург преди речта на Макрон"}
{"url": "https://www.bgonair.bg/bulgaria/2018-04-17/ban-predstavi-parvite-si-humanoudni-roboti", "text": "\r\n Учените от Българската академия на науките представиха роботите, които създават в лабораториите си. По този начин освен, че отговарят на критиките, че в БАН не се създава наука, инженерите показаха, че развиват изкуствен интелект в полза на човека. Учечните в БАН определят изкуствения интелект като магия. Според тях светът все още е далеч от деня, в който роботите ще са равноправни с хората.  Инженерите работят за това роботите да помагат на хора с увреждания, които не могат да се обслужват сами.  Младите учени разработват прототипи на машините, които освен с ръчни команди, могат да бъдат управлявани и с човешката мисъл.", "date": "2018.04.17", "title": "БАН представи първите си хуманоидни роботи"}
{"url": "https://www.bgonair.bg/bulgaria/2018-04-17/podobryava-se-sastoyanieto-na-postradalite-pri-katastrofata-na-am-trakiya", "text": "Вече няма пряка опасност за пострадалите при катастрофата в петък край Вакарел, настанени в болница \"Св. Анна\". От болницата съобщават още, че се е подобрило състоянието на всички пострадали. Изписана е и една от по-леко ранените пациентки. В момента се оперират две от жените от автобуса, които бяха в реанимация.", "date": "2018.04.17", "title": "Подобрява се състоянието на пострадалите при катастрофата на АМ \"Тракия\""}
{"url": "https://www.bgonair.bg/bulgaria/2018-04-17/dokade-stigna-sdelkata-s-chez-izslushvat-otnovo-inerkom-v-parlamenta", "text": "Последно заседание на парламентарната комисия, която се занимава със сделката за продажбата на ЧЕЗ България. Комисията ще поиска от кандидат-купувача \"Инерком\" на Гинка Върбакова информация докъде е стигнала сделката.  Очаква се и Върбакова да се яви пред комисията. От предишното заседание стана ясно, че е изискана информация за всички български банки, които са заявили, че ще подкрепят сделката между \"Инерком\" и ЧЕЗ.  Булбанк е посочила, че няма да оповести фактите и обстоятелствата около преговорите си с \"Инерком\", а Първа инвестиционна банка е отговорила, че е готова да подкрепи финансово сделката с 80 милиона евро.  Освен пълна проверка на \"Инерком\", комисията иска да знае детайли и за втория потенциален кандидат на ЧЕЗ – индийската компания \"Индиън пауър\", която би била следващият фаворит, ако сделката с \"Инерком\" пропадне.", "date": "2018.04.17", "title": "Докъде стигна сделката с ЧЕЗ? Изслушват отново \"Инерком\" в парламента"}
{"url": "https://www.bgonair.bg/sutreshen-blok/2018-04-17/nova-zdravna-metodika-ostavya-horata-s-belodrobni-zabolyavaniya-bez-rehabilitatsiya", "text": "\r\n Нова здравна методика спира почти изцяло достъпа на белодробно болни до рехабилитация. И по-конкретно – право на прием в рехабилитационните болници в страната вече имат единствено онези, които са с над 50% инвалидност по ТЕЛК.  Заради всичко това от началото на месеца болницата във Велинград, където се лекуват такива болни, стои почти празна.  Въпреки възможността да приемат близо 150 пациенти, в момента на администрацията връщат почти всички. Не покриват изискването, което е в сила от 1 април. А причианта е, че повечето хора, дошли за прием имат по-малко от 50% инвалидност по ТЕЛК. Въпреки че трудно биха могли да се нарекат здрави.", "date": "2018.04.17", "title": "Нова здравна методика оставя хората с белодробни заболявания без рехабилитация"}
{"url": "https://www.bgonair.bg/sutreshen-blok/2018-04-17/dnes-v-tsyalata-strana-se-ochakvat-valezhi-i-tipichno-aprilski-temperaturi", "text": "\r\n Днес в почти цялата страна се очакват валежи. Условия за по-интензивни превалявания ще има в планинските райони на Югозападна България. В голяма част от България ще има разкъсана облачност, но се очаква на места за момент слънцето да пробие. Това отбеляза синоптикът на   Симеон Матев в студиото на \" \". Според него температурите ще са типично с априлски стойности - между 16-18 градуса. Най-топлото място в страната отново ще бъде Сандански, въпреки че в следобедните часове там се очаква да превали, а и да прегърми. Черноморието пък отново ще остане най-студеното място, заради хладния полъх от морето. Сряда пък ще има разкъсана облачност. Отново се очакват валежи. До края на седмицата максималните температури ще варират между 14-18 градуса. \" \", обобщи климатологът. В голяма част от Западна и Централна Европа ще бъде доста топло в следващите дни. В четвъртък и петък към Балканите се очаква да се спуснат студени въздушни маси и ще застудее.", "date": "2018.04.17", "title": "Днес в цялата страна се очакват валежи и типично априлски температури"}
{"url": "https://www.bgonair.bg/sutreshen-blok/2018-04-17/ot-vatreshnopoliticheski-razpri-do-geopoliticheski-konflikti-kade-stoim", "text": "\r\n Президентът Румен Радев вчера изнесе лекция пред студенти в УНСС, озаглавена \"Социално и икономическо развитие на България\". Той успя да вклини в нея част от проблемите и насоките в нашето развитие. Държавният глава отбеляза, че е \"време прожекторите да осветят тъмната строителна площадка, на която се намираме\". \"Най-големият проблем на българската държавност е корупцията, особено в предприемаческия свят. Несъвършенствата са работодателите, тъй като те разпределят средствата към покровителите на този мрак. С други думи – крадат\", посочи психиатърът д-р Николай Михайлов.  Румен Радев получи множество критики от Цветан Цветанов и Росен Плевнелиев. Според госта в студиото на \"България сутрин\" Бойко Борисов и Цветан Цветанов играят доброто и лошото ченге с президента.  \"Не мисля, че Радев има почерка на партиен президент, както Плевнелиев. Плевнелиев повтаря евроатлантически клишета, които не може сам да разработи. Неговите речи са изключително предвидливи. Становищата на президента Плевнелиев не заслужават дълга медитация, тъй като не са интересни. Той е просто специализиран да атакува Радев, за да се открои колко лоялен е към евроатлантизма. Плевнелиев няма собствен характер и не обсъжда позициите си със своя гледна точка\", категоричен бе д-р Михайлов. По линия на химическата атака в Сирия, психиатърът подчерта, че в момента има смълчаване относно виновниците за атаката.  \"Атаката е престъпление, но кой го е извършил се решава с разследване, което не е предприето. Убеждението, че Русия е извършила тази атака, лежи на данни, които не могат да бъдат разсекретявани. Бих приветствал позицията на правителството. Те отказаха да експулсират руски дипломат, а това е много добре\", изтъкна той пред Bulgaria ON AIR. Ще се намерили кой да светне лампата и да реши проблемите? \"Без адекватно политическо лидерство това не може да стане. Опозицията в България има своите качества, но политическата ѝ сила е слаба. Тя не може да контролира управлението, тъй като не може убедително да претендира за власт. Единствената конкурентна фигура с ограничени правомощия е президентът. Ако Радев стане лидер на политическа сила, той ще се пребори с ГЕРБ\", завърши д-р Николай Михайлов. ", "date": "2018.04.17", "title": "От вътрешнополитически разпри до геополитически конфликти… Къде стоим?"}
{"url": "https://www.bgonair.bg/sutreshen-blok/2018-04-17/sluzhiteli-na-nap-vs-rakovodstvoto-upravlyavalo-se-kato-ednolichno-druzhestvo", "text": "\r\n Бурите в Националната агенция по приходите не стихват. Три седмици след акцията на прокуратурата, при която служители бяха арестувани и уличени в корупция, управляващите предприеха масови съкращения. Ликвидирането на цяло звено, 256 служители на дирекция \"Оперативни програми\" от цялата страна, няма аналог в историята. А масовото освобождаване изкара работещите там на протест. Те поискаха оставката на шефа на НАП, както и на финансовия министър Владислав Горанов. Николай Наков от КТ \"Подкрепа\", който е и един от организаторите на протеста, заяви, че ръководството на НАП работи като \"едноличен търговец\". Пред   той посочи, че основният проблем е, че от доста време насам нямало почти никакъв диалог между синдикатите и работодателите.  \"Многократно сме изпращали писма до финансовия министър Владислав Горанов с искане за провеждане на среща и подписване на браншово споразумение за регулиране на тези отношения, заради които излязохме и на протест. Отговор обаче и до днес нямаме\", каза Наков. Преди няколко дни стана ясно, че ръководството на НАП планира цялостен анализ и преглед на дейността на основните си функции – \"Обслужване\", \"Събиране\" и \"Контрол\". В зависимост от резултатите, щяла да бъде оценена и необходимостта от промяна на бизнес процесите и организацията на работа в цялата приходна агенция, се казва в съобщението. Целта на промените била ограничаване на корупцията и по-висока ефективност и контрол. \"В икономическия институт на БАН сме правили нееднократно разчети за движението на събираемостта на данъците. А числата за това, което не се досъбира бях силно шокиращи - около 10% само от ДДС. Това означава, че НАП не си върши работата\", подчерта в студиото на   икономистът проф. Гарабед Минасян. Той коментира още, че ръководството на Агенцията не е в състояние да въведе ред в собствения си двор.   И двамата гости в студиото на Златимир Йочев и Лора Инджова се обединиха около тезата, че борба с корупцията в НАП трябва да има. Но в никакъв случай не бива да се поставя под общ знаменател цяло звено.", "date": "2018.04.17", "title": "Служители на НАП vs. ръководството, работело като \"едноличен търговец\""}
{"url": "https://www.bgonair.bg/bulgaria/2018-04-17/otkriha-martav-izcheznal-predi-mesetsi-v-rusensko", "text": "\r\n Възрастен мъж, изчезнал преди пет месеца, бе открит мъртъв в русенското село Щръклево. По първоначална информация той е загинал при нещастен случай. Парадоксът е, че не близките му, а съседи са подали сигнал за изчезването на 67-годишния пенсионер. Според институциите подобни случаи са все по-чести в малките населени места, където възрастните хора живеят сами, далеч от децата и роднините си. 67-годишният Борис Долмаков е видян за последно в началото на миналия ноември. От социалния патронаж и съседи сигнализират, че не взема храната си и го няма. Претърсването на къщата не дава резултат и Борис е обявен за общодържавно издирване.  Тази сутрин полицията е извикана отново, тъй като от дома се носи неприятна миризма. Тялото на мъжа е намерено под покрива и на труднодостъпно място. ", "date": "2018.04.17", "title": "Изчезнал преди месеци в Русенско бе открит мъртъв"}
