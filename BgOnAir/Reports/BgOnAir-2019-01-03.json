{"url": "https://www.bgonair.bg/economy/2019-01-03/blizo-500-signala-sa-postapili-v-kzp-po-praznitsite", "text": "Около 500 сигнала и оплаквания са постъпили в Комисията за защита на потребителите (КЗП) в периода между 22 декември 2018 г. и 1 януари 2019 г., съобщиха от пресцентъра на КЗП, като се позовават на председателя на комисията Димитър Маргаритов. При кампаниите за намаления е некоректно търговецът да обяви отстъпка \"до -50 процента\" например, когато тя се отнася само за единични бройки в обекта, пише Извършителите на такава нелоялна практика се наказват с най-високите глоби, които КЗП може да налага - до 30 хил. лв. при първоначално нарушение, а при повторение в рамките на една година - до 50 хил. лв. При забавени доставки на покупки от електронни магазини потребителят следва да отнесе претенцията си към търговеца, дори вината да е на куриера, посочват още от КЗП.", "date": "2019.01.03", "title": "Близо 500 сигнала са постъпили в КЗП по празниците"}
{"url": "https://www.bgonair.bg/world/2019-01-03/zasnetiyat-asteroid-ot-sondata-novi-horizonti-ima-forma-na-snezhen-chovek", "text": "Астероидът Ултима туле, който беше заснет от космическата сонда \"Нови хоризонти\", има формата на снежен човек. Това обявиха учените от американската космическа агенция НАСА, които показаха първите снимки от уникалната мисия. Ултима туле се намира на 6 милиарда и 500 милиона километра от Земята и на фотографиите се вижда, че астероидът е съставен от два обекта, свързани заедно. Небесното тяло е най-отдалеченият обект в Слънчевата система, изследван от човека. Според учените снимките на Ултима туле може да дадат по-голяма яснота за възникването на нашата вселена.", "date": "2019.01.03", "title": "Заснетият астероид от сондата \"Нови хоризонти\" има форма на снежен човек"}
{"url": "https://www.bgonair.bg/world/2019-01-03/stud-i-silni-vetrove-obhvanaha-balkanite-i-drugi-chasti-ot-evropa", "text": "Освен България, студ и бури обхванаха и останалите части на Европа. Температурите в Гърция спаднаха рязко. Много от пътищата в страната са заледени. На места се наблюдават проливни дъждове и обилни снеговалежи. В Турция пък поради ниските температури, замръзна река. В някои части на страната бяха затворени училищата. Лошо време беше наблюдавано и във Финландия. Там бяха отчетени ветрове с рекордната скорост за страната от 33 метра в секунда. Стихия изкорени дървета, събори стълбове, прекъсна електричеството и предизвика транспортен хаос. Норвегия тежките метеоролигчни условия затрудняват издирването на четирима изчезнали скиори. Те са в неизвестност от вчера след падането на лавина в северния регион Тромс.  ", "date": "2019.01.03", "title": "Студ и силни ветрове обхванаха Балканите и други части от Европа"}
{"url": "https://www.bgonair.bg/world/2019-01-03/37-sa-veche-zhertvite-na-tragichniya-intsident-v-ruskiya-grad-magnitogorsk", "text": "Броят на жертвите на рухналия блок в руския град Магнитогорск е вече 38. Сред тях са и 6 деца. Още трима души се издирват. Не са спирали операциите по изваждането на затрупаните под отломките хора. Продължава и борбата за живота на намереното под развалините десет-месечно бебе. Състоянието му е тежко, но стабилно, с леко подобрение. Според официалната информация, инцидентът е предизвикан от експлозия на газ в сградата на 31 декември. Властите наредиха на всички газо-разпределителни дружества да извършат проверки в жилищните блокове в целия град. Днес пък започна и изплащането на компенсациите на семействата на загиналите и пострадалите.", "date": "2019.01.03", "title": "38 са вече жертвите на трагичния инцидент в руския град Магнитогорск"}
{"url": "https://www.bgonair.bg/world/2019-01-03/zadarzhaha-dvama-v-manchestar-za-trafik-na-migranti-prez-lamansha", "text": "Британската полиция задържа в Манчестър двама мъже по подозрения в трафик на мигранти през Ламанша. Арестуваните са 33-годишен иранец и 24-годишен британец.  Междувременно министърът на вътрешните работи Саджит Джавид заяви, че е поискал помощ от кралските военноморски сили за охрана на морските граници на Острова.  През последните месеци той беше упрекван, че е предложил молбите за убежище, подадени от мигранти, преминали през Ламанша, да бъдат нарочно бавени или отказвани.  След като определи нарасналото преминаване на лодки от Франция като\"драматично голям инцидент\", Джавид заяви, че онези, които идват на британска територия, може и да не търсят убежище, а да имат други цели.", "date": "2019.01.03", "title": "Задържаха двама в Манчестър за трафик на мигранти през Ламанша"}
{"url": "https://www.bgonair.bg/denqt-on-air/2019-01-03/deystviyata-na-tramp-spryamo-siriya-chast-ot-vatreshnata-politika-na-sasht-smyata-ekspert", "text": "\r\n Американският президент Доналд Тръмп ще даде на армията около четири месеца, за да изтегли 2000 американски военни от Сирия. По този начин се отмята от решението си отпреди две седмици изтеглянето да стане до 30 дни. За това информира по-рано New York Times, цитирайки висши представители на администрацията на Белия дом. \"Тези мерки очевидно са елемент от вътрешната политика на САЩ и показват характера на американския държавен глава. Това обаче не означава, че Вашингтон ще престане да се интересува от ситуациаята в Сирия\", отбеляза в студиото на   бившият генерален консул на България в Одрин Георги Димов. Самият Тръмп потвърди в социалните мрежи, че войските ще се изтеглят \"бавно\", но се оплака, че решението му няма голяма поддръжка на фона на нова критика от страна на бивши и настоящи генерали относно \"импулсивното поведение на президента\".  \"Ислямска държава в Ирак и Леванта\" (ИДИЛ) са почти изчезнали, бавно изпращаме нашите войски обратно у дома, за да бъдат със семействата си, докато същевременно се бием с остатъците от ИДИЛ\", написа Тръмп.  \"На практика става въпрос за едно поетапно изтегляне.  Не бива да забравяме, че в Сирия силно военно присъствие има и една европейска държава - Франция. А Германия, която по официални данни няма военно присъствие, има роля за икономическото възстановяване на страната, което рано или късно ще се случи\", допълни още Георги Димов.", "date": "2019.01.03", "title": "Действията на Тръмп спрямо Сирия били част от вътрешната политика на САЩ"}
{"url": "https://www.bgonair.bg/denqt-on-air/2019-01-03/ikonomistat-komentira-che-tova-e-tryabvalo-da-stane-otdavna", "text": "\r\n За съкращенията в администрацията напомни премиерът Бойко Борисов на министрите си в началото на първото редовно заседание на кабинета за 2019 година. Планът беше това да стане за две години от 2017 -та насам. В началото на декември миналата година вицепремиерът Томислав Дончев обяви, че е изпратил писма на колегите си и очаква предложенията им до 20 декември. Дали е получил отговори, не стана ясно. Икономистът Владимир Каролев пък коментира в студиото на \"  че не вярва това да стане тази година, защото не вижда и план това да се случи, особено при положение, че ще се създават и нови държавни агенции. , каза Каролев. Икономистът уточни обаче, че няма предвид учители или други такива служители, а по-скоро, че администрацията в общини, министерства и други институции е изключително раздута. Пред   Владимир Каролев коментира и ситуацията с доходите ни. Според него средната заплата у нас наистина не е кой знае колко висока, но поне е станала повече в сравнение с преди години.  , отбеляза още той и подчерта, че в някои сектори това се случва и допълни, че има много специалисти в различни сфери, които отдавна получават повече от 2000 лв. за труда си. Владимир Каролев каза, че друг проблем е и това, че от години висшите училища бълват ненужни кадри като икономисти, юристи, психолози и други, които после не успяват да си намерят работа по специалността. Той допълни също, че има и още причини за това да се получават ниски доходи или човек да не може да си намери работа по специалността си, но според Каролев при такъв случай, човек трябва да се преориентира.", "date": "2019.01.03", "title": "Едва ли и тази година ще видим намаляване на администрацията, смята Владимир Каролев"}
{"url": "https://www.bgonair.bg/operatsiya-istoriya/2019-01-03/za-podviga-na-spisarevski", "text": "\r\n Списаревски съзнателно е извършил таран на американската \"крепост\". Навремето се появи една версия, че сблъсъкът му със противноковия самолет е бил злополука. Всеки който е атакувал по-голям самолет, знае че зад него се образуват такива вихри, че няма как да го удариш, ако не държиш здраво. Аз самият съм атакувал по време на учения по –голяма цел и въздушните струи ме изхвърлиха на 2000 метра от него - разказа проф. полковник Димитър Недялков.   Списаревски е загинал при удара на неговия самолет в земята. \"Месершмит''-ът му е бил много добър самолет, но не е бил достатъчно въоръжен за да се справи с ''въздушна крепост''.  Решението да се обяви ''символична'' война на Обединеното кралство и САЩ е едно от най-безумните решения на българското Народно събрание. Политиците не ме може да не са си давали сметка срещу какви колоси се изправяме. Има различни типове войни, но ''символични'' няма. След битката при Сталинград, разгромът на японците при Мидуей и овладяването от Съюзниците на Северна Африка, цар Борис Трети се е опитвал да изкара България от съюза с Германия, но смъртта му прекъсва тези опити. Тогава започват и бомбардировките.   Нашата авиация не е била готова за този сблъсък в техническо отношение. Имали сме едва 19 прилични самолети, но сме имали поколението на Списаревски, което е било готово да се жертва за родината.   \r\n       \r\n    ", "date": "2019.01.03", "title": "За подвига на Списаревски"}
{"url": "https://www.bgonair.bg/economy/2019-01-03/pak-udalzhiha-sroka-za-ofertite-za-kontsesiyata-na-letishte-sofiya", "text": "Отново удължиха срока за подаване на оферти за концесията на \"Летище София\". Това се случва за трети път след промени в документите за концесионния договор, сочат данни на транспортното министерство, цитирани от \"Ройтерс\".  Заявленията ще бъдат отворени на 5 февруари сутринта. Министерството на транспорта вече отложи във времето първоначалния график за отваряне на офертите в края на октомври миналата година, поради многобройни запитвания относно процедурата.  Очаква се управляваното от държавата основно българско летище да генерира приходи от 3,46 милиарда евро за целия концесионен период. Преди време своя интерес заявиха британският \"Манчестър Еърпорт Груп\", индисйските GMR, френските \"Фрапорт\" и \"Аеропорт де Пари\".", "date": "2019.01.03", "title": "Пак удължиха срока за офертите за концесията на \"Летище София\""}
{"url": "https://www.bgonair.bg/bulgaria/2019-01-03/dvama-sa-s-opasnost-za-zhivota-sled-sbivane-v-stolichniya-kvartal-darvenitsa", "text": "\r\n Двама мъже са с опасност за живота след сбиване в столичния квартал \"Дианабад\". Пострадалите са с прободни рани и са настанени в Окръжна болница \"Св. Анна\".", "date": "2019.01.03", "title": "Двама са с опасност за живота след сбиване в столичния \"Дианабад\""}
{"url": "https://www.bgonair.bg/world/2019-01-03/severnokoreyskiyat-poslanik-v-rim-potarsi-politichesko-ubezhishte", "text": "Посланикът на Северна Корея в Рим е поискал политическо убежище. Според южнокорейски медии миналият месец Чо Сон-гил е подал документи за убежище за себе си и семейството си в западна държава, която все още не се посочва.  Той е посланик на Пхенян в италианската столица от 2017 г. насам, а назначение му трябвало да приключи в края на ноември.  Смята се, че 48-годишният Джо Сон-гил е поискал предоставяне на убежище в началото на декември, след като е получил нареждане да се прибере у дома.", "date": "2019.01.03", "title": "Севернокорейският посланик в Рим потърси политическо убежище"}
{"url": "https://www.bgonair.bg/world/2019-01-03/v-severno-more-izpluvaha-nad-270-konteynera-s-luksozni-stoki", "text": "\r\n Десетки \"ловци на съкровища“ изпълниха плажовете на два холандски острова. Причината е, че от водите на Северно море изплуваха над 270 контейнера с луксозни стоки, включително телевизори, дрехи, обувки и детски играчки.  Неочакваното богатство по плажовете на холандските острови Тершелинг, Влиланд и Амеланд изпаднало от плаващия под панамски флаг контейнеровоз \"Ем Ес Си Зоуи\".  Плавателният съд е един от най-големите в света и може да превозва над 19 000 контейнера. Вероятно корабът е изсипал част от товара си заради силното вълнение в Северно море.  Местни медии показаха кадри с пълните с хора плажове. Сред търсачите на съкровища освен възрастни, които се радваха на плоскоекранните телевизори и дори на мебели от Икея, имаше и много деца, които с усмивка изравяха играчки от пясъка.  Въпреки голямата еуфория все още не е ясно дали електрониката ще работи, след като е прекарала часове в морето.  Местните власти обаче предупредиха – част от контейнерите съдържат опасни химикали и призоваха хората да не опитват да ги отворят сами. Издадено е и предупреждение към корабите в района – да бъдат особено внимателни заради плаващите в морето предмети.", "date": "2019.01.03", "title": "В Северно море изплуваха над 270 контейнера с луксозни стоки"}
{"url": "https://www.bgonair.bg/bulgaria/2019-01-03/za-2017-g-balgarite-sa-izpushili-nad-2-mlrd-leva", "text": "Разходите ни за цигари и тютюневи изделия са поредното перо, което тежи на бюджета ни. Похарчили сме повече от 2 млрд. лева за цигари през 2017 година. Това сочат данни на \"Евростат\". В изследването не са включени разходите за електронни и бездимни цигари. От общите разходи на едно българско домакинство 3,2% са отивали за тютюневите изделия през 2017 година. По този показател страната се нарежда на пето място в Европейския съюз при среден показател за ЕС от 1,8 на сто. Според данните на \"Евростат\" най-много пари за тютюневи изделия се харчат в Германия - 28 милиарда евро. В дъното на класацията е Естония с 300 милиона евро. Общо в Евросъюза се харчат годишно 152 милиарда лева за цигари.", "date": "2019.01.03", "title": "За 2017 г. българите са изпушили над 2 млрд. лева!"}
{"url": "https://www.bgonair.bg/world/2019-01-03/hakeri-poiskaha-otkup-za-da-ne-razprostranyat-dokumenti-svarzani-s-atentatite-ot-11-septemvri", "text": "Хакери поискаха откуп, за да не разпространят секретна документация свързана атентатите от 11 септември 2001 година в Ню Йорк.  Групата Dark Overlord твърди, че документите са откраднати от застрахователи и правителствени агенции. А в тях се разкрива истината за трагичните събития на 11 септември.  \r\nХакерите публикуваха линк към 10 GB криптиран архив и обещаха да пуснат ключовете за отварянето му, ако до понеделник не получат искания откуп.", "date": "2019.01.03", "title": "Хакери поискаха откуп, за да не разпространят секретни документи"}
{"url": "https://www.bgonair.bg/bulgaria/2019-01-03/sadat-reshi-17-godishnoto-momche-ubilo-bashta-si-v-s-osenovo-se-pribira-u-doma", "text": "\r\n 17-годишният Владислав, който уби баща си след семеен скандал в с. Осеново, се прибира у дома. Това реши Варненският окръжен съд. Момчето ще бъде под надзора на инспектор от Детска педагогическа стая и ще продължи да ходи на училище. Едночасовото заседание за определяне на мярката за неотклонение протече при закрити врата, предвид непълнолетитето на извършителя.  Защитата коментира,че подсъдимият младеж е бил в положение на неизбежна самоотбрана. Той е спасявал живота на майка си, а и своя. Насилието, упражнявано спрямо майката, е било многократно. За това свидетелстват и видимите следи по лицето ѝ, както и по лицето на нейния син.  Във фаталната вечер, докато майката се е опитвала да отскубне момчето от ръцете на насилника, той е започнал да я души. В този момент Владислав е нанесъл фаталните удари, довели до смъртта на баща му.  Съдът счете, че няма данни, които да налагат оставането на младежа в ареста до приключване на разследването. Владислав ще продължи да ходи на училище. Той е отличен ученик, участник в редица олимпиади и конкурси. Припомняме, че драмата се е разиграла в дома на руското семейство край варненското село Осеново. Те са със статут на постоянно пребиваващи в България. За бащата се знае, че е имал бизнес с кучета. Решението на съда може да бъде обжалвано в 3-дневен срок.", "date": "2019.01.03", "title": "Съдът реши: 17-годишното момче, убило баща си в с. Осеново, се прибира у дома"}
{"url": "https://www.bgonair.bg/bulgaria/2019-01-03/utre-parvoto-bebe-na-pazardzhik-za-2019-godina-se-pribira-u-doma", "text": "\r\n 15-годишната Мария, която роди първото бебе на Пазарджик ще живее в дома на своята майка в ромската махала в Пещера. 30-годишната баба ще помага при отглеждането на малкия Рашко. Светла Ангелова вече гледа и първото дете - Рамбо.  Светлана има още 3 деца - две момчета и едно момиче. Младата баба споделя, че и тя е родила първото си дете на 14 години. Тя разказва, че мъжът на нейната дъщеря също е на 15 години. Родители на Рамбо и Рашко са на по 15 години и не ходят на училище.  Светлана допълва, че за отглеждането на децата ще помагат и нейните родители. Семейството очаква да изпишат малкия Рашко и майка му Мария утре. Вече са подготвени и подаръците. ", "date": "2019.01.03", "title": "Утре първото бебе на Пазарджик за 2019 година се прибира у дома"}
{"url": "https://www.bgonair.bg/bulgaria/2019-01-03/rumanka-opita-da-podkupi-nash-katadzhiya-s-20-lv", "text": "Румънка опитала да подкупи катаджии с 20 лв., съобщиха от МВР-Русе. На втори януари униформените спрели румънката поради извършено нарушение на пътя Русе - Велико Търново. 38-годишната гражданка на северната ни съседка нарушила там забрана за изпреварване. Тя управлявала лек автомобил с румънски регистрационен номер. Жената била поканена да предостави на катаджиите документите си за самоличност. Тя предоставила на служителите на реда документ за застраховка \"Гражданска отговорност\" и свидетелство за регистрация на МПС по румънски образец, в което имало банкнота с номинал от 20 лв. Впоследствие румънката обяснила на служителите, че е поставила банкнотата там, за да не бъде санкционирана за извършеното нарушение и да бъде освободена да продължи пътя си. По случая е образувано бързо производство.", "date": "2019.01.03", "title": "Румънка опита да подкупи наш катаджия с 20 лв."}
{"url": "https://www.bgonair.bg/denqt-on-air/2019-01-03/zvezdite-veshtayat-seizmichna-aktivnost-prez-2019-godina", "text": "\r\n Какво вещаят звездите за предстоящата 2019 година? \"Това, което се вижда в звездната картина за 2019 г. е ясно и хармонично. Виждат се знамения, сиреч съчетания на определени междупланетни космически взаимоотношения. Някои от тях се случват по веднъж на хилядолетие. Две много важни събития предстоят през януари – лунно и слънчево затъмнение. Това не са хармонични процеси. Природата и разумният духовен свят изпращат предупредителни сигнали преди тези събития\", отбеляза астрологът Филип Филипов.  В студиото на \"Денят ON AIR\" той подчерта, че звездите говорят за глобален червен код за сеизмична опасност, който може да обхване и България.  \"Астрологията се развива. Тя може да определи конкретните моменти, в които има опасност от земетресения. Българското правителство трябва да бъде проактивно, а не реактивно щом се касаят сеизмичните процеси. Може да се инсталират специални системи, които да прогнозират тези процеси. Българският народ не е прост. Той акцентира това, което гради, а не това, което манипулира и разрушава. Скандалите и манипулациите отвращават българите. През идната година ще се противопоставим на манипулацията\", посочи още Филипов пред Bulgaria ON AIR. ", "date": "2019.01.03", "title": "Звездите вещаят сеизмична активност през 2019 година"}
{"url": "https://www.bgonair.bg/direktno/2019-01-03/evrovotat-test-za-vsichki-polititsi", "text": "\r\n Евровотът през май ще е тест за всички политически формации, каза Евелина Славкова от излседователски център \"Тренд\". Според нея тези избори ще са тест и за правителството. По думите на Славкова гласуването отново ще е слабо, ще са активни само твърдите политически ядра. И тъй като изборите за ЕП са точно около 24 май, когато се събират три почивни дни, много хора ще предпочетат Гърция пред урните, коментира тя. Според проф. д-р Росен Стоянов от НБУ отново ще има негативна кампания. У нас това е традиция, допълни той. Нужна ни е съвременна и дигитална предизборна кампания, която да стигне и до младите хора, които сега почти не гласуват. Стоянов прогнозира, че опозицията вероятно ще извади \"претоплени\" теми , свърани с европредседателството. Именно такива тези, вероятно, ще бъдат използвани в кампанията през пролетта, посочи той.", "date": "2019.01.03", "title": "Евровотът - тест за всички политици"}
{"url": "https://www.bgonair.bg/bulgaria/2019-01-03/vandali-oskverniha-tsarkvata-sv-sedmochislenitsi-v-sofiya", "text": "\n След безброй колажи и коментари за ремонта пред църквата \"Свети Седмочисленици\", тази сутрин сградата осъмна поругана.  Различни символи и рисунки се появиха върху стените на храма, а гледката предизвика възмущение у жители и посетители на столицата.  Все още не са ясни извършилите на вандалската проява.", "date": "2019.01.03", "title": "Вандали оскверниха църквата \"Св. Седмочисленици\" в София"}
{"url": "https://www.bgonair.bg/bulgaria/2019-01-03/grigor-dimitrov-priklyuchi-uchastieto-si-na-turnira-v-brizban", "text": "\r\n Най-добрият български тенисист Григор Димитров отпадна на 1/4-финалите от турнира от сериите АТР 250 в Бризбън. Това стана факт, след като хасковлията загуби с 5:7, 5:7 от световния №9 Кей Нишикори. По този начин Гришо не успя да защити точките си от миналата година, когато стигна до 1/2-финалите в турнира и допусна пета загуба в шестте си мача срещу Самурая. Освен това нашето момче продължава да е без победа над тенисист от Топ 10 на света от април 2018 г., когато надделя над Давид Гофен. В първия сет Димитров допусна пробив за 5:6, а във втория взе подаването на японеца и дръпна с 4:2 гейма. В този момент обаче Нишикори върна пробива, взе ново подаване на Гришо за 6:5, след което спечели гейма си на нула, за да се класира на 1/2-финалите. Там съперник ще е французинът Жереми Шарди. С поражението българинът ще падне с две места до 21-ото в световната ранглиста и изпадне от топ 20 за първи път от 25 септември 2016 година, когато също беше 21-и в класацията на АТП.", "date": "2019.01.03", "title": "Григор Димитров приключи участието си на турнира в Бризбън"}
{"url": "https://www.bgonair.bg/bulgaria/2019-01-03/nimh-i-mvr-sas-savmesten-proekt-za-navodneniyata", "text": "По актуалната тема за замърсяването на въздуха ще работи НИМХ от тази година. Институтът продължава с всичките си научни проекти, започва работа и по нови, съобщиха пред журналисти директорът на НИМХ проф. Пламен Нинов и бившият директор на института проф. Христомир Брънзов, информира  Работещите в НИМХ чрез научни методи ще определят кой от двата източника - транспорт или битовото горене, замърсяват повече, тъй като в обществото има дискусии и спорове по този въпрос. Втората нова тема, по която ще работи НИМХ, е замърсяването от източници извън столицата, като трябва да се определи какъв е процентът, тъй като в момента се колебаят оценките между 10 и 50 процента, което е голяма разлика, уточниха учените. Проектите са по инициатива на Столичната община с подкрепата на МОН. Те са заложени още в средата на миналата година. Очаква се след година да има резултати. Очаква се и съвместен проект с МВР за усъвършенстване на предупредителните системи за наводнение.  \r\nОт 1 януари 2019 г. НИМХ излезе от структурата на Българската академия на науките и се преобразува в Национален институт по метеорология и хидрология като юридическо лице, чийто ръководител е разпоредител с бюджет по бюджета на Министерството на образованието и науката.  Просветният министър Красимир Вълчев каза, че институтът има възможност за пълноценно функциониране, няма разлика между дейността му от 31 декември 2018 година и 1 януари 2019 година. Продължава целият обем от функции и дейност на института с всички необходими средства и имущества за това. Останаха неизяснени въпроси около няколко имота или по-скоро части от имоти, по които трябва да се уточним, каза Вълчев в отговор на въпрос дали са останали неясноти между БАН и НИМХ. Тези имоти досега не са се ползвали пълноценно нито от БАН, нито от НИМХ. Министърът изрази убеденост, че следващата седмица ще се намери решение. \"Има заведено дело за една сграда, за която трябва да се уточни как ще се ползва, от кого, дали ще се раздели, като това е единственият неизяснен въпрос, тъй като тя беше определена и за седалище на новосъздадения институт към БАН\", каза министърът в отговор на въпрос. Той апелира и към двете страни да продължат взаимната работа. Създадена е междуведомствена работна група с представители на НИМХ и БАН, която трябва да уточни спорните въпроси.  Вълчев уточни, че НИМХ остава научна организация, той ще осъществява и научна дейност, въпреки че основната му дейност е хидро-метеорологичното обслужване и постоянните наблюдения. 12 от общо над 700 работещи от НИМХ са останали в структурата към БАН.", "date": "2019.01.03", "title": "НИМХ и МВР със съвместен проект за наводненията"}
{"url": "https://www.bgonair.bg/bulgaria/2019-01-03/gazova-butilka-predizvika-pozhar-edin-zaginal", "text": "54-годишен мъж е загинал при пожар в стая на персонала на ОП \"Траурна дейност\" на централните гробища в Пловдив. Сигналът за инцидента е подаден днес около 11:00 часа, съобщиха от пожарната за \"Фокус\" - Пловдив. Огънят е тръгнал от възпламенила се газова бутилка в помещение в подземен етаж. След като изгасили пожара, огнеборците открили обгорения труп на мъжа. Пожарът е бил гасен от два екипа. Причините за инцидента се изясняват.", "date": "2019.01.03", "title": "Газова бутилка предизвика пожар - един загинал"}
{"url": "https://www.bgonair.bg/bulgaria/2019-01-03/mladezhi-s-butaforni-kalashnitsi-izkaraha-akala-na-asenovgrad", "text": "\r\n Паника обзе Асеновград. Стряскащо видео бе публикувано в социалната мрежа на Facebook. Потребител заснел как двама мъже, държащи по един автомат \"Калашников\", обикалят с джипове из Асеновград, седнали на рамките на вратите.  От МВР-Пловдив съобщиха, че в РПУ-Асеновград са били подадени десетки сигнали от граждани. Патрулен екип е спрял двата джипа. Установено е, че младежите са решили да снимат клипче, а автоматите са бутафорни. Прокуратурата се заема със случая.", "date": "2019.01.03", "title": "Младежи с бутафорни калашници изкараха акъла на Асеновград"}
{"url": "https://www.bgonair.bg/world/2019-01-03/kongresat-i-tramp-ne-nameriha-izhod-ot-chastichniya-shatdaun-na-pravitelstvoto", "text": "Без резултат приключи срещата между американския президент Доналд Тръмп и лидерите на Конгреса. Целта на разговорите в Белия дом беше да се намери изход от частичния шътдаун на правителството, което спря работа преди 12 дни.  Тръмп покани лидера на републиканците в Сената Мич Макконъл и Нанси Пелоси - лидер на демократите в долната камара, на нова среща в петък. До кризата се стигна след спор за финансирането на граничната стена с Мексико, за която Конгресът отказа да отпусне исканите от Тръмп 5 милиарда долара.  Според държавния глава сигурността на страната и гражданите трябва да бъдат приоритет, затова стената е задължителна. В Twitter Тръмп обяви, че е решен да получи исканото финансиране и затова шътдаунът ще продължи \"колкото трябва\".", "date": "2019.01.03", "title": "Конгресът и Тръмп не намериха изход от частичния шътдаун на правителството"}
{"url": "https://www.bgonair.bg/world/2019-01-03/trus-ot-52-po-skalata-na-rihter-razlyulya-kitay", "text": "Трус от 5,2 по скалата на Рихтер разлюля провинция Съчуан в югозападната част на Китай. Земетресението е било на дълбочина от около 15 километра. След първоначалния трус са регистрирани още няколко по-слаби труса. Няма данни за жертви и щети.", "date": "2019.01.03", "title": "Трус от 5,2 по скалата на Рихтер разлюля Китай"}
{"url": "https://www.bgonair.bg/sutreshen-blok/2019-01-03/rumaniya-poema-kormiloto-na-es-na-fona-na-politicheski-borbi-i-nesigurnost", "text": "\r\n За първи път Румъния поема председателството на Съвета на Европейския съюз. И то в период на евроизбори и излизане на Великобритания от ЕС. На този фон северната ни съседка поема европредседателството след остри критки от Брюксел в последния мониторингов доклад в областта на правосъдието и вътрешния ред. \"Румъния ще се справи. Проблемът е, че в момента в Румъния има страхотни политически борби и несигурност. Има много сложен механизъм, защото този, който управлява страната, я управлява задкулисно. Това е Ливиу Драгня. Неговото желание е да е премиер - не може, защото е осъден\", коментира журналистът Владимир Береану.  В \"България сутрин\" той подчерта, че на много места в румънските министерства служителите са некадърни. И отново се върна на темата за лидера на Социалдемократическата партия Ливиу Драгня. \"Сега ще излезе присъдата на Драгня на втора инстанция. Много е възможно да бъде потвърдена и да бъде осъден на 3,5 години затвор. Ще има опит за правителствен указ за помилване, за да не влезе той в затвора. Ще има огромни протести. Румъния има много силно гражданско общество и то ще действа\", обясни Береану. Говорителят за външните работи и европейските политики на ''Демократична България'' Стефан Тафров се съгласи с казаното от Береану, но цитира румънския президент Клаус Йоханис, който изрази съмнения, че страната му ще се справи с европредседателството.  Пред Bulgaria ON AIR Тафров посочи, че общият политически конфликт е проблемът между ЕС и Румъния за промените в съдебната система. Според него целта на промените е да се запази Ливиу Драгня на свобода и дори на власт. По думите на Тафров се забелязва сближаване на Драгня с лидери като Матео Салвини и Виктор Орбан.  \"Създава се коалиция на всички онези, които не желаят да спазват европейските правила. България в тази картинка не се отличава с много положителен пример. Ако румънците се опитват да развалят нещо, което работи, ние не правим реформите, които са необходими в съдебната система\", коментира той.", "date": "2019.01.03", "title": "Румъния поема кормилото на ЕС на фона на политически борби и несигурност"}
{"url": "https://www.bgonair.bg/world/2019-01-03/kitayski-kosmicheska-aparat-katsna-na-obratnata-strana-na-lunata", "text": "\r\n Китайски космически апарат кацна на обратната страна на Луната. Това е първата подобна мисия в историята на човечеството. \"Чанъе-4” вече е изпратил и първата снимка от \"тъмната страна\" на земния спътник. Мястото, където е кацнал апаратът, се нарича Ейткън и е кратер на Южния полюс. Обратната страна на Луната почти не е изследвана, а комуникацията с нея е трудна, защото винаги е обърната в противоположна на Земята посока. Районът от близката страна има много равни терени, на които може да се кацне, докато далечната ѝ страна е изпълнена с огромни кратери.", "date": "2019.01.03", "title": "Китайски космически апарат кацна на обратната страна на Луната"}
