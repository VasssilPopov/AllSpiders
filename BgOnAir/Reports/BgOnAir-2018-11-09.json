{"url": "https://www.bgonair.bg/world/2018-11-09/trima-dushi-postradaha-ot-pozhar-v-targovski-tsentar-v-turskiya-grad-lyuleburgaz", "text": "Трима души пострадаха вследствие на пожар в търговски център в турския град Люлебургаз. Огнената стихия е възникнала в детски кът на последния етаж на сградата.  Пламъците блокирали 13 души в мола. Малко по-късно те са били евакуирани от пожарникарите. Според турските медии - трима от пострадали са настанени в болница, без опасност за живота.  Пожарът е овладян, но причината за неговото възникване все още не е известна. Люлебургаз е близо до българската границата и много наши сънародници често пазаруват там. От външното ни министерство съобщиха - няма информация за ранени при пожара български граждани.", "date": "2018.11.09", "title": "Трима души пострадаха след пожар в мол в турския град Люлебургаз"}
{"url": "https://www.bgonair.bg/bulgaria/2018-11-09/otneto-predimstvo-i-kamion-udari-6-parkirani-koli-vav-veliko-tarnovo", "text": "След отнето предимство камион удари 6 паркирани коли на входа на Велико Търново.  Инцидентът е станал в ранния следобед на влизане в града от София и за щастие няма пострадали. Лек автомобил, излизащ от бензиностанция на главния път, не се съобразил с приближаващ камион. Изскочил на платното и буквално предницата му била пометена от товарния автомобил. В резултат на удара камионът се понесъл със 70 км/ч . С набраната инерция изминал около 10 метра, прескочил дига и се ударил в 6 паркирани пред търговски обект коли.", "date": "2018.11.09", "title": "Отнето предимство и камион удари 6 паркирани коли във Велико Търново"}
{"url": "https://www.bgonair.bg/denqt-on-air/2018-11-09/megaspektakalat-sinatra-vegas-2-ni-vrashta-obratno-na-dzhaz-stsenata", "text": "\r\n Васил Петров ще превърне сцената на НДК в джаз клуб за мегаспектакъла \"Синатра Вегас\" 2 създаден в духа на 60-е години, който ще се проведе на 12 ноември в Зала 1 от 20:00 ч. \"Вървят успоредно музикално и артистични репетиции. Спектакълът е с почти изцяло обновен репертоар. Разбира се, запазили сме големите хитове. Второто издание е посветено на Франк Синатра и на Лас Вегас\", сподели в студиото на \" \" певецът Васил Петров Той обясни още, че ще има балет от 12 балерини с костюми, специално ушити за шоуто и в него ще участва и All Stars Биг Бенд, в който са събрани български и чужестранни музиканти. Според него българската публика е претенциозна в добрия смисъл на думата.  \"Напоследък публиката много навлезе в джаза, особено в суинга  и разбра, че поп и рок музиката нямаше да съществуват, ако нямаше джаз. Ние правим точно това - класически суинг, който се утвърждава през 60-е и оформя нов бизнес в Лас Вегас под патронажа на Франк Синатра\", заяви изпълнителят Васил Петров преди  По неговите думи е много важно да си добре подготвен, но и да се чувстваш свободен на сцената.  ", "date": "2018.11.09", "title": "Мегаспектакълът \"Синатра Вегас\" 2 ни връща обратно на джаз сцената"}
{"url": "https://www.bgonair.bg/reportazhi/2018-11-09/meditsite-ot-vma-izvadiha-rekorden-18-kilogramov-tumor-ot-zhena", "text": "\r\n Извадиха 18-килограмов тумор от тялото на жена. Операцията беше извършена от хирурзите във болница ВМА. В момента пациентката се възстановява. Преди седмица във Военномедицинската академия постъпва 50-годишна пациентка с изключително напреднал тумор. Назначена е операция, която е извършена тази сряда.  За пациентката това е втора подобна интервенция. За пръв път тя е оперирана преди 9 години. Тогава от тялото ѝ е изваден тумор с тегло около 6 килограма и половина.  Най-деликатната част от да се прецени какво е отношението на тумора към големите съдове в корема, за да се прецени обема на операцията. Туморът е нараствал прекалено дълго в тялото на пациентката. За да не стига до подобни случаи хирурзите препоръчват редовна профилактика.", "date": "2018.11.09", "title": "Медиците от ВМА извадиха рекорден 18-килограмов тумор от жена"}
{"url": "https://www.bgonair.bg/bulgaria/2018-11-09/rumen-radev-osnovite-na-balgarskata-demokratsiya-sa-kritichno-zastrasheni", "text": "\r\n Президентът Румен Радев с остра критика към правителството и управляващото мнозинство. В обръщение към нацията в навечерието на 9 ноември, президентът отбеляза, че основите на българската демокрация са критично застрашени, а свободата на словото е минало.  29 години след началото на прехода държавните институции са атрофирали, подчерта още президентът Радев.", "date": "2018.11.09", "title": "Румен Радев: Основите на българската демокрация са критично застрашени"}
{"url": "https://www.bgonair.bg/direktno/2018-11-09/politizatsiyata-na-istoriyata-prodalzhava", "text": "Една от най-големите манипулации в последните години стана през 1990г.,каза журналистът Екатерина Бончева и припомни случай с карта на лагерите,съществували пред 10 ноември 1989г. Промяната се случи,но в нито едно изследване не е описана смяната на системата,посочи тя. Историкът Боян Жеков е на мнение,че все още има доста неизследвани документи за годините преди и след 10 ноември 1989г. Политизацията на историята продължава и днес,посочи той. Жеков беше категоричен,че в часовете по история няма време,в което да бъде разказано на учениците за годините около 1989г. Има и друг фактор-семейното мислене по въпроса. То често се сблъсква с историята. В интервю пред Божила Симова проф. Евгения Калинова разказва още исторически факти.", "date": "2018.11.09", "title": "Политизацията на историята продължава"}
{"url": "https://www.bgonair.bg/bulgaria/2018-11-09/obirdzhii-napadat-pensioneri-v-pazardzhishko", "text": "\r\n Нагли обирджии нападат възрастни хора в Пазарджишко. Само през последните дни те са се опитали да проникнат в домовете на хора от селата Огняново и Алеко Константиново. Възрастните хора не са пострадали, но са притеснени след случилото се. Крадците се промъкват в къщата на 77-годишния Милан Чолаков от село Огняново, докато възрастният мъж спи. Възрастният мъж отказва да даде пари на крадеца. Нападателят претърсва цялата стая, но не открива нищо и си тръгва.  29-годишният крадец, който е от същото село, е задържан от полицията. Други двама обирджии на 18 и 19 години са заловени за нападение над 85-годишна жена в друго пазарджишко село - Алеко Константиново. След като възрастна жена посетила местна пощенска станция, е била нападната на улицата от млад мъж, който бутайки я, успял да вземе дамската ѝ чанта, в която държала портмонето си с цялата пенсия. Работата и по двата случая продължава, образувани са полицейски производства.", "date": "2018.11.09", "title": "Обирджии нападат пенсионери в Пазарджишко"}
{"url": "https://www.bgonair.bg/denqt-on-air/2018-11-09/vlizaneto-v-shengen-tryabva-da-e-skoro-nadyava-se-evrodeputat", "text": "\r\n На конгреса си в Хелзинки \"Европейската народна партия\" избра Манфред Вебер за свой водещ кандидат за изборите за Европарламент през 2019 година.  \"ГЕРБ подкрепи Вебер. Той направи нужното, за да се извини и да обясни думите си. Премиерът Борисов направи изключително трезв анализ на всичко, което се случва в ЕС. Той лансира отдавна идеите си за справяне с няколко от проблемите на Европа, а сега се оказва прав. Той направи една от най-силните речи. Европа минава през един от най-трудните си моменти. Все по-трудно е да каже някой, че трябва да сме обединени и да търсим общото. Надявам се много скоро да влезем в \"Шенген\". Много колеги казват, че България е държана прекалено дълго на полусъединител\", отбеляза евродепутатът от ГЕРБ/ЕНП Андрей Новаков.  В студиото на \"Денят ON AIR\", той подчерта, че има държави в еврозоната, други не, едни са в „Шенген“, други не, едни подлежат на мониторинг, други не – очевидно има двоен аршин.  \"За да станеш част от клуба на най-богатите в еврозоната, трябва да си показал много търпение. Никой не иска криза като гръцката. Банковата ни система засега изглежда стабилна. Ако питате мен, България трябва да бъде приета в \"Шенген\" утре. Тези, които изтъкват недостатъците ни, трябва да направят мониторинг у нас. Уморих се България да бъде дежурният виновен. Дори имаме странното удоволствие да ни критикуват\", категоричен бе той.  По въпроса дали участието ни в ЕС е финансово изгодно, гостът уточни, че по груби сметки ще получим 4,5 пъти повече от това, което внасяме в евробюджета.  \"Ако внасяме 1 млрд. лв., ще получим 5 млрд. лева. Парите от еврофондовете няма да секнат. Ако искаме да бъдем нормална държава, то нека се държим нормално. Компаниите, които си позволяват да третират хората от Източна Европа, като второ качество хора – трябва да им се наложи много тежка глоба, а ако повторят – да им бъде отнето правото да продават в Източна Европа. Силата е в нас. Достатъчно е ние да си повярваме\", заяви Новаков пред Bulgaria ON AIR.", "date": "2018.11.09", "title": "Влизането в \"Шенген\" трябва да е скоро, надява се евродепутат"}
{"url": "https://www.bgonair.bg/bulgaria/2018-11-09/so-i-deset-npo-shte-rabotyat-za-podobryavane-na-patnata-bezopasnost", "text": "\r\n Столична община и 10 неправителствени организации ще работят съвместно за подобряване на пътната безопасност в София.  Създава се специална комисия, в която експерти и общински съветници ще обсъждат по-добрата организация и безопасност на транспорта в столицата. \"Съветът ще работи изцяло на обществени начела чрез участие в състава на различни видове органи с консултативни и управленски функции. За председател на Консултативния съвет е предложен заместник-кметът по транспорта, като аз се ангажирам да участвам на голяма част от заседанията\", обяви пред Bulgaria ON AIR Йорданка Фандъкова.", "date": "2018.11.09", "title": "СО и десет НПО ще работят за подобряване на пътната безопасност"}
{"url": "https://www.bgonair.bg/economy/2018-11-09/kolko-shte-struva-na-vseki-ot-nas-byudzhetat-za-sledvashtata-godina", "text": "Икономисти изчислиха, че разходната бележка на всеки български гражданин ще е е средно 6306. лв. Всеки може сам да изчисли своята лична данъчна бележка, като пресметне къде и как отива заработеното от него. Ето и конкретен пример: Месечно получавате брутно възнаграждение от 1160 лв, това са общо разходи за работодателя в размер на малко над 1380 лв. Не сте пушач и затова разходи по това перо нямате, не плащате и акциз. Изчислили сте, че месечно изпивате средно по три бутилки вино, за тях дължите данък от 3.99 лв. Средно за месеца зареждате около 120 л. пропан-бутан, данъците за гориво са ви около 60 лв. Остават ви около 750 лв. за месеца, от които обаче имате други разходи и не спестявате нищо. Сметката в края на месеца показва, че общо разходите на държавата от ваше име са 6 533. 88 лв", "date": "2018.11.09", "title": "Колко ще струва на всеки от нас бюджетът за следващата година?"}
{"url": "https://www.bgonair.bg/world/2018-11-09/tramp-s-udar-sreshtu-nelegalnite-migranti-v-sasht", "text": "Нелегалните мигранти, влезли през южната граница на Съединените щати, вече няма да имат право да подават молба за убежище. Това става ясно от съвместно становище на американските министерства на вътрешните работи и правосъдието.  По-рано президентът Доналд Тръмп се закани, че ще спре имиграцията, тъй като това е националният интерес на страната му. Очаква се скоро той да подпише и въпросния указ.  Досега американският закон позволяваше на мигрантите да подадат молба за убежище, независимо дали се намират на граничнопропускателен пункт, или вече са влезли в Щатите.  Правозащитни организации определиха планирания президентски декрет като неконституционен.", "date": "2018.11.09", "title": "Тръмп с удар срещу нелегалните мигранти в САЩ"}
{"url": "https://www.bgonair.bg/world/2018-11-09/ironichni-bilbordi-po-ulitsite-na-london-zaradi-brexit", "text": "Билборди с намигащия руски президент и надписи, свързани с Brexit, се появиха по улиците на Лондон. Техните автори се определят като \"агенти на руското военно разузнаване\", чиято цел е да получат признание за помощта си в референдума за Brexit.  Всъщност става дума за британски активисти, които призовават за разследване на кампанията преди допитването. Досега Великобритания не е открила доказателства за руска намеса в референдума, а Москва отрича да е играла каквато и да било роля.  Сред сатиричните билборди един отдава заслуженото и на бившия външен министър Борис Джонсън, който беше сред видните агитатори за излизане на Обединеното кралство от Европейския съюз.", "date": "2018.11.09", "title": "Иронични билборди по улиците на Лондон заради Brexit"}
{"url": "https://www.bgonair.bg/world/2018-11-09/zaginal-i-dvama-raneni-sled-ataka-s-nozh-v-tsentara-na-melbarn", "text": "\r\n Един човек е загинал, а двама са ранени след атака с нож в центъра на Мелбърн.  Първоначално полицията получава сигнал за горяща кола и изпраща и сапьорски екип. Когато служителите на реда пристигат на място, откриват мъжа, размахващ нож.  Те го прострелват, след което той е откаран в болница в тежко състояние. Австралийските власти засега отхвърлят версията тероризъм, но мотивите на нападателя са неизвестни. Центърът на града остава отцепен.", "date": "2018.11.09", "title": "Загинал и двама ранени след атака с нож в центъра на Мелбърн"}
{"url": "https://www.bgonair.bg/world/2018-11-09/hilyadi-sa-evakuirani-zaradi-golyam-gorski-pozhar-v-severna-kaliforniya", "text": "\r\n Голям горски пожар евакуира хиляди хора в Северна Калифорния. Огънят пламнал вчера и вече е изпепелил над 3 хиляди хектара гори.  Той е извън контрол заради духащите силни ветрове. Засега няма данни за жертви и пострадали, но има подпалени къщи.  Стихията затвори една от магистралите, а районът е обвит в гъст черен дим. Шофьори са били принудени да изоставят колите си и да бягат пеша. Хиляди хора са без ток. Код червен за опасност от пожари е издаден за цяла Северна Калифорния. Причината за пламването на огъня засега е неясна.", "date": "2018.11.09", "title": "Хиляди са евакуирани заради голям горски пожар в Северна Калифорния"}
{"url": "https://www.bgonair.bg/denqt-on-air/2018-11-09/globalniyat-pakt-za-migratsiya-na-oon-nova-opasnost-za-evropa-smyata-angel-dzhambazki", "text": "\r\n Австрия няма да подпише изготвеното от ООН световно споразумение за безопасна и законна миграция. Правителството на Себастиян Курц е против текстове в споразумението, които предвиждат членове на семействата на мигранти да пристигат от чужбина, мигрантите да получават образование и здравни услуги, както и да се преселват хора, които страдат от промените в климата. САЩ, Унгария и Австралия също отхвърлиха споразумението, което беше прието по принцип през юли от всички 193 страни членки на ООН. Окончателното подписване на документа е предвидено да стане през декември. Договорът не е задължаващ, а българският евродепутат Ангел Джамбазки каза, че е този документ потвърждава опасенията му, че се опитва да се легализира миграцията, подобен термин се вкарва и той сега иска групата на \"Обединени патриоти\" да излезе с общо становище и да настоява в Министерския съвет България също да не подписва този договор. , настоя Джамбазки в студиото на  . Той беше категоричен, че това застрашава българския национален интерес. Джамбазки каза още, че такова нашествие би застрашило устоите на страната ни и тези на Европейския съюз. , попита Ангел Джамбазки от ефира на Евродепутатът е категоричен още, че скандалът с Държавната агенция за българите в чужбина е атака срещу ВМРО и се аргументира, като обясни, че българското гражданство се получава след няколко проверки, а агенцията издава само един документ за това. Джамбазки подчерта, че зад тази атака стои ДПС.", "date": "2018.11.09", "title": "Глобалният пакт за миграция на ООН - нова опасност за Европа, смята Ангел Джамбазки"}
{"url": "https://www.bgonair.bg/world/2018-11-09/streletseat-ot-kaliforniya-bivsh-voenen-stradasht-ot-posttravmatichen-stres", "text": "\r\n Бившият военен, който застреля 12 души в дискотека в Калифорния вчера, вероятно е страдал от посттравматичен стрес. Това съобщиха американските власти.  28-годишният Иън Дейвид Лонг нахлу в бар в предградие на Лос Анджелис и откри огън срещу танцуващите студенти, след което се самоуби. Той е използвал пистолет, на който е монтирал приспособление за бърза стрелба. Лонг е служил в морската пехота като картечар и е бил в Афганистан.  През април тази година полицията е извикана в дома му заради сигнал за буйство. Тогава психолози го разпитват, но преценяват, че състоянието му не налага по-сериозни мерки.  Градчето, където се разигра трагедията, е в шок, тъй като е смятано за едно от най-безопасните в Съединените щати. Десетки хора излязоха на улицата, за да изпратят в последния му път убития при престрелката заместник-шериф. А стотици се наредиха на опашки, за да дарят кръв за ранените.", "date": "2018.11.09", "title": "Стрелецът от Калифорния - бивш военен, страдащ от посттравматичен стрес"}
{"url": "https://www.bgonair.bg/world/2018-11-09/chestvame-godishnina-ot-padaneto-na-berlinskata-stena", "text": "Днес не само Германия отбелязва падането на Берлинската стена. Нейното събаряне слага край на разделението и дава началото на рухването на \"Желязната завеса\".  Най-известният символ на Студената война – 106 километра бетон, 66 км бодлива тел и над 300 наблюдателни кули. Най-малко 200 души са загинали в опит да я преминат.  Протестите срещу разделението достигат кулминацията си в нощта на 9 ноември 1989 година. Под натиска на хората, войниците дори отварят вратите.  Много от късовете от Берлинската стена са откупени след разрушаването ѝ. Някои се намират в САЩ, например в корпорацията \"Майкрософт\", в щабквартирата на ЦРУ и на други места. На 16 май 2006 г. сегмент от историческия символ е подарен на България.", "date": "2018.11.09", "title": "Честваме годишнина от падането на Берлинската стена"}
{"url": "https://www.bgonair.bg/bulgaria/2018-11-09/godinata-v-koyato-televiziya-alma-mater-stana-izvestna-no-sas-skandal", "text": "\r\n Ръководството на Софийския университет отказа да се разграничи от скандалния клип на студентската телевизия \"Алма Матер\". В него директорът ѝ Башар Рахал призовава студентите да се явят на национален кастинг, за да станат известни, а след това сладострастно оглежда секретарката си.  \"Ако ти се става известен, яви се на национален кастинг. Ето - Цвети вече стана известна\". Така студентската телевизия към Софийския университет набира кадри. Башар Рахал заяви, че е обвинен в сексизъм, а е ставало въпрос за сарказъм. Студентите обаче са на мнение, че не е сарказъм, а подигравка. За новия директор на телевизията обаче клипът е успешен. Целта беше достигната, стана скандал , стана интересно, коментира Башар Рахал. Според студенти е нормално нещо такова да се случи, когато сложат актьор за ръководител на телевизия. Те смятат посланието за неморално. \r\nПопулярният сценарист Теньо Гогов е автор на текста и споделя, че видеото е просто шега. Тя обаче не се възприема и от преподавателите във факултета.  \"Преди да се тръгне на такъв кастинг, трябваше да се види какви интереси и потребности имат, какво искат да гледат, къде го гледат\", заяви пред Bulgaria ON AIR бившият директор на телевизия \"Алма Матер“ доц. Светлана Божилова. Доцент Ефрем Ефремов сподели, че нито един от преподавателите, включително и деканът не е гледал видеото преди това. Той определи клипа като пошъл и неуспешен. Деканът доцент д-р Теодора Петрова е председател на програмния съвет на студентската медия, в чийто състав влизат трима представители от журналистическия факултет, двама от които твърдят, че са разбрали, че са членове в последния момент. \r\nЧаст от преподавателите намират клипа за сексистки и се разграничават от него, като припомнят, че факултетът няма власт над телевизията. В същото време обаче студентите по журналистика не могат да използват студиото на \"Алма Матер“, защото телевизията е отделно звено в администрацията на университета.", "date": "2018.11.09", "title": "Годината, в която телевизия \"Алма Матер\" стана известна, но със скандал"}
{"url": "https://www.bgonair.bg/bulgaria/2018-11-09/zrelishtna-katastrofa-v-ruse-kola-se-kachi-na-trotoara-i-izkoreni-darvo", "text": "Kaтастрофа в центъра на Русе - кола се качи на тротоара и изкорени дърво. Според очевидци лек автомобил подал мигач за завой наляво. В последния момент водачът променил намерението си и продължил направо. \r\nЗа да не го удари, колата зад него рязко свила към тротоара. Съборила пътен знак, изкоренила дърво и се преобърнала , удряйки паркиран автомобил. \r\nЗа щастие, в този момент на тротоара и велосипедната алея не е имало хора. Няма пострадали.", "date": "2018.11.09", "title": "Зрелищна катастрофа в Русе: Кола се качи на тротоара и изкорени дърво"}
{"url": "https://www.bgonair.bg/bulgaria/2018-11-09/okonchatelno-aleksey-petrov-e-opravdan-po-deloto-oktopod", "text": "Бившият съветник в ДАНС Алексей Петров окончателно е оправдан по знаковото дело \"Октопод\". Решението е на Специализирания наказателен съд.  Обявен за невинен е и соченият за дясна ръка на бизнесмена - Антон Петров - Хамстера.  Заедно с още няколко души Петров беше обвинен за участие в организирана престъпна група за рекет и изнудване, както и за разгласяване на държавна тайна. Делото започна през 2010 година, когато бившият съветник в ДАНС беше показно задържан в дома си. Тогава Петров определи ареста като \"политическа репресия\".", "date": "2018.11.09", "title": "Окончателно: Алексей Петров е оправдан по делото \"Октопод\""}
{"url": "https://www.bgonair.bg/bulgaria/2018-11-09/vapreki-referenduma-i-vota-na-25-miliona-dushi-partiynite-subsidii-ostavat-sashtite", "text": "\r\n ве години изминаха от проведения референдум, на който над 2,5 милиона души гласуваха за намаляване на партийната субсидия на 1 лев за глас, но в Закона за държавния бюджет и за 2019 година те остават 11 лева.  Националното допитване през 2016 година не събра необходимият брой участници, за да бъде резултатът задължителен, но веднага след него основните политически играчи се обявиха за по-малко пари за партиите, но все още парите са същите.  Малко над 31 милиона лева са отделени в държавния бюджет са отделени за политическите партии. И управляващите не смятат да я намаляват, а обявиха, че са били и преди това против такава промяна, и че на политическите сили са им необходими легални доходи, за да не са зависими. Опозицията също не се възпротиви на решението за субсидиите.  Макар че след референдума БСП бяха съгласни да получават по-малко пари, сега такова предложение няма.  Бюджетът вероятно ще влезе за второ гласуване в пленарната след две седмици. Дотогава депутатите имат възможност все пак да внесат предложения за по-малки субсидии.", "date": "2018.11.09", "title": "Въпреки референдума и вота на 2,5 милиона души - партийните субсидии остават същите"}
{"url": "https://www.bgonair.bg/bulgaria/2018-11-09/fondat-za-lechenie-na-detsa-kam-nzok-krachka-napred-spored-ananiev", "text": "\r\n Преминаването на Фонда за лечение на деца към здравната каса е крачка напред. Това каза в парламента здравният министър Кирил Ананиев и уточни, че така разховането на парите ще бъде прозрачно. Бившият директор на фонда д-р Тинка Троева, обаче, се съмнява в добрата работа на фонда, след като премине към касата.", "date": "2018.11.09", "title": "Фондът за лечение на деца към НЗОК - крачка напред според Ананиев"}
{"url": "https://www.bgonair.bg/bulgaria/2018-11-09/pak-agresivni-shofyori-v-nasreshtnoto", "text": "Шофьор влиза в еднопосочна улица и вижда как автомобил кара в насрещното движение. Той обаче отказва да се премести. Водачът, който се движи в посоката на движението, също не дава на заден ход.   ", "date": "2018.11.09", "title": "Пак агресивни шофьори в насрещното "}
{"url": "https://www.bgonair.bg/bulgaria/2018-11-09/protest-v-kalofer-s-nastoyavane-vsyako-kmetstvo-da-ima-garantiran-byudzhet", "text": "\r\n Кметовете на малките населени места и жителите на Калофер протестираха тази сутрин в града. Те настояват всяко кметство да има гарантиран бюджет, а със закон държавата да задължи кметовете на общини да превеждат в пълен размер средствата.  Преди месец кметовете излязоха на мълчалив протест и дадоха едномесечен срок на държавата да бъдат извършени законодателни промени. А за утре бяха планирали протест и в София.  В крайна сметка заявиха, че го отменят, защото премиерът Бойко Борисов ще се срещне с техни представители в понеделник.", "date": "2018.11.09", "title": "Протест в Калофер с настояване всяко кметство да има гарантиран бюджет"}
{"url": "https://www.bgonair.bg/bulgaria/2018-11-09/burgaskiyat-sad-otkaza-porachkata-za-razpit-na-balgarskite-granichari", "text": "\r\n Районният съд в Бургас отказа да изпълни международната поръчка за разпит на българските граничари и отказа правна помощ на турския Наказателен съд в Къркларели.  Мотивът е, че независимата съдебна власт смята четиримата бургазлии за невинни и водения процес в Турция за груба намеса в българския суверенитет.  Според магистратите, ако молбата за правна помощ бъде изпълнена, ще бъде нарушено правото на всеки един да не бъде съден два пъти за едно и също престъпление.  Припомняме, че съдът призна четиримата граничари за невинни още преди 10-ина години. Независимо от решението на Българския съд обаче, производство в Турция ще бъде проведено.  В Бургаския районен съд изслушват българските гранични полицаи, които Турция обвинява в убийството на рибар бракониер.  Инцидентът стана на български териториални води през 2008 г., когато по време на работа, граничарите прострелват смъртоносно бракониер - нарушител край Резово. Още през 2014 г. Съдът за правата на човека в Страсбург обяви нашите граничари за невинни. ", "date": "2018.11.09", "title": "Бургаският съд отказа поръчката за разпит на българските граничари"}
{"url": "https://www.bgonair.bg/bulgaria/2018-11-09/nay-golyamata-targovska-veriga-u-nas-spira-da-prodava-balgarski-spanak", "text": "\r\n Най-голямата търговска верига у нас спира продажбата и доставките на пресен български спанак след случая с попаднал в зеленчука татул. Мярката е превантивна, а всички, които се опасяват, че са купили от отровния спанак, могат да го върнат обратно в магазина. След като такъв беше открит в магазин в Костинброд и хипермаркет в Търговище, сигнал и на потребител от Хасково. След извършена проверка на Агенцията по безопасност на храните опасният спанак не е открит в търговската мрежа в града.  ", "date": "2018.11.09", "title": "Най-голямата търговска верига у нас спира да продава български спанак"}
{"url": "https://www.bgonair.bg/bulgaria/2018-11-09/sadat-v-burgas-izslushva-granicharite-obvineni-ot-turtsiya-v-ubiystvo", "text": "Българските граничари, които Турция обвинява в убийството на рибар бракониер, ще бъдат изслушани в Районния съд в Бургас.  Делото е насрочено за днес, след като предишното заседание беше отложено, за да могат четиримата да се запознаят с материалите по делото и да предоставят доказателства в своя защита.  Инцидентът стана на български териториални води през 2008 г., когато граничарите, изпълнявайки служебните си задължения и пазейки българската граница, прострелват смъртоносно бракониер нарушител край Резово.  Турция води дело срещу българите с мотива, че деянието е извършено на турски плавателен съд, тоест на турска територия.  Събраните доказателства от Районния съд в Бургас ще бъдат изпратени на турската страна.  Още през 2014 г. Съда за правата на човека в Страсбург обяви нашите граничари за невинни.", "date": "2018.11.09", "title": "Съдът в Бургас изслушва граничарите, обвинени от Турция в убийство"}
{"url": "https://www.bgonair.bg/bulgaria/2018-11-09/protivopozharen-avtomobil-katastrofira-v-blagoevgrad-nyama-postradali", "text": "\r\n Противопожарен автомобил катастрофира минути, след като огнеборците загасиха среднощен пожар в къща в село Лютово.  След потушаването на пламъците, колата тръгва да се изкачва по много стръмен черен път. Вероятно заради проблем със спирачките, автомобилът започва да се движи назад.  Шофьорът успява да скочи в движение. Автомобилът се движи още стотина метра, преди да се удари в дърво и да се обърне. Пострадали няма. Автомобилът е 12-годишен, до този момент не е показвал дефекти.", "date": "2018.11.09", "title": "Противопожарен автомобил катастрофира в Благоевградско – няма пострадали"}
