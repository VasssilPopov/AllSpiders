{"url": "https://www.bgonair.bg/world/2019-04-10/ot-ryanair-ne-dopusnaha-bezhanets-do-samoleta", "text": "Палестински бежанец не бил допуснат до борда на самолет на Ryanair. Иед ел-Багхади трябвало да пътува за пресконференция от Германия до Ирландия. Той често се чувствал притеснен, когато е на територията на летище. Не защото е направил нещо грешно, а защото още го преследва кошмарът от онези 26 дни, които прекарал затворен на летищата в Обединените Арабски Емирства, когато собствената му държава се отрекла от него. Но пътуването му до Ирландия също не минало безпроблемно, научи   . Багхади трябвало да хване полет FR8557 на Ryanair от берлинското летище \"Шьонефелд“ в 11 сутринта. Мъжът бил на гейта точно на време, но не бил допуснат до полета. А причината? Багхади е бежанец. \"Диктаторите не ме пречупиха, една авиолиния няма да успее“, обяснява мъжът пред Independent. Той е норвежки гражданин, а в ръцете си държи документ, изваден от Норвегия, който му позволява да пътува по законите на Женевската конвенция. Ясна причина защо няма да бъде допуснат на самолета, Багхади не получава. Екипът на Ryanair му казва, че \"супервайзорът им е зает в момента“. Палестинецът с норвежко гражданство веднага се оплаква в Twitter: “Сайтът на ирландското правителство казва, че мога да летя. Но Ryanair твърди, че не мога. Ако ме обичате, вдигнете малко шум!“ По-късно Багхади добавя: \"Чакам супервайзорът, който очевидно се бави, надявайки се, че ще си тръгна или просто ще изпусна полета.“ Разбира се, Ryanair публично се извини на Багхади в социалните мрежи, на което той отговори с „Майната ви“. За инцидента, авиокомпанията обвини свой служител в Берлин, който направил грешка и осигури нов полет за палестинеца. За причиненото неудобство, мъжът ще получи и 250 долара обезщетение. Снимка: Pixabay  ", "date": "2019.04.10", "title": "От Ryanair не допуснаха бежанец до самолета"}
{"url": "https://www.bgonair.bg/economy/2019-04-10/stranata-ni-ne-osiguryava-adekvaten-dostap-do-zhilishta-na-nuzhdaeshtite-se-sochi-statistika", "text": "България не изпълнява задоволително ангажиментите си по международни споразумения за осигуряване на адекватен достъп до жилища. Общините нямат жилищен фонд и финансови ресурси, с които да осигурят алтернативно настаняване на нуждаещите се, а бедните квартали често са неурегулирани и без необходимата инфраструктура. Това стана ясно по време на Третия национален жилищен форум, организиран от \"Хабитат България“. \"Проектът на национална жилищна стратегия, който беше публикуван за обществено обсъждане, не адресираше истинските проблеми на т. нар. сегрегирани зони. Надявам се в подобрената версия на документа да намерим отговор на въпроса как ще решим жилищните проблеми на хората, които живеят в тези зони, и как да преодолеем бедността“, каза Даниела Ушатова от Националното сдружение на общините в Република България (НСОРБ), цитирана от  Според нея все повече хора се стремят да живеят в градовете и това обуславя недостига на добри, достъпни и адекватни жилища за всички. „Общините не може да бъдат оставени сами при разрешаването на проблемите пред жилищното настаняване. Държавата трябва да създаде ясната рамка и достатъчно инструменти, с които да се прилагат ефективни политики на място, които да отговарят на очакванията на хората“, смята Ушатова. Като положителна стъпка в усилията за урегулиране на незаконните квартали тя посочи, че всички български общини вече са изработили нови устройствени планове, които трябва да създадат основата за развитие на населените места. Следващата стъпка на подкрепа на държавата към общините и хората, живеещи в неурегулирани квартали, според Ушатова трябва да е подготовката на достатъчно гъвкави инструменти за включването на тези зони в регулационните планове и подкрепа за изработването на подробни устройствени планове, така че да бъдат запазени жилищата, отговарящи на съответните норми. Според Никола Мобек, аташе по институционално и техническо сътрудничество в посолството на Франция у нас, за бедните квартали в България не се знае почти нищо, а това е от основно значение преди да се пристъпи към разработването на стратегии. Той даде пример с Франция, където съществуват бази данни, описващи зоните на бедност в различните общности и квартали, и посъветва да се създаде такава база и у нас, за да има яснота къде са съсредоточени бедните квартали и какво е актуалното им състояние. Според него властите на национално равнище трябва да прилагат стратегиите за осигуряване на достъп до жилище, а не всяка община самостоятелно. В глобален план ООН си поставя за цел до 2030 г. да бъде осигурен достъп до адекватни и сигурни жилища на всички хора в света. Минчо Бенов, национален директор на „Хабитат България“, цитира данни, според които между 2000 г. и 2014 г. делът на градското население, което живее в гета, е намалял от 28,4% на 22,8%, но като абсолютен брой то се е увеличило от 807 млн. на 883 млн. души. „Това означава, че проблемът в глобален план се задълбочава и все повече хора живеят в нерегламентирани квартали и градски гета“, отбеляза той. По данни на Световната банка 50% от дълготрайните материални активи в света са жилища. Според нейни изчисления стойността на т. нар. активи на бедните, или мъртви активи – незаконни жилища, които са извън стопанския оборот, възлиза на 10 трлн. долара. Освен това до 2030 г. се очаква да възникнат 1393 града с население над 500 хил. души, а в същия период 3 млрд. души ще се присъединят към средната класа, която ще достигне 5 млрд. души в глобален план. \"Това допълнително оказва натиск върху градовете, тъй като средната класа търси възможност за по-добра социално-икономическа реализация и достъп до разнообразна инфраструктура\", посочи Бенов.  Той цитира различни изследвания, според които за да бъде удовлетворена нуждата от жилища в глобален план до 2030 г., е необходимо да бъдат строени 96 150 жилища всеки ден, а необходимите финансови ресурси достигат между 3 и 5 трлн. долара на година. „Явно е, че целта за адекватно и достъпно жилище за всеки е много амбициозна, а осъществяването й ще бъде сериозно предизвикателство\", смята Бенов.", "date": "2019.04.10", "title": "Страната ни не осигурява адекватен достъп до жилища на нуждаещите се, сочи статистика"}
{"url": "https://www.bgonair.bg/sutreshen-blok/2019-04-10/mrz-kara-horata-da-byagat-v-chuzhbina-tvardi-rositsa-radoeva", "text": "\r\n Стартова заплата от 7 000 лв. за IT специалист! Гладът за такива кадри се оказва най-сериозен. Търсене има и за работници за предстоящия летен сезон – там проблемът е, че възнагражденията не привличат кадри.   \"Много международни компании навлязоха в България. Високите заплати от 7-14 хиляди лева са за старши специалисти. Да, има такива заплати в България. Минималната работна заплата (МРЗ) се повиши на 560 лв. Това е абсолютно непосилна заплата. Най-ниската в ЕС е нашата. Това кара хората да бягат в чужбина. Все повече хора търсят работа чрез препоръки. На пазара все повече хора използват \"дизайнерски\" автобиографии, за да кандидатстват за работа. В бъдеще \"меките умения\" ще имат повече значение\", обясни мениджърът на сайта   Росица Радоева в \"България сутрин\".  Според икономиста от КНСБ Любослав Костов високите заплати, подобни на тези за старши IT специалисти, са все още изключение.  \"Надявам се статистиката да расте. Разходите на работодателите за 1 час работа са в пъти повече в сравнение с еврозоната. Има голямо несъответствие между това, което се преподава в университетите и това, което се търси от работодателите. Хората си търсят работа чрез познати и чрез онлайн платформи. Все повече хора работят в сектор \"Услуги\". Все повече хора работят за малко пари\", уточни той пред Bulgaria ON AIR.  Харесайте ни във Facebook ", "date": "2019.04.10", "title": "Ниската минимална заплата карала българите да бягат в чужбина"}
{"url": "https://www.bgonair.bg/denqt-on-air/2019-04-10/po-vazhnite-grabezhi-sa-tezi-ot-zdraveopazvaneto-i-obrazovanieto-zayavi-mareshki", "text": "\r\n Скандалите покрай евроизборите и апартаментите на властта не стихват. Валери Симеонов дори загатна за искането на оставка на Борисов, а Корнелия Нинова обвини управлението в кражба на 10,1 милиарда лева от държавата. Възможно ли е да има предсрочни избори и нужни ли са те? Отговорите на тези въпроси пред Bulgaria ON AIR дава лидерът на \"Воля\" Веселин Марешки. Той не спести критиките си по адрес на лидерите на ВМРО и НФСБ Красимир Каракачанов и Валери Симеонов. \"Те никога няма да пуснат властта, защото никога повече няма да помиришат власт\", посочи той. По думите му на фона на тази ситуация, в която десните са тотално разпокъсани, само четири партии ще влязат в европарламента и една от тях ще бъде \"Воля\". Той допълни, че при тези обстоятелства ще имат най-малко двама евродепутати. Марешки беше категоричен, че партията му ще защити интересите на българските граждани и няма да допусне, когато се решава съдбата на стотици хиляди българи, някой роден депутат да проспива този момент. Относно борбата с корупцията по високите етажи лидерът на \"Воля\" заяви: \"Самата среща при президента беше един грозен опит президентската институция да бъде употребена като PR кампания на БСП, а лично президентът да бъде представен в ролята на личен PR на Корнелия Нинова\". Марешки посочи, че най-малкият проблем на българите са закупените от управляващите апартаменти. Според него много по-важни са грабежите в здравеопазването и образованието. И допълни, че в парламента не са усетили липсата на Цветанов и ще се справят и без него. \"Воля\" е алтернативата на 30-годишното статукво\", отсече в заключение политикът.", "date": "2019.04.10", "title": "Марешки: Апартаментите на властта са най-малкият проблем на българите"}
{"url": "https://www.bgonair.bg/economy/2019-04-10/kevr-nyama-da-ima-drastichno-uvelichenie-na-tsenata-na-toka", "text": "\r\n Няма да има драстично увеличение на цената на тока, увери пред Bulgaria ON AIR председателят на КЕВР Иван Иванов. \r\nТова се случва въпреки заявеното от НЕК желание за скок на цената от 20 процента. \"Увеличението на цената ще бъде в рамките на годишната инфлация\", допълни Иванов.  Харесайте и страницата ни във Facebook ", "date": "2019.04.10", "title": "КЕВР: Няма да има драстично увеличение на цената на тока"}
{"url": "https://www.bgonair.bg/bulgaria/2019-04-10/samoletat-s-koyto-premierat-letya-za-bryuksel-spukal-guma-pri-katsaneto", "text": "\r\n Самолетът, с който премиерът Бойко Борисов е летял за срещата в Брюксел, е спукал гума при кацането, съобщи самият премиер преди извънредното заседание на европейските лидери за поредното решение за Brexit . \r\nСтава въпрос за технически проблем. Няма пострадали лица на борда. Това не е първият инцидент с правителствения \"Фалкон\". \"Много са ни добри пилотите, това ни е спасило\", коментира Борисов. По отношение на обсъждането за срока за излизането на Великобритания от ЕС той заяви: \"Аз съм \"за“ да се удължи срокът за Brexit, но трябва да имаме всички гаранции, иначе ще стане голям хаос\". По думите на премиера нито една от двете страни не е привърженик на твърд Brexit. \"В петък ще настане шок и ужас, ако срокът за Brexit не се удължи. И виновни ще сме ние“, коментира премиерът. В отговор на въпрос какво значение за България би имало удължаването с година, година и половина на срока за Brexit, Борисов уточни:  \"При всички случаи е по-добре отколкото в петък да затворят границата, има два дни\". \r\nПремиерът коментира и поредицата от оставки в страната.  \"Очаквам и от другите оставки. Те ни гледат сеира. Знакови фигури подават оставки при нас, накрая излизат с цялата си наглост и казват, че оставките не били нищо. Подайте и вие като нас оставки и след това ще говорим и по другите теми\", призова той. \r\n Снимка: Димитър Кьосемарлиев (Bulgaria ON AIR) Харесайте и страницата ни във Facebook ", "date": "2019.04.10", "title": "Самолетът, с който премиерът летя за Брюксел, спукал гума при кацането"}
{"url": "https://www.bgonair.bg/bulgaria/2019-04-10/sled-boya-v-magazin-v-gabrovo-zhiteli-na-grada-izlyazoha-na-protest", "text": "\r\n Напрежение и протести в Габрово тази вечер. Поводът е нападението над служител в магазин от трима роми. Стотици жители на Габрово се събраха пред сградата на общината в центъра на града и настояха за справедливи наказания за ромите, които в неделя пребиха продавача Венцислав Иванов. По-късно обаче протеста прерасна в шествие, което стигна до Окръжния следствен отдел в града. Стигна се до напрежение пред сградата, при които протестиращи искаха да минат през входа.  След това протестиращите се отправиха към ромската махала, където бяха чупени прозорци на къщи. Харесайте и страницата ни във Facebook ", "date": "2019.04.10", "title": "След боя в магазин в Габрово: Жители на града излязоха на протест"}
{"url": "https://www.bgonair.bg/bulgaria/2019-04-10/prirodozashtitnitsi-gotovi-za-protesti-ako-badat-izvadeni-teritorii-ot-natura-2000", "text": "\r\n Природозащитници недоволни от идеята на министъра на околната среда и водите Нено Димов, да бъдат извадени определени местности от защитата на екологичната мрежа \"Натура 2000\". Според Димов в нея влизат прекалено много територии. Екозащитниците не изключват, ако се стигне до такова решение да има протести. Харесайте страницата ни във Facebook ", "date": "2019.04.10", "title": "Природозащитници готови за протести, ако бъдат извадени територии от \"Натура 2000\""}
{"url": "https://www.bgonair.bg/lyubopitno/2019-04-10/kompaniyata-speys-eks-izstrelva-nov-telekomunikatsionen-satelit", "text": "Американската частна космическа компания \"Спейс екс\" се подготвя за изстрелването на нов телекомуникационен сателит. Предвижда се стартът да бъде от историческата площадка 39А на космодрума на Космическия център \"Кенеди\" в Кейп Канаверал, щата Флорида. Оттам НАСА изпрати пилотираните мисии към Луната по програмата \"Аполо\", както и много совалки, включително последната – Атлантис. Очаква се сателитът \"Арабсат\" да осигурява високоскоростна интернет връзка и други комуникационния услуги за района на Близкия изток и Северна Африка през следващите 15 години. Харесайте ни във Facebook ", "date": "2019.04.10", "title": "Компанията \"Спейс екс\" изстрелва нов телекомуникационен сателит"}
{"url": "https://www.bgonair.bg/world/2019-04-10/evroliderite-razglezhdat-molbata-na-mey-za-otlagane-na-brexit-do-30-yuni", "text": "Извънреден Европейски съвет в Брюксел. Лидерите на 27-те страни членки днес имат само една точка за обсъждане в дневния си ред – отлагането на Brexit, което ще поиска Тереза Мей.  Вчера британските депутати подкрепиха молбата на премиера да поиска отсрочка на развода между Лондон и Брюксел до 30 юни.  В писмо до участниците в днешната извънредна среща на върха председателят на Европейския съвет Доналд Туск предложи Великобритания да получи отсрочка до една година за напускането на Европейския съюз.  \"Досегашният ни опит, както и разделението в британския парламент, показват, че е малко вероятно одобрението на постигнатото споразумение между Европейския съюз и Лондон да приключи до юни\", аргументира се Туск в писмото до евролидерите Харесайте страницата ни във Facebook ", "date": "2019.04.10", "title": "Евролидерите разглеждат молбата на Мей за отлагане на Brexit до 30 юни"}
{"url": "https://www.bgonair.bg/world/2019-04-10/dalay-lama-e-priet-v-bolnitsa-v-nyu-delhi", "text": "Далай Лама е приет в болница в Ню Делхи. Духовният лидер на Тибет е с инфекция на белите дробове, но в стабилно състояние. Той ще остане няколко дни в лечебното заведение за наблюдение. Според говорителя на 83-годишния Далай Лама, той е намалил пътуванията си през изминалата година, за да се грижи за здравето си. Обикновено, духовният водач прекарва няколко месеца от годината в пътувания по света, за да проповядва будизъм и да привлече вниманието към борбата на тибетците за по-голяма свобода в Китай. Харесайте и страницата ни във Facebook ", "date": "2019.04.10", "title": "Далай Лама е приет в болница в Ню Делхи"}
{"url": "https://www.bgonair.bg/world/2019-04-10/izborite-v-izrael-sa-vse-oshte-bez-yasen-pobeditel", "text": "\r\n Управляващата дясна партия \"Ликуд\" на Бенямин Нетаняху спечели парламентарните избори в Израел. Победата осигурява на премиера рекордния пети мандат начело на страната.  \"Ликуд\" взема 37 депутатски места в 120-местния Кнесет, а центристката партия \"Синьо и бяло\" на генерала от резерва Бени Ганц получава 36 депутати.  Въпреки че нито една партия не получава мнозинство в парламента, според анализатори Нетаняху има силни позиции да състави коалиционно правителство с десни фракции. Харесайте ни във Facebook ", "date": "2019.04.10", "title": "Бенямин Нетаняху спечели изборите в Израел за пети път!"}
{"url": "https://www.bgonair.bg/world/2019-04-10/balgariya-bi-se-prisaedinila-kam-konsensus-za-otlagane-na-brexit", "text": "България би се присъединила към консенсус за отлагане на датата на оттегляне на Обединеното кралство от ЕС с ясната цел за постигане на \"систематичен“ Brexit.  Искането за отлагане следва да бъде ясно аргументирано от британската страна. Тази позиция ще защити страната ни в заседанието на Европейския съвет, което ще се проведе днес, 10 април 2019 г. в Брюксел.  В него участие ще вземе министър-председателят Бойко Борисов. На заседанието лидерите на държавите членки ще обсъдят актуалното състояние на преговорите с Великобритания. Правителството одобри позицията на България за участие в Съвета на днешното си заседание, съобщават от пресцентъра на кабинета. Нашата страна отстоява координирания подход на държавите членки във всички възможни сценарии на преговорите, като смята, че Споразумението за урегулирано оттегляне и предвиденият в него преходен период са най-добрият вариант, който ще даде достатъчно време за адаптиране на гражданите и бизнеса за условията след оттеглянето на Обединеното кралство, посочва се в съобщението. Българските институции вече работят по Плана за Brexit без сделка. С друго свое решение от днес Министерският съвет прие доклад за изпълнението на Плана за действие на Република България при оттегляне на Обединеното кралство от ЕС без споразумение. Повече по темата четете на  . Харесайте и страницата ни във Facebook ", "date": "2019.04.10", "title": "България би се присъединила към консенсус за отлагане на Brexit"}
{"url": "https://www.bgonair.bg/world/2019-04-10/plazh-na-tenerife-zaprilicha-na-smetishte", "text": "Един от най-популярните плажове на испанския остров Тенерифе е заприличал на сметище. Причината - той е покрит с голямо количество пластмасови отпадъци, донесени от Атлантическия океан. Местните разказват, че ежедневно на крайбрежието се появяват стотици нови боклуци. Всяка година в океана попадат над 8 милиона тона пластмаса. А експерти предупреждават, че скоро в океаните ще плуват повече пластмасови отпадъци, отколкото морски животни.", "date": "2019.04.10", "title": "Плаж на Тенерифе заприлича на сметище"}
{"url": "https://www.bgonair.bg/world/2019-04-10/prolivnite-dazhdove-v-rio-de-zhaneyro-vzeha-tri-zhertvi", "text": "Най-малко 10 жертви взе мощната буря с проливни дъждове, които се изливат от началото на седмицата над Рио де Жанейро. В града е обявено бедствено положение. Пороят повлече хора и коли по улиците, събори дървета и прекъсна електричеството. Училищата и държавните учреждения са затворени. Според синоптиците само за денонощие над бразилския мегаполис се е изляло количество дъжд, което е три пъти над средните норми за валежи през април. Това е втората мощна буря, която удря Рио де Жанейро за последните два месеца. Стихията през февруари взе седем жертви. Харесайте ни във Facebook  .", "date": "2019.04.10", "title": "Най-малко 10 са жертвите на проливните дъждове в Рио де Жанейро"}
{"url": "https://www.bgonair.bg/world/2019-04-10/plamatsi-obhvanaha-chast-ot-nebostargach-v-bankok-pone-trima-sa-zaginalite", "text": "\r\n Огнена стихия избухна в небостъргач в тайландската столица Банкок. Най-малко 3 души са загинали, а други седем са ранени. В сградата се помещават хотел, търговски център и редица офиси. Пожарът е овладян преди да обхване по-голямата част от небостъргача. Властите са евакуирали хората, които се намирали в сградата по времето на инцидента. Не са ясни причините за пожара, започнато е разследване. Харесайте и страницата ни във Facebook ", "date": "2019.04.10", "title": "Пламъци обхванаха част от небостъргач в Банкок. Поне трима са загиналите."}
{"url": "https://www.bgonair.bg/direktno/2019-04-10/bezkritichno-spodelyame-informatsiya-ot-sotsialnite-mrezhi", "text": "\r\n Безкритично споделяме информация в социалните мрежи, без да се замисляме какво стои зад нея. Коментарът е на ПР специалиста Александър Христов по повод статус във Facebook, който призова да се събират дрехи и храна за малко дете. Масово децата споделят скандални клипове или такива с насилие. Това според тях е начинът да станат известни, смятат Матей Генчев,Симона Милушева и Йордан Босев. Те са част от екипа, който стои зад най-новия български филм \"Бягай\", чиято премиера е на 12 април. Още за филма вижте във видеото. В предаването   по   ви срещаме с български спелеолози върнали се от Израел.        ", "date": "2019.04.10", "title": "Безкритично споделяме информация от социалните мрежи, твърди ПР специалист"}
{"url": "https://www.bgonair.bg/denqt-on-air/2019-04-10/zam-predsedatelyat-na-vmro-izborite-byaha-vazmozhnost-da-zarabotim-kato-koalitsiya", "text": "\r\n Изтече крайният срок за подаване на заявление за регистрация в Централната избирателна комисия на партиите и коалициите, за Европейските избори на 26 май. След 5 дни изтича и срокът за регистрация на инициативни комитети. Ден преди изтичането на срока, ВМРО се регистрираха и официално отиват самостоятелно на избори. Това, че \"Атака\", ВМРО и НФСБ няма да са \"Обединени патриоти\" на битката за местата в Европейския парламент, не значи, че коалицията им в българското Народно събрание ще се разпадне. Това коментира в студиото на   заместник-председателят на ВМРО доц. Милен Михов. , заяви доц. Михов пред . Заместник-председателят на ВМРО каза, че лидерът на НФСБ Валери Симеонов е поставил сериозно условие за явяването на двете политически формации заедно и ВМРО е трябвало да избират с кого, срещу кого, което според доц. Милен Михов противоречи на техните идеи. , каза депутатът. Доц. Милен Михов коментира също случая от Габрово и побоя, който роми нанесоха на продавач в денонощен магазин в града. Според заместник-председателя на ВМРО този случай показва реалности и подчерта, че вече се прилагат мерки от стратегията на Красимир Каракачанов за интеграция на ромите. Харесайте и страницата ни във Facebook ", "date": "2019.04.10", "title": "Зам.-председателят на ВМРО: Изборите бяха възможност да заработим като коалиция"}
{"url": "https://www.bgonair.bg/denqt-on-air/2019-04-10/sotsialist-ne-izglezhdame-dobre-v-ochite-na-evropa", "text": "\r\n Евроизборите наближават, а напрежението между партиите продължава да расте. Опозиция и управляващи си хвърлиха взаимни обвинения след свикването на КСНС заради поредицата от оставки и разкрития за купени на ниски цени апартаменти от представители на властта. След заседанието Корнелия Нинова обвини управляващите, че крадат по 10 милиарда лева годишно. Борисов отговори, че няма как това да е така при положение, че 5,1 милиарда лева са всички капиталови разходи на държавата. \"Това не е нова теза на нашата партия. Един от основните акценти в дейността ни е борба с корупцията. Това е оценка на международни институции и изследвания. Даже не е нужно да се правят такива неща от гледна точка на това, че то е усещане на всеки български гражданин\", коментира депутатът от БСП Ирена Анастасова в \" \". По думите ѝ скандалите преди евроизборите не са добър подарък за България. \"Ние не изглеждаме добре в очите на Европа. Борбата с корупцията е в основата на това обликът на България да стане друг и в очите на хората политиците да изглеждат по друг начин\", категорична бе Анастасова. Според нея обществото иска да види виновните в затвора. Тези, които престъпват закона пък трябвало да си понесат последствията независимо каква позиция заемат.  Тя коментира и обвиненията срещу Валери Жаблянов от БСП. По думите ѝ корупцията е злоупотреба с властта, а социалистите не са на власт от 10 години. \"БСП смята, че разговорът трябва да бъде друг преди евроизборите. Всички трябва да се мерят с един аршин, независимо дали са представители на опозицията или управляващите. Проблемът е, че бяха   дискредитирани институциите, които трябва да мерят с него. Ако КОНПИ каже, че някой е виновен, той може наистина да е виновен, но в очите на хората това вече олеква\", посочи Анастасова пред  . Недоволството на социалистите беше изразено и чрез подадени жалби към ЦИК. Ирена Анастасова обясни, че главната причина е броят на председателите и секретарите в многомандатните избирателни райони.  \"От 31 многомандати избирателни райони ГЕРБ контролира всички. ГЕРБ трябваше да имат 12 председатели, 12 секретари. При БСП трябваше да са 10 на 10. Най-голямата изненада е при ДПС, които трябваше да имат общо 6, а имат 17. Взети са бройки от полагащите се на БСП и са дадени на ДПС\", коментира депутатът. \r\nХаресайте и страницата ни във Facebook ", "date": "2019.04.10", "title": "Социалист: Не изглеждаме добре в очите на Европа"}
{"url": "https://www.bgonair.bg/bulgaria/2019-04-10/58-godishen-mazh-zagina-pri-trudova-zlopoluka-v-dobrich", "text": "58-годишен мъж загина при трудова злополука в Добрич, съобщават от Областната дирекция на МВР. На 9 април, около 08:40 часа, е получено съобщение за възникнала трудова злополука в стопански двор по ул. \"Ген. Тодор Кантарджиев\" в областния град.  На място е установено, че при товарене и разтоварване, 6 броя плоскости с тегло около 300 кг. падат от МПС и затискат 58-годишен мъж от град Добрич.  Вследствие на инцидента, мъжът е откаран веднага в МБАЛ Добрич, като около 3 часа по-късно почива.  По случая е уведомена Инспекция по труда град Добрич. Образувано е досъдебно производство.", "date": "2019.04.10", "title": "58-годишен мъж загина при трудова злополука в Добрич"}
{"url": "https://www.bgonair.bg/bulgaria/2019-04-10/mazhat-zaplashil-premiera-borisov-s-ubiystvo-e-postradal-v-pozhar", "text": "Теодор Николов, който в края на март заплаши в социалната мрежа Facebook премиера Бойко Борисов, пострада тежко при пожар. Инцидентът станал в сряда сутринта в дома на Николов на ул. \"Генерал Попов“, съобщиха от полицията. Причината за пожара е теч на газова бутилка с панел, използвана за отопление, пише . Николов е бил откаран в клиниката по термични травми във Военноморска болница с изгаряния по лицето и ръцете. Негови приятели стартираха акция за кръводаряване. Според призива, който отправиха в социалните мрежи той е в критично състояние заради тежките изгаряния и за животоспасяващото кръвопреливане са нужни между 4 и 6 дарители. Дни преди да пострада варненецът прекара денонощие в ареста. Постът, който активира службите гласеше \"Бойко, тебе ще те отстрелям безплатно! Българоубиец!\". Варненската районна прокуратура образува срещу него досъдебно производство за закана за убийство. Харесайте и страницата ни във Facebook ", "date": "2019.04.10", "title": "Мъжът, заплашил премиера Борисов с убийство, е пострадал в пожар"}
{"url": "https://www.bgonair.bg/bulgaria/2019-04-10/ns-dava-190-hilyadi-leva-za-tsvetya-i-mineralna-voda", "text": "Парламентът развърза кесията и ще похарчи над 190 хиляди лева за цветя и вода. Сумата за букетите, венците, аранжировките е 70 хиляди без ДДС, а за доставката на минерална вода и за отвеждане на отпадните води на сградите на парламента е 91 хиляди без ДДС. Рози, гербери, лилии, карамфили, ириси, лалета, гладиоли, слънчогледи, хризантеми... Това са част от цветята, включени в списъка, които ще трябва да изпълни фирмата, която спечели доставката на цветя и букети. Цветята, зеленината, букетите, венците и кошниците са за кабинетите на шефката на НС, както и за залите, които ще се използват при официални събития, пише  . Букетът в стаята на Цвета Караянчева се сменя всяка седмица. Новата аранжировка трябва да бъде поставена на масата в кабинета й всеки понеделник от 7 до 8,30 ч. На уханието на цветята обаче нейните заместници ще се радват само при конкретни случаи, когато приемат делегации. Същото важи и за залите за официални събития. Оказа се, че администрацията на парламента се грижи законотворците да разполагат с минерална вода не само в двете сгради, в които работят, ами и по мандатните апартаменти, в които са настанени, защото в поръчката е предвидено по домовете им също да бъде доставяна вода. Снимка: Димитър Кьосемарлиев (Bulgaria ON AIR) Харесайте и страницата ни във Facebook ", "date": "2019.04.10", "title": "НС дава 190 хиляди лева за цветя и минерална вода"}
{"url": "https://www.bgonair.bg/bulgaria/2019-04-10/krayniyat-srok-za-registratsiya-v-tsik-za-evrovota-izteche", "text": "\r\n Изтече крайният срок за подаване на заявление за регистрация в Централната избирателна комисия на партиите и коалициите, за Европейските избори на 26 май. След 5 дни изтича и срокът за регистрация на инициативни комитети. Подадени са заявления от 15 партии, 8 коалиции и 10 инициативни комитети. Не е ясно колко от тях получават одобрение, за да се явят на евровота. В срок е поръчката за оферта за машинното гласуване. Очаква се офертите да бъдат предоставени до 16 април. Въпреки че сроковете до момента са спазени и заявленията са подадени има недоволни партии, които ще обжалват регистрациите на други. Такъв е казусът между БСП и АБВ. \"Румен Петков водеше тази партия към победоносни избори, но 15 години по-късно да използваш приоми, които са използвали твоите врагове тогава, е меко казано нелепо\", коментираха социалистите. И на тези избори гражданите могат да проверят в сайта на ЦИК дали личните им данни са използвани неправомерно. Харесайте страницата ни във Facebook ", "date": "2019.04.10", "title": "Крайният срок за регистрация в ЦИК за евровота изтече"}
{"url": "https://www.bgonair.bg/bulgaria/2019-04-10/tri-detsa-sa-v-pirogov-nahapani-ot-rotvayleri", "text": "\r\n В ранния следобед три деца на 7, 9 и 12 години и възрастен мъж се разхождали в покрайнините на софийското село Железница, когато били нападнати и нахапани от 2 ротвайлера. Инцидентът е станал в гора край селото, където децата са били с техния дядо. Хората казват, че са виждали кучетата преди и след случилото се, но те не са били агресивни.  Жителите на Железница коментират още, че ротвайлерите са били изхвърлени в селото им от бял бус в петък, но дали е така - очаква се информация от разследващите. По данни на полицията при инцидента са се намесили и двама души, мъж и жена, които са помогнали на дядото на децата да се справи с атаката на кучетата. Комисар Стойно Цветков от СДВР каза, че към този момент полицията изяснява фактите. Той обясни, че кучетата вече са заловени, а собствениците им са установени и те не са от село Железница. Пострадалите са откарани в \"Пирогов\" за оказване на спешна медицинска помощ. От там казаха, че най-тежко е състоянието на 9-годишното момче. Гледайте видеото. Харесайте и страницата ни във Facebook ", "date": "2019.04.10", "title": "Три деца са в \"Пирогов\" - нахапани от ротвайлери (Обновена)"}
{"url": "https://www.bgonair.bg/bulgaria/2019-04-10/zapochnaha-masovi-proverki-na-romski-familii-sled-poboya-v-magazin-v-gabrovo", "text": "\r\n Масови проверки по всички райони, в които има струпвания на ромски фамилии и хора от криминалния контингент в Габрово, след побоя над служител в магазин в града. Това разпореди кметът на общината Таня Христова. Междувременно, днес мъжете, нанесли побоя, бяха задържани повторно, след като бяха освободени без повдигнати обвинения след 24-часовото задържане. В неделя около 22.30 часа, Венцислав и Царина са на смяна в денонощен магазин в центъра на Габрово, когато в обекта влизат трима мъже, а на касата избухва спор с друг клиент. \"Видях, че стана напрежение и за да избегна тази ситуация, казах на колегата Венцислав да ги помоли най-любезно да напуснат обекта, каза продавач – консултантът Царина Пашова.  \"Виждам как въпросните трима души са хванали друго момче да се закачат с него, направих забележка, че не трябва на входната врата да се случва всичкото това нещо, да има сбиване и побой в магазина, разказа потърпевшият Венцислав Иванов  В резултат тримата мъже буквално се нахвърлят върху Венцислав. \"Удариха ме няколко пъти, аз започнах да се защитавам, 7-8 минути, стигна се до бой между нас\", добави продавач-консултантът.  По това време в магазина е и 18- годишния Даниел Ненов, който става свидетел на всичко случващо се. Той посочи, че Венцислав се е опитал да говори с момчетата и да ги помоли да напуснат магазина, но може би от имидж или репутация, те се нахвърлили върху него. В резултат на побоя Венцислав е получил комоцио и охлузни рани по цялото тяло. Нападателите му са задържани за 24 часа, но след изтичането на мярката излизат от ареста без обвинения. Днес по обяд обаче отново бяха задържани. Междувременно кметът на Габрово Таня Христова разпореди мерките за сигурност в града да бъдат увеличени. След инцидента, тази вечер жители на Габрово се събират на протест пред сградата на общината в града.   ", "date": "2019.04.10", "title": "Започнаха масови проверки на ромски фамилии след побоя в габровски магазин"}
{"url": "https://www.bgonair.bg/bulgaria/2019-04-10/razsledvat-prichinite-za-pozhara-vav-vlaka-burgas-sofiya", "text": "\r\n Разследват причините за снощния пожар в локомотива на бързия влак Бургас-София.  Инцидентът стана малко след гара Свобода. Тогава машинистите забелязали дим, излизащ от машинното отделение на влака.  Реагирали веднага и отделили локомотива . След това потушили огъня с пожарогасителите и се обадили и на телефона на пожарната.  Всичките 67 души, пътували във влака, са невредими. За кратко беше спряно движението на влаковете в участъка между гарите Стара Загора и Чирпан.", "date": "2019.04.10", "title": "Разследват причините за пожара във влака Бургас-София"}
{"url": "https://www.bgonair.bg/bulgaria/2019-04-10/proveryavat-i-valeri-simeonov-za-imoti-zakupeni-na-zanizheni-tseni", "text": "\r\n Антикорпуционната комисия ще проверява сигнал на имоти, купени на занижени цени от дружеството \"СКАТ ООД\", управлявано от депутата Валери Симеонов. Проверката е възложена от Върховната касационна прокуратура. Подаденият сигнал до главния прокурор е за три имота в Слънчев бряг. В него се твърди, че в закупена от СКАТ база за отдих в Златоград са изградени незаконни постройки - басейн и ресторант, които не са съборени.  Пред Bulgaria ON AIR Симеонов заяви, че не се притеснява от проверката и не възнамерява да подава оставка Харесайте и страницата ни във Facebook ", "date": "2019.04.10", "title": "Проверяват и Валери Симеонов за имоти, закупени на занижени цени"}
{"url": "https://www.bgonair.bg/reportazhi/2019-04-10/istoriya-na-7-godishno-momchentse-publikuvana-vav-facebook-trogna-stotitsi-potrebiteli", "text": "\r\n История на 7-годишно момче, споделена  в социалните мрежи, трогна стотици българи. Александър живее в Русе и е отглеждан от баба си заедно с брат му и сестра му. Негови снимки, публикувани в интернет със сърцераздирателно послание, предизвикаха съжаление у мнозина потребители. Само за няколко часа животът на бабата и децата се променя. Стотици хора започват да им носят помощи, за каквито те нито са молили, нито имат жизнена потребност. Стигнало се дори до там братът и сестрата на малкия Александър притеснени да тръгнат за училище, защото мислели, че някой ще им се подиграва. По думите на баба им, която наистина се грижи за тях, нещата не са точно така като са написани в социалните мрежи. Жената не отрича, че се справя трудно с финансите, но е категорична, че в домът и има храна, ток и вода, а децата не са гладни и не ходят облечени в дрипи. Тя отдава под нааем наследствен апартамент. Възрастната жена допълва, че не търсила медиен отзвук, нито е знаела,че снимките на внука ѝ ще се появят в социалните мрежи.  Жената допълва, че в дома си има електроуреди, но част от тях имат нужда от ремонт. От вчера насам много хора посетили дома ѝ, за да донесат дрехи и хранителни продукти. Бабата на трите деца е притеснена, че се е озовала изведнъж в центъра на общественото внимание, без да го е търсила. Признава, че не би отказала помощ, но смята, че първо е било редно да я попитат от какво има нужда, преди да се публикува постът във Facebook.  Най-голямата тревога и на бабата, и на децата, е да не се намесят социалните служби, защото макар и скромно, те са свикнали да живеят заедно и да се справят според силите си. Харесайте и страницата ни във Facebook ", "date": "2019.04.10", "title": "История на 7-годишно момченце, публикувана във Facebook, трогна стотици потребители"}
{"url": "https://www.bgonair.bg/kriminalno/2019-04-10/mashtabna-spetsaktsiya-razbi-romska-grupa-za-dalavera-s-lihvi", "text": "\r\n Шестима братя от ромски произход въртели лихварска дейност в района на Димитровград и Хасково. Давали заеми с почти 100 % лихва, като срещу това искали прехвърляне на движима и недвижима собственост.  При мащабна спецоперация групата е разбита, а петима от тях са задържани. Шестият е обявен за национално издирване.  Част от длъжниците били заплашвани с побой или убийство. А някои от тях са карани да проституират, за да върнат дълговете си.  При задържането им, у тях са открити около половин килограм злато и неголяма сума пари. \"Лица, които взимат пари на заем срещу лихва, очакват след около месец да има падеж, когато те да платят тази сума. Няма такова нещо. Те много бързо попадат в капана на лихварите, които след около 5 дена им се обаждат и казват \"ако не върнеш цялата сума, ти налагаме наказателна лихва - толкова, колкото си се забавил към момента\", посочи ръководителят на спецпрокуратурата Димитър Петров . ", "date": "2019.04.10", "title": "Мащабна спецакция разби ромска група за далавера с лихви"}
