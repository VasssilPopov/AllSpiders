{"url": "https://www.bgonair.bg/bulgaria/2018-02-09/letishte-varna-veche-ima-novo-svetlinno-oborudvane", "text": "Летище Варна вече има ново светлинно оборудване. Подмяната на осветлението е стартирала през 2014 година, а инвестицията е на стойност близо 3 милиона лева. То включва ново светлинно оборудване, подмяна на цялостната система за управление и контрол на светлотехническите съоръжения на пътеките за рулиране и пистата.", "date": "2018.02.09", "title": "Летище Варна вече има ново светлинно оборудване"}
{"url": "https://www.bgonair.bg/denqt-on-air/2018-02-09/vtoriyat-u-nas-uchenicheski-gvardeyski-otryad-poluchi-svoeto-zname", "text": "\r\n Вторият у нас ученически гвардейски отряд получи днес своето осветено знаме. По време на тържественото връчване, младите гвардейци бяха поздравени от министъра на отбраната Красимир Каракачанов. Част от отряда на ОУ \"Д-р Петър Берон\" са различни ученици, общото между тях е, че всички са много дисциплинирани и с висок успех, защото именно това е едно от условията да бъдеш гвардеец. Димана, Георги и Никол са трима от гвардейците в отряда на плевенското училище, те са между 3-5 клас и са преминали обучение, което е продължило три месеца. \"В училищния салон, след училище три месеца сме тренирали\", споделиха децата в студиото на  . Д-р Денислава Ангелова е организатор на цялата инициатива и каза, че е изключително благодарна на първия гвардейски ученически отряд, който се намира в град Кърджали, в езикова гимназия \"Христо Ботев\".  \"10 години тези млади гвардейци ме правят съпричастна към техните мероприятия\", подчерта д-р Ангелова пред  . Тя обясни, че след това се е срещнала с директорката на ОУ \"Д-р Петър Берон\" в Плевен Ваня Дражева, която е споделила идеята гвардейски отряд да има и в учебното заведение, което тя управлява.   \"Имаше сълзи в очите на всички мои колеги по време на церемонията по връчване на знамето\", разказа директорката в ефира на  . Д-р Денислава Ангелова пък обеща подкрепа към всеки български град и училище, които пожелаят да основат следващия гвардейски ученически отряд.", "date": "2018.02.09", "title": "Вторият у нас ученически гвардейски отряд получи своето знаме"}
{"url": "https://www.bgonair.bg/denqt-on-air/2018-02-09/politikata-tryabva-da-se-uspokoi-i-da-nameri-stabilnost", "text": "\r\n Напоследък постановките на политическата сцена са особено драматични – ежедневни скандали, обиди в парламента и безрезултатни ожесточени спорове в студия.  \" \", отбеляза политическият психолог проф. Антоанета Христова.  Според нея тези, които са отдавна в политиката, са израснали с периода след 1990 година, а именно с големите сблъсъци.  , поясни тя в студиото на \" \". \" \", поясни политическият анализатор Тончо Краевски. Пред   проф. Христова подчерта, че това, което се случи с   е най-нормалното нещо, което можеше да се случи. \" \", посочи психологът.   \" \", обясни Краевски.  ", "date": "2018.02.09", "title": "Политиката трябва да се успокои и да намери стабилност"}
{"url": "https://www.bgonair.bg/bulgaria/2018-02-09/pravitelstvoto-se-razgranichi-ot-pozitsiyata-na-simeonov-za-ska-keler", "text": "След като по-рано днес чрез декларация  \r\n\"Позицията на НФСБ относно евродепутата Ска Келер не е позиция на българското правителство. Правителството на Република България винаги е отворено към критики и зачита правото на свободно изразяване на лично мнение в рамките на закона. В българското общество също се е наложила свобода на словото, гарантирана и с Конституцията.\" се казва в съобщението, разпространено от пресслужбата на Министерски съвет.  ", "date": "2018.02.09", "title": "Правителството се разграничи от позицията на Симеонов за Ска Келер"}
{"url": "https://www.bgonair.bg/bulgaria/2018-02-09/v-evropeyskiya-den-na-speshniya-telefon-otchitame-2-mln-falshivi-signali-za-godina", "text": "\r\n Два милиона фалшиви сигнали са получени на телефон 112 за година, който функционира у нас вече 10 години. Това стана ясно днес, на европейския ден на Спешния телефон. Пожари, кражби и тежки катастрофи. Това са само част от инцидентите, с които се сблъскват спешните звена у нас. Преди екипите да бъдат бъдат изпратени на място обаче сигналите се обработват от хора, като Стоян Вълев, работи като координатор вече 10 години.  Стоян е бил на смяна, по време на едни от най-тежките инциденти през последните години. Сред които взрива в Челопечене, земетресението в Перник и тежката катастрофа на магистрала \"Тракия\" миналата година.  Техниката за обслужване на телефон 112 обаче е стара. През последните години системата блокира многократно. За щастие до този момент, дори да е имало срив в някой от центровете, то всички останали са поели функциите и не е имало периоди да няма достъп до спешния номер. Всяка години към телефон 112 постъпват милиони сигнали. Много от тях са нереални. В момента се изготвя стратегия за обновяване на техниката, обслужваща 112. В далечно бъдеще се обмисля сигнали да могат да се подават и през социалните мрежи. ", "date": "2018.02.09", "title": "В Европейския ден на Спешния телефон, отчитаме 2 млн. фалшиви сигнали за година"}
{"url": "https://www.bgonair.bg/bulgaria/2018-02-09/parvi-v-evropa-sme-po-upotreba-na-droga-pri-mladezhite", "text": "Българските ученици и младежи са на първите места в Европа по употреба на амфетамини и анаболни стероиди. Това показват данните от изследвания сред тийнейджъри на възраст между 15 и 16 години и на пълнолетни лица до 30 години. Всеки трети от анкетираните е посочил, че поне веднъж в живота си е вземал дрога, докато за останалите страни средните стойности са близо два пъти по-ниски. В 90% от случаите използваният наркотик е марихуана, а около 6% признават за амфетамини, метаамфетамини, екстази и кокаин. Първата употреба най-често е между 14 и 16 години. \"Има и изключения, когато възрастовата граница е по-ниска – между 11 и 13 години. При тези деца семейната картина обикновено е много тежка – имат разведени родители, отглеждани са от баби, самите родители са зависими от наркотици или алкохол\", коментира д-р Борислав Станчев, който представи данните от проучванията на заседание на Общинския съвет по наркотични вещества във Варна. Експертът предупреди, че на българския пазар все повече навлизат имитациите на канабис и кокаин. 20% от учениците споделят, че са им предлагали синтетични канабиноиди и стимуланти. \"Проблемът е, че най-често не знаят какво купуват, а понякога и дилърът не знае какво продава. От марихуана не може да се умре от свръхдоза, но някои от синтетичните канабиноиди могат да предизвикат смъртност. Такива в Европа през последните години са открити общо 170. Те могат да бъдат пушени навсякъде и никой да не разбере, защото имат приятен аромат и не мирише на марихуана\", поясни д-р Борислав Станчев, цитиран от \"Дарик\". \"Освен това не се хващат от стандартните тестове за наркотици, понеже не са разработени методики, които да хваната 170 вещества. Това е причината някои хора да ги употребяват, защото няма да ги хванат. Синтетичните вещества се произвеждат в Китай и се транспортират в Европа като ароматизатори, соли за баня и почистващи препарати. След това се препакетират и препродават\", обясни още д-р Станчев. Според експерта модата младежите да употребяват наркотици вече затихва в западните европейски страни, докато в България сега навлиза. \"Тенденцията е същата като в Европа преди 15-20 години. Модата е повсеместна и докато преди години употребата беше предимно в големите градове като София, Варна, Пловдив, Бургас и Русе, сега е навсякъде\", подчерта д-р Станчев. \"Виждат, че дрогата създава удоволствие и решават да пробват. Имаме и влияние на средата, имаме и масивни кампании за легализация на марихуаната. 20% от анкетираните приемат, че тя трябва да бъде разрешена\", добави още д-р Борислав Станчев.", "date": "2018.02.09", "title": "Първи в Европа сме… по употреба на дрога при младежите"}
{"url": "https://www.bgonair.bg/bulgaria/2018-02-09/valeri-simeonov-iska-ekspulsatsiyata-na-ska-keler", "text": "Валери Симеонов реагира остро на идването на евродепутата от \"Зелените\" Ска Келер, която дойде да подкрепи протестите срещи решението за Природен парк \"Пирин\". В декларация на политическата организация на Симеонов, част от коалиционния партньор \"Обединени патриоти\", Симеонов настоява министерство на външните работи да обяви евродепутата Ска Келер за \"Персона нон грата\" и тя да бъде експулсирана, защото си позволявала да се намесва в суверенни решения на България.", "date": "2018.02.09", "title": "Валери Симеонов иска експулсацията на Ска Келер"}
{"url": "https://www.bgonair.bg/lyubopitno/2018-02-09/zimnata-olimpiada-e-otkrita-radoslav-yankov-povede-balgarskata-delegatsiya", "text": "\r\n С пищна церемония, светлинно шоу и много музика бяха открити 23-тите Зимни олимпийски игри в ПьонгЧанг. По време на шоуто беше представено едно технологично бъдеще, а церемонията завърши с посланието, че благодарение на технологиите днес хората могат да бъдат свързани навсякъде, независимо къде се намират.  Българската делегация излезе, водена от знаменосеца Радослав Янков.Страната ни е представена от 21 спортисти в шест спорта-сноуборд, биатлон, алпийски ски, ски скокове, ски бягане и спускане с шейни. Това е най-сериозното наше присъствие на зимни олимпийски игри след олимпиадата в Солт Лейк Сити през 2002 г. Близо 3000 спортисти ще вземат участие в олимпийските игри в Южна Корея. Те ще се борят за 102 комплекта медали в 15 спортни дисциплини. Шест държави пък правят своя дебют, сред които Еквадор, Еритрея, Косово, Малайзия, Нигерия и Сингапур.   ", "date": "2018.02.09", "title": "Зимната олимпиада е открита, Радослав Янков поведе българската делегация"}
{"url": "https://www.bgonair.bg/world/2018-02-09/za-vtori-pat-tazi-sedmitsa-wallstreet-otchita-tezhki-zagubi", "text": "За втори пореден път тази седмица търговията на Wallstreet отчита тежки загуби. Американският фондов индекс Dow Jones вчера падна с над 1000 пункта и сега е с 10% под рекордно високото ниво, което отбеляза \r\nпреди две седмици. В понеделник индексът загуби рекордните 4,6% равнища, които не бяха отчитани от август 2011 г., когато светът беше в разгара на финансовата криза. Спадът в началото на седмицата беше подсилен от опасение, че управлението на Федералния резерв на САЩ може да повиши водещите си лихви по-бързо от очакваното заради ръста на заплатите.     ", "date": "2018.02.09", "title": "За втори път тази седмица Wallstreet отчита тежки загуби"}
{"url": "https://www.bgonair.bg/lyubopitno/2018-02-09/tsvetan-tsvetanov-i-yordanka-fandakova-na-zakuska-v-beliya-dom", "text": "Цветан Цветанов и Йорданка Фандъкова при Доналд Тръмп. Председателят на групата на ГЕРБ и кметът на София присъстваха на молитвената закуска в Белия дом, чиито домакин е американският президент.  В закуската се включиха и кметовете на Бургас и Пловдив - Димитър Николов и Иван Тотев.  Молитвената закуска при американския президент е традиция, датираща от 1953 г., и всяка година събира на едно място световни политически и религиозни лидери.", "date": "2018.02.09", "title": "Цветан Цветанов и Йорданка Фандъкова на закуска в Белия дом"}
{"url": "https://www.bgonair.bg/world/2018-02-09/piyana-shofyorka-zavlachi-politsay-s-kolata-si-v-teksas", "text": "\r\n Пияна шофьорка влачи с колата си полицай, който я спрял за проверка в Тексас. Видео, заснето от служебната камера на полицая, показва как колата потегля, докато служителят на реда проверявал документите на нарушителката. От полицията заявиха, че в пияната дама е открито и голямо количество марихуана. Властите уточниха, че техният служител е в добро състояние.  ", "date": "2018.02.09", "title": "Пияна шофьорка завлачи полицай с колата си в Тексас"}
{"url": "https://www.bgonair.bg/world/2018-02-09/pravitelstvoto-na-sasht-za-vtori-pat-na-praga-na-falit", "text": "Американското правителство за втори път на прага на фалит, след като тази нощ Сенатът не успя да приеме навреме законопроекта за бюджета.  Причина за това стана републиканският сенатор Ранд Пол, който поиска да се проведе дебат по предложената от него поправка срещу увеличаване на разходите за отбрана. Така бе пропуснат крайният срок за отпускането на средства за федералните институции, които на практика от полунощ са парализирани. Снимка: Pixabay", "date": "2018.02.09", "title": "Правителството на САЩ за втори път на прага на фалит"}
{"url": "https://www.bgonair.bg/world/2018-02-09/treskava-podgotovka-predi-nachaloto-na-karnavala-v-rio-de-zhaneyro", "text": "Трескава подготовка преди началото на карнавала в Рио де Жанейро. Събитието всяка година привлича милиони туристи от цял свят. Тази вечер по прочутия Самбадром ще излязат първите школи по самба. През следващата седмица те ще се борят за престижното първо място, като ще бъдат оценявани не само уменията им в танците, но и костюмите и огромните, богато украсени платформи, с които ще се представят. Снимка: Pixabay", "date": "2018.02.09", "title": "Трескава подготовка преди началото на карнавала в Рио де Жанейро"}
{"url": "https://www.bgonair.bg/bulgaria/2018-02-09/fakulteta-protestira-tokat-im-e-prekaleno-skap", "text": "Жители на столичния квартал \"Факултета\" излязоха на протест, тъй като са недоволни от високите сметки за ток. Говорител на протестиращите показа месечни фактури от ЧЕЗ и подчерта, че размерът на сметките варира между 500 и 1000 лева. \"Няма по-ниска фактура от 500 лв. Искаме държавата да обърне внимание на ромите и да прекрати кражбата, която ЧЕЗ извършва\", категоричен бе мъжът. По думи на скандиращата маса от хора, компанията надписвала сметки, тъй като кв. \"Факултета\" е \"гето\".  \"Има политически натиск! Извънземни цени! По другите квартали плащат по 150-200 лв. за ток\", отбелязаха разгневено жителите на махалата.  Мъжът от тълпата, който говори с репортера на Bulgaria ON AIR Виктор Борисов, изтъкна, че те са поискали вече среща с ЧЕЗ, а ако тя не бъде проведена, то протестите ще ескалират. Можело да се стигне до затваряне на улици, ако никой не обърне внимание на исканията им, поясниха още демонстрантите.  ", "date": "2018.02.09", "title": "\"Факултета\" протестира – токът им е прекалено скъп!"}
{"url": "https://www.bgonair.bg/world/2018-02-09/start-na-xxiii-zimni-olimpiyski-igri-v-pyongchang", "text": "\r\n Откриват XXIII Зимни олимпийски игри в Пьонгчанг. Тържествената церемония ще започне в 13 часа българско време на олимпийския стадион, където в парада на нациите първи ще излязат атлетите от родината на игрите - Гърция.  2925 състезатели от 92 държави ще вземат участие в събитието като за пръв път в историята на Олимпийските игри ще участват отборите на Малайзия, Сингапур, Еквадор, Косово, Еритрея и и Нигерия. В Пьонгчанг ще бъдат раздадени 102 комплекта медали в 15 спортни дисциплини. За пръв път спортисти от Южна и Северна Корея ще обединят усилията си за спечелване на медали с общ отбор по хокей, а спортистите на Русия излизат под неутрален флаг заради наказание за допинг. Знаменосец на българската делегация по време на откриването днес ще бъде носителят на световната купа в сноуборда Радослав Янков.", "date": "2018.02.09", "title": "Старт на XXIII Зимни олимпийски игри в Пьонгчанг"}
{"url": "https://www.bgonair.bg/reportazhi/2018-02-09/sled-osvobozhdenieto-ot-moderno-robstvo-s-balgarite-rabotyat-psiholozi", "text": "\r\n  В момента им се оказва и психологическа помощ. Британската полиция освободи 200 гастарбайтери при акция срещу трудовата експлоатация. Полицейската операция е извършена рано сутринта в четвъртък. В нея са участвали местните власти, както и службата за борба с нарушенията на трудовите права.  Смята се, че имигрантите са държани без лични документи в ужасяващи условия. Техен дом са били каравани, паркирани в близост до фермата.  Редовно не са им давани храна и вода. Предполага се, че така наречените \"модерни роби\" са били сезонни работници от януари до Великден.  Около 200-те гастарбайтери са мъже от България, Румъния и Литва. Част от тях вече са се обърнали към местните власти с молба за помощ и подслон.  Британското издание \"Daily Mail\" съобщи, че други ферми в района са предложили работни места на освободените от робския труд мъже, които желаят да останат в страната.  Властите обаче отказаха коментар за състоянието на сънародниците ни.  По данни на британското правителство жертвите на насилствен труд и сексуална експлоатация в Кралството са най-малко 13 хил. души.  Поради този факт полицията на Острова провежда паралелно над 500 операции за разследване и прекратяване на трафика на хора и съвременното робство.", "date": "2018.02.09", "title": "След края на робството: С българите на Острова работят психолози"}
{"url": "https://www.bgonair.bg/economy/2018-02-09/bulgargaz-poiska-gazat-da-poskapne-s-blizo-7-ot-1-april", "text": "Газовият доставчик \"Булгаргаз\" поиска увеличение на цената на природния газ с 6,99 на сто от 1 април. Данните на дружеството показват, че цената на природния газ трябва да стане 377,29 лв./хм3 или 35,69 лв./MWh /без цени за достъп, пренос, акциз и ДДС/. Това е с 24,64 лв./хм3 или 6,99 на сто повече в сравнение с цената, утвърдена за първото тримесечие на тази година. Според държавната газова компания увеличението се дължи на очакваните по-високи доставни цени на природния газ от внос. Окончателното предложение на \"Булгаргаз\" за утвърждаване цената на природния газ за второто тримесечие на тази година ще бъде внесено в Комисията за енергийно и водно регулиране (КЕВР) на 9 март. Колко точно ще струва синьото гориво през второто тримесечие на годината, ще реши КЕВР, предаде  . ", "date": "2018.02.09", "title": "\"Булгаргаз\" поиска газът да поскъпне с близо 7% от 1 април"}
{"url": "https://www.bgonair.bg/bulgaria/2018-02-09/agentsiya-mitnitsi-prez-2017-godina-sa-zadarzhani-nad-37-mln-kasa-nezakonni-tsigari", "text": "\r\n Малко над 2 милиарда и 360 милиона лева са събраните през миналата година приходи от акциз на тютюн и тютюневи изделия. Това отчетоха от Агенция \"Митници\". От там обявиха още, че макар и минимално, сумата надвишава парите, влезели в държавния бюджет през 2016-та от този вид стоки. Според експертите, по-високите минимални нива на облагане на цигарите през миналата година, е променило нивата на потребление. У нас все повече се купува тютюн за пушене и тютюн за наргиле, за сметка на традиционните цигари. От Агенция \"Митници\" обявиха още, че през 2017 година са задържани над 37 милиона къса незаконни цигари, а също и близо 16 200 кг. тютюн за пушене. Предотвратени са щети за бюджета в размер на над 10 милиона лева, подчертаха от ведомството.", "date": "2018.02.09", "title": "Агенция \"Митници\": През 2017 година са задържани над 37 млн. къса незаконни цигари"}
{"url": "https://www.bgonair.bg/bulgaria/2018-02-09/obirdzhiyata-na-apartamenti-emiliyan-yordanov-ostava-v-aresta", "text": "\r\n След двучасово заседание Софийският районен съд прецени, че Емилиян Йорданов трябва да остане в ареста. Решението не е окончателно и може да се атакува пред Софийския градски съд. Ако бъде признат за виновен, то той може да получи между 1 и 6 години затвор.   Това реши съдът по казуса с двете момчета, които наеха и обраха апартамент в София. Те се предадоха сами в полицията, след като бяха обявени за издирване.  Засега обвиняем по делото е само Емилиян Йорданов. Другото момче, което застана пред камерата на Bulgaria ON AIR, е определено само като свидетел. Според магистратите няма опасност Йорданов да се укрие, тъй като има постоянен адрес, но има опасност да извърши ново престъпление.  В съдебната зала стана ясно, че за по-малко от година са образувани 15 прокурорски преписки срещу него. Повечето от тях са за грабежи и обсебване. По един от тези случаи е внесен обвинителен акт, а по 4 други са му повдигнати обвинения.  Пред съда Емилиян каза, че съжалява за извършените дела, извини се, призна си, че нещата, които е правил, не са хубави и обеща да се постарае да започне работа и да стабилизира начина си на живот.  Според защитата му всичко, което е направил е било продиктувано от емоции.  ", "date": "2018.02.09", "title": "Обирджията на апартаменти Емилиян Йорданов остава в ареста!"}
{"url": "https://www.bgonair.bg/bulgaria/2018-02-09/prezidentat-radev-naznachi-vremenno-nov-shef-na-nso", "text": "Националната служба за охрана е с нов директор. Досегашният заместник-началник на службата Росен Тодоров временно ще изпълнява длъжността с указ на президента Румен Радев.  Радев освободи генерал-лейтенант Ангел Антонов като началник на службата. Антонов подаде оставка в края на януари с аргумента, че сменя професионалното си поприще, за да води дипломатическа мисия.  Оставката дойде малко след като стана ясно, че прокуратурата проверява НСО за злоупотреби, а президентът Румен Радев критикува работата на службата. ", "date": "2018.02.09", "title": "Президентът Радев назначи временно нов шеф на НСО"}
{"url": "https://www.bgonair.bg/sutreshen-blok/2018-02-09/meri-boys-bend-predstavya-shtastlivi-dni-i-na-burgas", "text": "\r\n Вокалистката на \"Мери Бойс Бенд\" Мария Мутафчиева утре ще празнува  рождения си ден в Бургас.  Там, заедно с групата, те ще представят на живо новата си песен \"Щастливи дни\" с гост музикант - акордеонистът Илиян Дянков. \"Радвам се, че ще прекарам личния си празник с приятели, с които ще изпълним последната си песен. Тя е много по-различна от всичко, което сме правили досега\", подчерта в   Мутафчиева. Сингълът е част от едноименния албум на групата.  На 27 януари музикантите изнесоха концерт по повод 23 години \"Мери Бойс Бенд\" и като подарък зарадваха феновете си с видеото към песента. Бургазлии могат да чуят живото изпълнение на групата утре в клуб \"Алайв\" в Бургас от 22 часа.", "date": "2018.02.09", "title": "\"Мери Бойс Бенд\" представя \"Щастливи дни\" и на Бургас"}
{"url": "https://www.bgonair.bg/bulgaria/2018-02-09/valyo-toploto-napusna-zatvora-predsrochno-poradi-dobro-povedenie", "text": "\r\n След тригодишен престой в Софийския централен затвор, точно в 11:39 ч. днес бившият шеф на \"Топлофикация София\" Валентин Димитров-Вальо Топлото излезе на свобода.  Пускането му навън е предсрочно. Присъдата му приключва в края на годината, но Топлото получи по-рано желаната свобода заради добро поведение.  Валентин Димитров, излезе в група с други затворници, един от които дори напсува журналистите. Топлото носеше прокъсан жълт сак, а на главата бе с любимата си шапчица с козирка. Посрещна го мъж в старо Рено \"Клио\" с вдлъбната врата.   ", "date": "2018.02.09", "title": "Вальо Топлото напусна затвора предсрочно поради добро поведение"}
{"url": "https://www.bgonair.bg/bulgaria/2018-02-09/parlamentat-zabrani-dumata-invalidi-bila-obidna", "text": "\r\n Думата \"инвалид\" официално отпадна от българското законодателство. В Закона за държавните такси тя ще се замени с \"човек с увреждане\", което пък налага промени в още 8 закона, в които тази дума фигурира. Парламентът реши това, защото думата била обидна. В \"България сутрин\" стана ясно, че близките на хората с увреждания организират 6-ти пореден национален протест. Те ще настояват за законови промени за личната помощ! Майката на дете със 100% инвалидност Валентина Христова сподели пред Bulgaria ON AIR, че е обидена от отношението на държавните институции към нея като асистент на дъщеря ѝ. Още по темата вижте във видеото. ", "date": "2018.02.09", "title": "Парламентът забрани думата \"инвалид\", била обидна"}
{"url": "https://www.bgonair.bg/sutreshen-blok/2018-02-09/vlastta-zameni-invalid-s-litse-s-uvrezhdaniya-izlishno-habene-na-energiya-posochi-mayka", "text": "\r\n Парламентът замени със закон думата \"инвалид\" с \"лице с увреждания\".  \"Излишно хабене на енергия и ресурс, за сметка на много по-важни неща, които трябва да се решат!\" Така коментира пред   приетите на второ четене поправки в Закона за държавни такси майката на дете със 100% инвалидност Валентина Христова. Тя бе категорична, че докато хората в неравностойно положение живеят в окаяно състояние, дали ще бъдат наричани \"инвалид\" или не, е без значение. \"Моето дете е на 16 години, скоро ще стане на 18. Тогава тя ще бъде \"възрастен човек с увреждания\" и нещата ще се променят значително\", обясни майката, като визира огромната разлика от 700 лв., с която ще се промени пенсията на дъщеря ѝ. Валентина сподели обидата си спрямо държавата, че всяка година ѝ се налага да се реди на опашка в Агенцията по социално подпомагане, за да бъде одобрена като асистент на детето си. \"И трябва да треперя дали ще ме приемат, защото неведнъж съм била отхвърляна, независимо че дъщеря ми е със 100% инвалидност\", подчерта майката. Хората с увреждания и роднините, които се грижат за тях на 18 април от 11 часа ще излязат на протест пред Президентството, за да изискат промяна в законодателството. На предишно такова събитие майките на хората в неравностойно положение бяха наречени: \"кухи лейки\".  Валентина Христова бе категорична: \"Не ме обижда как някой, някъде си в разговор ме е нарекъл \"куха лейка\". Обидното е, че държавата се държи с мен като с такава!\"", "date": "2018.02.09", "title": "Майка на дете с увреждания: Инвалид или не... Какво ще се промени?"}
{"url": "https://www.bgonair.bg/sutreshen-blok/2018-02-09/d2-sas-spetsialen-lyuboven-kontsert-za-sveti-valentin", "text": "\r\n D2 със специален концерт за всички влюбени на 14 февруари. Музикантите са подготвили акустичен сет с едни от най-популярните си парчета. Също така ще изпълняват и кавъри на най-романтичните песни като Wicked Game на Крис Айзъй. \"След като коледният ни концерт се отмени заради заболяване на Дидо, решихме да организираме нещо, с което да зарадваме публиката\", сподели в студиото на   основателят на D2 Митко Кърнев. Подготвили са и една изненада за феновете си. Групата ще представи най-новото си парче, озаглавено \"Егоист\", което също е посветено на любовта. Пред Митко разказа, че идеята за заглавието се е родила от факта, че голяма част от жените смятат, че мъжете са егоисти без това да е вярно. На сцената D2 ще излязат с оригиналния си барабанист - Явор Александров (Яшо), чието официално завръщане в групата след петгодишна раздяла беше обявено в края на миналата година. Специален гост ще бъде Ивайло Цветков – Нойзи.  Концертът им ще бъде в столичен клуб.", "date": "2018.02.09", "title": "D2 със специален любовен концерт за Свети Валентин"}
{"url": "https://www.bgonair.bg/bulgaria/2018-02-09/otnovo-naprezhenie-v-ns-prieha-zakona-za-ktb", "text": "\r\n Напрежение в парламента между ДПС и \"Обединени патриоти\" за национализма и предстоящия Луковмарш. По-рано депутатите приеха на второ четене Закона за банковата несъстоятелност, свързан с казуса КТБ. Все още не е ясно дали има разрешение за провеждането на Луковмарш заради европредседателството на страната ни на Съвета на ЕС. Събитието е предвидено за 17 февруари, предаде репортерът на   Иван Иванов.  Почти без дебати пък депутатите приеха на второ четене промените в Закона за банковата несъстоятелност, предложени от трима депутати от ДПС. Те се отнасят до фалита на КТБ. Проектът бе внесен от Делян Пеевски, Йордан Цонев и Хамид Хамид, а мотивът за предложението беше, че така се пречи на \"вторичното\" разграбване на фалиралата финансова институция. Пеевски обаче и днес не се появи в пленарната зала, за да го защити.  Законопроектът беше подкрепен от ГЕРБ, а срещу него се обяви БСП.", "date": "2018.02.09", "title": "Oтново напрежение в НС, приеха закона за КТБ"}
{"url": "https://www.bgonair.bg/bulgaria/2018-02-09/otbelyazvame-evropeyskiya-den-na-telefon-112", "text": "Днес отбелязваме Европейския ден на телефон 112. Ще се проведе демонстрация на начина, по който работи спешната телефонна линия. Очаква се в реално време да бъде визуализиран пътят, който един спешен сигнал изминава от регистрирането му на тел. 112 до приключване на спасителните дейности на мястото на инцидента. 11 февруари е обявен за Европейски ден на тел. 112 от 2009 г. и се чества официално във всички държави-членки на Европейския съюз.    ", "date": "2018.02.09", "title": "Отбелязваме Европейския ден на телефон 112"}
{"url": "https://www.bgonair.bg/bulgaria/2018-02-09/gradat-vs-seloto-52-mln-naselenie-sreshtu-18-mln", "text": "В градска среда у нас живеят около 5,2 млн. души, които обитават 2,6 млн. броя жилища, показват данни от анализ на Евростат за демографската карта на общността през 2016 г, посочва  Специално за страната ни е отбелязана тенденцията за обезлюдяване на селските райони и миграцията на хората към големите градове. Отчита се, че делът на градското население като дял от общия брой на населението се е увеличил - от 20 на сто през 1950 г. - до 67 на сто през 1990 г. и до 75 на сто през 2016 г. Селските райони за около 65 години са загубили население в полза на градските райони от близо 6 милиона души. В момента в селски райони у нас живеят около 1,8 млн. души, тоест основата на пирамидата е обърната - от близо 6 млн. селско население преди половин век - днес тези хора живеят в градовете. Отчита се също, че София и Варна са единствените градове у нас, които през последните години отбелязват непроменено трайно увеличение на населението си - в София с около 30 на сто, във Варна - с около 10 на сто. Градовете у нас с най-прогресивно обезлюдяване на населението са Враца - минус 23 на сто и Видин - минус 22 на сто. В анализа се отчитат и други две негативни тенденции: около 30 на сто от българите или близо 1,5 млн. души, които живеят в градска среда, са в ситуация на риск от бедност и социално изключване. Освен това от съществуващите близо 2,6 млн. жилища в градовете - над 650 хиляди, или близо 25%, са практически необитаеми. Дава се пример, че 24 на сто от жилищата в столицата са необитаеми, в околностите на София – 48%, във Варна – 30% и в Пловдив - 26 на сто необитаеми или вакантни жилища. Снимка: Pixabay", "date": "2018.02.09", "title": "Градът vs. селото: 5,2 млн. население срещу 1,8 млн.?!"}
{"url": "https://www.bgonair.bg/bulgaria/2018-02-09/lekari-izyasnyavat-sluchaya-s-pochinaliya-65-godishen-v-ihtiman", "text": "Съдебни лекари изясняват има ли връзка между смъртта на 65-годишния жител на ромския квартал в Ихтиман и акцията на полицията.  Хората от махалата твърдят, че по време на акцията мъжът е погледнал през прозореца на стаята си и полицай му е нанесъл удар. От полицията отричат да е имало какъвто и да е контакт с мъжа и уточняват, че обект на акцията не е била къщата, където е починал мъжът, а къщата в съседство.  При вчерашната акция се стигна до напрежение в Ихтиман. Aрестувани бяха четирима души от криминалния контингент.  Ден по-рано бяха задържани баща и син, които са обвинени за нападение над полицаи. Очаква се прокуратурата днес да поиска от съда в Ихтиман да ги остави в ареста за постоянно.", "date": "2018.02.09", "title": "Лекари изясняват случая с починалия 65-годишен в Ихтиман"}
{"url": "https://www.bgonair.bg/bulgaria/2018-02-09/gledat-deloto-sreshtu-momchetata-koito-naeha-i-obraha-apartament-v-sofiya", "text": "Гледат делото срещу двете момчета, които наеха и обраха апартамент в София. Те се предадоха сами в полицията след като бяха обявени за издирване. Едното момче е с чисто съдебно минало, а другото е криминално проявено. Още в понеделник (05 февруари) пред камерата на   двамата признаха за кражбата и обясниха, че са взели телевизора, защото имали да връщат пари на лихвар. По случая е образувано досъдебно производство за извършено обсебване.", "date": "2018.02.09", "title": "Гледат делото срещу момчетата, които наеха и обраха апартамент в София"}
{"url": "https://www.bgonair.bg/sutreshen-blok/2018-02-09/doshli-vlakovete-i-sultanat-kazal-edno-chasovo-vreme-za-vsichkii", "text": "\r\n Печелим или губим от смяната на часовото време? Води ли превъртането на стрелките до опасност за нашия организъм - много въпроси, отговори на които вчера Европейският парламент търси. И 384 депутати гласуваха \"За\" премахването на лятното часово време, но самото му изпълнение още изглежда далечно. В студиото на  изпълнителният директор на Националния кардиологичен институт доц. Сотир Марчев разказа историята на смяната на времето, като преди това посочи 3 лесни стъпки, с които да бъдем по-щастливи: \"Първо, научете се да казвате \"Не\" на всеки, който иска да ви загуби времето за негови си цели. Второ, спете повече - безплатно е, удължава живота и щастието, намалява вероятността за инфаркт и инсулт. И трето, хранете се по-бавно!\" Гостът на телевизията разказа предисторията на идеята времето да се сменя. Всичко започнало в момента, когато се появява ЖП транспортът.  Преди това в цял свят, а и в нашите земи, всяко населено място си имало собствено време. Но след влизането в употреба на влаковете, най-малко заради разписанието им, поредният турски султан въвежда единствено часово време за цялата Османска империя. \"И така си живеех щастливо в детството си и в младостта си до 1979 г., когато партиите казаха: \"От 1 април сменяме времето!\" Влязохме в този експеримент и Европейският съюз продължи традицията\", разказа доц. Марчев. Според PR експерта Ани Алашка от Българската стопанска камара, трябва да се направи допитване до хората да спре ли смяната на времето. \"Очакването ми е да няма повече такова. А върху какво ще се фиксираме - само лятно или само зимно часово време - е въпрос на допълнително решение\", отбеляза Алашка пред Тя бе категорична, че тази промяна пряко влияе върху здравето на хората.", "date": "2018.02.09", "title": "Дошли влаковете и султанът казал: \"Едно часово време за всички!\""}
{"url": "https://www.bgonair.bg/sutreshen-blok/2018-02-09/za-i-protiv-lukovmarsh-sotsialist-i-natsionalist-v-sblasak", "text": "\r\n Националисти и социалисти влязоха в сблъсък по спорната тема за провеждането на ежегодния Луковмарш на вчерашното заседание на Столичния общински съвет. Определенията за факелното шествие винаги варират в изключително голям диапазон - от фашистка проява, възхваляваща човек, определян за антисемит, до възпоменателно шествие в памет на военен министър, генерал и герой.  Според   Луковмарш е събитие, на което се почита един велик български генерал и герой, а не се отдава чест на фашизма. \" \", отбеляза в \" \" националистът. Расате е на мнение, че в Луковмарш участват български младежи, които се гордеят с българската история, а освен това с шествието се почитат и други велики български генерали.   е на противоположното мнение - \" \".  \" \", твърди социалистът пред  . Цветков уточни, че не трябва София да става \"столица на фашизма\", който е забранен в цяла Европа, а действия срещу шествието трябва да бъдат взети незабавно.", "date": "2018.02.09", "title": "\"За\" и \"Против\" Луковмарш... социалист и националист в сблъсък"}
{"url": "https://www.bgonair.bg/sutreshen-blok/2018-02-09/dnes-otnovo-shte-bade-slanchevo-prez-uikenda-ni-ochakva-dazhd", "text": "\r\n Днес ще преобладава слънчево време с временни увеличения на облачността. Вятърът ще е слаб до умерен от запад-северозапад. Максималните температури ще бъдат между 10 и 15 градуса, отново необичайно високи за сезона, съобщи в студиото на   синоптикът Симеон Матев. Над Черноморието ще преобладава слънчево време с временни увеличения на облачността.  Ще духа до умерен вятър от запад-северозапад. Максималните температури ще са от 11 до 14 градуса, а температурата на морската вода ще е 5-7 градуса.  Над планините също ще бъде слънчево с временни увеличения на облачността. Максималната температура на височина 1200 метра ще е около 3 градуса, на 2000 метра - около минус 3 градуса. През почивните дни обаче времето рязко ще се промени, посочи Матев. В събота (10 февруари) ще има значителна облачност. Вятърът ще е слаб до умерен. Привечер от юг ще започнат валежи, които през нощта срещу неделя ще обхванат почти цялата страна, каза синоптикът пред  . Минималните температури ще са между минус 3 и 2 градуса, а максималните - между 5 и 10 градуса. В неделя през по-голямата част от деня валежите ще продължат. В Дунавската равнина и по високите полета в Западна България ще се образува нова снежна покривка. ", "date": "2018.02.09", "title": "Днес отново ще бъде слънчево, през уикенда ни очаква дъжд"}
{"url": "https://www.bgonair.bg/sutreshen-blok/2018-02-09/protestat-v-zashtita-na-pirin-e-chisto-politicheski-kategorichna-e-evdokiya-maneva", "text": "\r\n Пореден протест в защита на парк \"Пирин\". През изминалата вечер, събралите се настояха за пореден път, че решението на Министерския съвет за Банско е незаконосъобразно. Те смятат, че се готви сериозно застрояване на територията на Националния парк, искат оставката на министъра на околната среда и водите Нено Димов, както и да разберат кой стои зад концесионера \"Юлен\". \"Протестът на еколозите е чисто политически. Твърдението, че има основание за тревога сред тях и хората, които обичат българската природа, е невярно. Няма абсолютно никакъв мотив да се безпокоят, че нещо може да се случи на \"Пирин\", категорична бе в студиото на  Евдокия Манева, министър на околната среда и водите в периода 1997 - 2001 година. В недоволството снощи се включи за първи път и евродепутатът от групата на \"Зелените\" Ска Келер. Миналият месец в Страсбург именно тя се обърна към българския премиер Бойко Борисов и го попита какво мисли за протеста на хиляди хора в страната в защита на природата на \"Пирин\". Пред   Евдокия Манева уточни, че на практика в Пирин няма да се строи. И именно това, по думите ѝ, хората не разбират. \"Единственото, което евентуално би могло да се случи, е да се изгради втори кабинков лифт в Банско. Това няма да нанесе никакви вреди на природата и ще допринесе благоприятно за развитието на туризма у нас\", подчерта още бившият министър. Не на същото мнение обаче се оказа директорът на Института за анализи и оценки в туризма доц. Румен Драганов.  Според него протестиращите имат основание да бъдат притеснени, защото природният закон е нарушен.  \"Няколко екосистеми на територията на ски зона Банско са безвъзвратно разрушени. А освен материални, трябва да отбележим, че те носят и културни ползи, имат поддържаща функция. Която и снимка на парк \"Пирин\" да погледнем, ще видим огромното строителство на спортни съоръжения, което на практика не е довело до по-доброто положение на курорта\", отбеляза доц. Драганов. \"Казусът \"Банско\" трябва да бъде разгледан така, че да може да се подобри туризмът, защото заради топлата зима, този сезон налице е огромен спад за страната ни\", допълни още той в студиото на Лора Инджова и Златимир Йочев. \r\n  ", "date": "2018.02.09", "title": "Протестът в защита на \"Пирин\" е чисто политически, категорична е Евдокия Манева"}
