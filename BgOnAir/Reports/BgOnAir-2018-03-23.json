{"url": "https://www.bgonair.bg/denqt-on-air/2018-03-23/postigna-li-terorizmat-tselta-si-da-sazdade-nesigurnost", "text": "След днешния терористичен акт във френския град Треб, виждаме това, което самите французи предвидиха - действия на т. нар. вълци единаци. На това мнение е експертът по сигурност Димитър Гърдев. Той добави, че френските власти са предвидили още, че хората могат да бъдат натровени чрез храната и водата. Припомняме, че 25-годишен мъж от марокански произход взе заложници в супермаркет, които впоследствие бяха освободени. Все пак атаката взе 3 жертви, а похитителят бе убит от полицията. \" \", обясни Гърдев пред  . Най-важното на тероризма в средата на Западния свят, е че създава условия за несигурност, отбеляза експертът в предаването  . По данни на Европол 800 души от Западните Балкани са се били за \"Ислямска държава\". Димитър Гърдев пък посочи, че между 5 и 6 хил. са гражданите на европейски държави, които се бият в редовете на радикални организации в Близкия изток. Босна е най-радикализираната държава на Балканите, подчерта той. Димитър Гърдев каза още, че намесата на турската армия в Сирия може да бъде причина за нови бежански вълни от кюрдите, а в същото време ЕС дава пари за бежанците в Турция.", "date": "2018.03.23", "title": "Постигна ли тероризмът целта си да създаде несигурност?"}
{"url": "https://www.bgonair.bg/world/2018-03-23/otselelite-sled-strelbata-vav-florida-se-poyaviha-na-koritsata-na-taym", "text": "Оцелелите от стрелбата в гимназия във Флорида се появиха на корицата на американското списание \"Тайм\".  Маржъри, Жаклин, Алекс, Ема, Камерън и Дейвид позират под заглавие \"Достатъчно\".  Те настояват за нов закон за притежание на оръжията. Преди седмица губернаторът на Флорида Рик Скот обеща да работи с щатските законодатели за прокарване на по-строги мерки.  Той ще настоява да не се продават оръжия на американци на възраст под 21 г. В събота с такова искане по улиците на Вашингтон и други големи градове ще излязат хиляди млади хора. Те ще се включат в демонстрация под мотото \"Марш за нашите животи\".", "date": "2018.03.23", "title": "Оцелелите след стрелбата във Флорида се появиха на корицата на \"Тайм\""}
{"url": "https://www.bgonair.bg/economy/2018-03-23/goranov-rabotim-aktivno-za-vlizane-v-erm-ii-i-evrozonata", "text": "Българското правителство работи активно за присъединяване към ERM II, което е първата стъпка, за да продължи страната към едновременното членство в еврозоната и Банковия съюз. Това е отговорил финансовият министър Владислав Горанов по време на петъчния парламентарен контрол, става ясно от стенограмата, с която   разполага. Изказването е в отговор на въпрос на Красимир Янков от БСП за това каква е политиката на България по кандидатстването и присъединяването към банковия съюз в Европейския съюз, както и в какъв срок се очаква да бъдат въведени механизмите на Банковия съюз, в това число и Единния банков надзор. \"По време на Консултативен съвет по национална сигурност през юни 2014 г., на който президентът обяви, че има разбирателство между политическите партии, че общественото доверие в банковата система е ключово условие за финансовата стабилност в страната и за функционирането на икономиката. Решението на Консултативния съвет е Българската народна банка да поиска проверка от Европейския банков орган за оценка на ефективността на надзора върху българските банки като се предвиди и законодателна инициатива за подобряване на ефективността на банковия надзор и ясното носене на отговорност\", посочи Янков.  Според него ефектът от решението на Консултативния съвет за национална сигурност в голяма степен е достояние на обществеността, но призова Горанов отново да потвърди стабилността на банковата система в България във връзка с така направените стрес тестове и с международно участие на експерти от европейско ниво и решението тогава е да се инициира от Българска народна банка и се адресира към Европейския банков орган. \"Уважаеми господин Янков, бързам да отговоря, че не би трябвало да има никакви притеснения за банковата система. Тя е достатъчно добре капитализирана. Това го показаха и стрес тестовете и оценката на качеството на активите на цялата банкова система през 2016 г. Това го показва и деескалацията на макроикономическите дисбаланси, която беше направена от Европейската комисия през миналия месец. От прекомерни дисбаланси, ние преминахме към дисбаланси. Темата е много специфична\", коментира от своя страна Горанов. По думите му през последното десетилетие в отговор на последиците от суверенната криза и кризата в банковата система в еврозоната, там настъпиха сериозни промени. Бяха създадени много нови механизми, структури и институции. Създаването на Банковия съюз представлява една от най-големите институционални промени, посочва министърът. Той е категоричен, че България има отлични макроикономически показатели, с които устойчиво изпълнява четири от петте критерия за присъединяване към еврозоната. Става дума за държавен дълг, бюджетен дефицит, дългосрочен лихвен процент – в случая по 10-годишни ДЦК в лева, който за февруари 2018 г. е 0,9765%, инфлация – в средногодишната ни инфлация по последни данни за февруари 2018 г. е 1,32 на сто, измерена чрез Европейския хармонизиран индекс за потребителските цени.  \"В същото време е необходимо да изпълним и условието за членство в ERM-2 е критерият за валутен курс – минимум две години участие в ERM II с фиксирания курс на лева към еврото. Предвид, че 21 години валутният борд у нас функционира, изпълнението на този критерий, не би следвало да представлява някакъв проблем, но той е формален, който не сме изпълнили. Фокусът трябва да се съсредоточи в това, ако искаме да изпълним стратегическата цел за членство в еврозоната\", посочва в отговора си Горанов.  \"Членството в еврозоната, съответно автоматичното присъединяване към Банковия съюз, задължително изисква преди това членство в ERM II и продължаване на следваната макроикономическа политика, ориентирана към стабилността, която би гарантирала, че ще продължим да изпълняваме макроикономическите критерии за последващо членство във валутия съюз. Предвид обаче конфиденциалността на процедурата и пазарната чувствителност, не бих желал да споделям повече детайли, най-малкото от респект и правилата на нашите европейски партньори и Европейската централна банка, към които искаме да се присъединим\", коментира още финансовият министър.  Темата стана особено актуална, след като в деня на официалното откриване на българското председателство на Съвета на ЕС Горанов обяви, че се очаква до края на юни страната ни да кандидатства официално за присъединяване към Европейския валутен механизъм, известен като ERM II, като предварителна стъпка преди приемането на еврото. ", "date": "2018.03.23", "title": "Горанов: Работим активно за влизане в ERM II и еврозоната!"}
{"url": "https://www.bgonair.bg/sutreshen-blok/2018-03-23/balgarskiyat-superavtomobil-kola-na-greha-pokori-avtosalona-v-zheneva", "text": "\r\n Инженерът Росен Даскалов съчетава упоритост и креативност, а именно те му помагат да надгради идеята да създаде автомобил за себе си до производството на първите български суперавтомобили, наречени \"Коли на греха\". Точно преди няколко дни бе и световната премиера на новия иновативен болид и хибридната версия на автомобила, представени на автосалона в Женева.  Инженерът сподели в \" \", че още в техническата гимназия е започнал да рисува, а след това да сглобява колички от дърво и метал. \" \", уточни инженерът. Той отбеляза, че първите автомобили от марката са сглобявани в Англия, но по-късно цялото производство се е изместило в България. Така в момента суперавтомобилът се сглобява от екип конструктори в Русе. \" \", подчерта още инженерът пред .  Даскалов допълни, че базовата цена на суперавтомобилът е 180 хил. евро. ", "date": "2018.03.23", "title": "Българският суперавтомобил \"Кола на греха\" покори автосалона в Женева"}
{"url": "https://www.bgonair.bg/bulgaria/2018-03-23/zadarzhaha-mazha-koyto-zadigna-padnal-portfeyl-v-plovdivski-magazin", "text": "\r\n Пловдивската полиция е открила и задържала мъжа, който задигна паднал в строителен магазин портфейл с над 1000 лева и документи.  Граждани го разпознали на разпространените видеозаписи. Камерите в магазина заснели възрастен мъж, който открива портфейла и вместо да го предаде, го прибира и бързо напуска района. 62-годишният мъж е задържан за 24 часа.", "date": "2018.03.23", "title": "Задържаха мъжа, който задигна паднал портфейл в пловдивски магазин"}
{"url": "https://www.bgonair.bg/science/2018-03-23/mtel-startira-predvaritelni-porachki-na-sony-xperia-xz2", "text": "\r\n На 20 март стартираха предварителните поръчки на Sony Xperia XZ2. Te ще продължат до 3 април, а всеки, който закупи смартфон от нашия онлайн магазин ще получи безплатно и висок клас безжични слушалки на Sony. Xperia XZ2 има 5,7 инчов HDR дисплей и е първият смартфон, който може да заснема видео в HDR формат. Моделът се предлага за 49,99 лв. на месец или за 999,99 лв. в брой с план Мтел без граници 5ХL. Meсец март предлага две надпревари от сериите ATP 1000, което означава и истински тенис маратон за играчи и фенове. Маями е отлична възможност за реванш след евентуално разочарование в Калифорния дни по-рано. Точно такъв ще търси и Григор Димитров, който отпадна още в първия кръг на Индия Уелс, а миналата година изигра само два мача в Маями преди да отпадне. Този път Флорида може да донесе повече късмет на първата ни ракета. Гледайте всички мачове на Григор Димитров и най-интересното от Miami Open от 21 март до 1 април само в ефира на Mtel Sport 1. Време е за въпроса в месечната ни игра. Отговаряйте правилно с коментар във Facebook страницата на Мтел и можете да спечелите смартфона Nokia 2. Ето го и новия въпрос - Какъв аксесоар ще получи всеки клиент, който поръча предварително Sony Xperia XZ2?  ", "date": "2018.03.23", "title": "Mтел стартира предварителни поръчки на Sony Xperia XZ2"}
{"url": "https://www.bgonair.bg/reportazhi/2018-03-23/seriya-atentati-raztarsiha-frantsiya-v-poslednite-godini", "text": "\r\n За Франция последната терористична атака в Треб е от сравнително малък мащаб. През последните години страната преживя серия атентати, които разтърсиха обществото и доведоха до промени в законодателството. 7 януари 2015 година, Париж - френските ислямисти братя Куаши откриват огън срещу редакцията на сатиричното издание \"Шарли Ебдо\". Убити са общо 12 души, сред които 8 служители на вестника и един полицай. На следващия ден техният познат Амеди Кулибали застрелва друг служител на реда, а 24 часа по-късно взима и заложници в еврейски магазин в Париж. Той убива четирима от тях преди да бъде ликвидиран от полицията.  11 месеца по-късно Франция преживява най-смъртоносните атаки след Втората световна война. Трима нападатели се самовзривяват на входа на Стад дьо Франс по време на приятелски мач между Франция и Англия.  Трима други терористи обстрелват клиентите на няколко кафенета и ресторанти в Париж. Най-продължителната атака е в концертната зала \"Батаклан\", където се състои концерт на американската рокгрупа \"Ийгълс оф Дет Метал\". При трите нападения са убити общо 130 души и са ранени над 400.  Отговорност поема \"Ислямска държава\", а 13 ноември се превръща в преломен момент за Франция. В страната е въведено извънредно положение, което продължава почти две години. ", "date": "2018.03.23", "title": "Серия атентати разтърсиха Франция в последните години"}
{"url": "https://www.bgonair.bg/world/2018-03-23/likvidiraha%D0%B0-napadatelya-koyto-vze-zalozhnitsi-vav-frantsiya%D0%B0%D0%B0", "text": "\r\n Похитителят, който взе заложници в супермаркет в южния френски град Треб, е бил ликвидиран при щурм на полицията.Той е 25-годишен от марокански произход. Малко преди обяд местно време въоръжен мъж с огнестрелно оръжие и гранати нахлува в супермаркет в Треб с викове \"Аллах е велик\".  Той се обявява за привърженик на групировката \"Ислямска държава\" и заявява, че е готов да умре за Сирия. Поискал освобождаването на Салах Абдеслам - единственият оцелял терорист след атентатите в Париж през 2015 година.  Свидетели разказват, че са се чули изстрели. Клиент и служител на магазина са убити по време на злаожническата драма.  По-рано похитителят е стрелял по двама души в автомобил, като е убил един от тях и е откраднал автомобила, който е намерен на паркинга на супермаркета. А в намиращия се наблизо град Каркасон нападателят се опитва да прегази група полицаи, които били на тренировка. Прострелва един от тях в рамото. Състоянието му не е критично.  Полицаите обаче са открили и тялото на трета жертва - шофьор на автомобила, който нападателят е откраднал.  Властите благодариха за бързата реакция и героичната постъпка на спецслужбите.  Полицията е установила самоличността на нападателя. Това е 25-годишният Рудуам Ладким, от марокански произход, известен на службите за сигурност с престъпления от общ характер - притежание на наркотици и незаконно притежание на оръжия.", "date": "2018.03.23", "title": "Ликвидираха нападателя, който взе заложници във Франция"}
{"url": "https://www.bgonair.bg/world/2018-03-23/zatvor-za-izvestna-turska-pevitsa-i-aktrisa-zaradi-obida-kam-erdogan", "text": "Затвор за известната турска певица и актриса Зухал Олджай. Причината - обида на турския президент Ердоган по време на концерт през 2016 година. Звездата, която е популярна и у нас с участието си в някои от хитовите турски сериали, е осъдена на 10 месеца затвор. Зухал Олджай е обвинена, че е променила текста на една от песните си, замесвайки името на Ердоган в него и правейки обиден жест с ръка, докато пее по време на концерт.  В свидетелските си показания Олджай отхвърли обвиненията и посочи, че e използвала името на Ердоган, защото се връзва с римата, а не защото има никакъв \"скрит мотив\".  В Турция обида към президента се наказва с до четири години затвор. Само за 2016 година в страната са заведени 1845 наказателни дела за обиди към президента Реджеп Ердоган.", "date": "2018.03.23", "title": "Затвор за турска певица и актриса заради обида към Ердоган"}
{"url": "https://www.bgonair.bg/world/2018-03-23/bryuksel-iztegli-za-konsultatsii-poslanika-si-ot-rusiya", "text": "Брюксел изтегли за консултации посланика си от Русия. Това е колективният отговор на Европейския съюз след отравянето на бившия руски двоен агент Сергей Скрипал във Великобритания.  В общо становище късно снощи лидерите на 27-те страни-членки заявиха, че е твърде вероятно вината да е на Русия и че \"няма друго достоверно обяснение\" за случилото се.  А днес премиерът Бойко Борисов коментира от Брюксел, че България няма да гони руски дипломати.", "date": "2018.03.23", "title": "Брюксел изтегли за консултации посланика си от Русия"}
{"url": "https://www.bgonair.bg/world/2018-03-23/tramp-izgoni-i-savetnika-po-natsionalna-sigurnost-gen-harbart-makmastar", "text": "Още един високопоставен служител изгонен от администрацията на Доналд Тръмп.  Американският президент уволни и съветника си по националната сигурност генерал Хърбърт Макмастър.  Неговото място ще заеме бившият постоянен представител на Съединените щати в ООН Джон Болтън. Той е определян като \"ястреб\" във външната и отбранителната политика и е участвал в администрациите и на президентите Роналд Рейгън и Джордж Буш-старши.  Той стои зад планирането на американското навлизане в Ирак от 2003 година и зад теорията, че Садам Хюсеин притежава оръжия за масово поразяване.  Джон Болтън е изразявал подкрепа за нападения над Северна Корея и Иран. Той е третият човек, заемащ поста съветник по националната сигурност от встъпването в длъжност на Доналд Тръмп.", "date": "2018.03.23", "title": "Тръмп изгони и съветника по национална сигурност ген. Хърбърт Макмастър"}
{"url": "https://www.bgonair.bg/denqt-on-air/2018-03-23/predizvikatelstvo-balgariya-shte-zadava-posokata-na-evropeyskata-energetika", "text": "България е изправена пред голямо предизвикателство да председателства Съвета на ЕС в посока енергетика - да чертаем посоката на развитие на европейската енергетика до 2030 година. Това заяви   в предаването   и добави, че се работи в две насоки - енергийна ефективност и възобновяема енергия. Една от срещите му в Брюксел в последните дни е била свързана с програма, по която ще получим 33 млн. евро, за да кандидатстваме за мерки, свързани с енергийната ефективност. Пред   Станков уточни, че средствата ще бъдат администрирани от Министерството на енергетиката, а програмата ще бъде насочена главно към общините.  \" \", подчерта гостът в студиото на Кузман Илиев. Жечо Станков изрази мнение, че ако държавата бе реагирала по-рано на сделката за ЧЕЗ, това е можело да се третира като желание да повлияе на сделката. Той поясни, че държавата изчаква информация от преговорите между \"Инерком\" и ЧЕЗ, а междувременно се правят необходимите изчисления за влизане в сделката. До края на юни енергийното министерство ще представи възможните подходи към АЕЦ \"Белене\". Активите и пасивите ще бъдат изнесени към ново дружество, за което ще се търси инвеститор, но държавата ще участва в проекта. Жечо Станков увери, че няма основания за притеснение относно новото оборудване за \"Белене\".", "date": "2018.03.23", "title": "Предизвикателство: България ще задава посоката на европейската енергетика"}
{"url": "https://www.bgonair.bg/world/2018-03-23/dvama-ubiti-v-zalozhnicheska-drama-vav-frantsiya", "text": "Двама убити в заложническата драма във Франция. Един или двама души са простреляни и са загинали, съобщи представител на полицията, цитиран от електронното издание на \"Фигаро\". Както   писа по-рано въоръжени взеха заложници в супермаркет в град Треб в Южна Франция. Похитителят се представи като привърженик на \"Ислямска държава\". Хеликоптери и антитерористични сили бяха насочени към мястото на кризата. \"За съжаление имаме оснавание да твърдим, че има жертви. Не можем обаче да осигурим лекар, който да потвърди това\", каза пред AFP генерал Жан Валери Летерман, отговарящ за сигурността в региона. Според информации във френските медии една от жертвите е служител в супермаркета. Също в Южна Франция – близо до град Каркасон въоръжен мъж откри огън срещу група полицаи и рани един от тях, съобщи полицейски представител. Не е ясно дали двата случая са свързани.  Снимка: Ве Осжьид", "date": "2018.03.23", "title": "Двама убити в заложническа драма във Франция!"}
{"url": "https://www.bgonair.bg/world/2018-03-23/mashtabna-operatsiya-v-avtsraliya-za-spasyavaneto-na-zasednali-kitoveee", "text": "Мащабна операция за спасяването на китове, заседнали на плаж в Австралия. Животните от вида тропическа Гринда били забелязани от рибар в залива Хамелин - на около 300 километра южно от Пърт. От близо 150 кита са оцелели едва половината като състоянието им се влошава с всеки изминал час, заявиха еколози. За връщането на животните във водата помагат и десетки доброволци. Към момента не е известна причината, поради която китовете са излезли на сушата. Обикновено това се случва, когато животните са болни, ранени или са се заблудили.", "date": "2018.03.23", "title": "Мащабна операция в Автсралия за спасяването на заседнали китове"}
{"url": "https://www.bgonair.bg/world/2018-03-23/sluchayat-skripal-vkara-vtori-politsay-v-bolnitsa", "text": "Втори полицай в британския град Солсбъри беше вкаран в болница с подозрение за отравяне. Служителят на реда е с \"раздразнение\" на кожата, но симптомите не са обострени, съобщиха медицински източници. Междувременно беше съобщено, че сержантът от полицията Ник Бейли, който участва в разследването на покушението срещу бившия руски шпионин Сергей Скрипал и също беше хоспитализиран със симптоми на отравяне, вече е изписан от болницата. В продължение на две седмици лекарите полагаха грижи за него.", "date": "2018.03.23", "title": "Случаят \"Скрипал\" вкара втори полицай в болница"}
{"url": "https://www.bgonair.bg/world/2018-03-23/i-sled-skripal-nyama-da-gonim-ruskite-diplomati-ot-balgariya", "text": "Заради скандала с отровения руски шпионин Сергей Скрипал, България няма да гони руски дипломати. Това каза премиерът Борисов в Брюксел по повод решението на Брюксел да изтегли за консултации по скандала посланика си от Москва. Това е колективният отговор на Европейския съюз след отравянето във Великобритания на бившия руски двоен агент Сергей Скрипал. В общо становище лидерите на страните - членки заявяват, че е твърде вероятно вината да е на Русия, и че \"няма друго достоверно обяснение\" за случилото се.    ", "date": "2018.03.23", "title": "И след Скрипал: Няма да гоним руските дипломати от България"}
{"url": "https://www.bgonair.bg/world/2018-03-23/borisov-potvardi-sreshta-es-turtsiya-vav-varna-shte-ima", "text": "\r\n Насрочената за 26 март среща Европейски съюз - Турция във Варна ще се състои. Това потвърди българският министър-председател Бойко Борисов. \"Среща ще има, поне на този етап. Това е една от последните възможности да останем в диалог\", заяви премиерът преди заседанието на Европейския съвет в Брюксел. Така в понеделник във Варна лидерите на Европейския съвет и на Европейската комисия ще разговарят с турския президент Реджеп Ердоган. В белгийската столица с четирима министри и голяма делегация пристигна и турският президент Реджеп Ердоган.    ", "date": "2018.03.23", "title": "Борисов потвърди: Среща ЕС - Турция във Варна ще има"}
{"url": "https://www.bgonair.bg/world/2018-03-23/eksperti-pohititelyat-ot-treb-e-posledovatel-a-ne-chlen-na-islyamska-darzhava", "text": "\r\n Похитителят от супермаркета във френския град Треб не е боец на \"Ислямска държава\", а по-скоро неин привърженик и последовател. Това мнение защити експертът по национална сигурност Николай Марков в студиото на Bulgaria ON AIR. До момента властите потвърдиха за трима загинали и двама ранени, а а прокуратурата и премиерът на Франция обявиха официално, че става дума за терористичен акт. \"Не мисля, че това е действие на професионалист, почеркът не е такъв. Обикновено такова изпълнение не се прави от един човек\", каза Николай Марков и добави, че \"Ислямска държава\" вече не съществува като единен център.  По думите му терористичената организация е разбира като управление, но не и като възможности. Самият той очаква тя да бъде възродена. \"380 броя паравоенни организации от по 50-100 хил. души бяха интегрирани в \"тялото\" на Сирия. Става въпрос за конфликт от световна величина\", каза още Марков и добави, че европейската администрация е овладяла тероризма в Европа. Директорът на Центъра по близкоизточни изследвания Мохд Абуаси се съгласи, че най-вероятно нападателят е вълк единак - привърженик на \"Ислямска държава\", а не неин член.  Според него не виждаме сериозни намерения тероризмът да бъде ликвидиран. Абуаси настоя, че се намесват политическите сметки, а в Сирия вече има добри и лоши терористи. \"В момента \"Ислямска държава\" е в процес на реорганизация и ще видим резултатите по-нататък. Ликвидирана като \"държава\", но не и като организация\", подчерта той в телефонен разговор за Новините ON AIR.  Също в телефонна връзка своето мнение изказа и франкофонът Кирил Кадийски, според когото  проблемът е малко абстрактен. По негово мнение всичко е свързано с процеси в европейската цивилизация, която понякога се държи самоубийствено.  \"Упадъкът в Европа води до тези резултати. Нито една битка не е спечелена с вятърни мелници. С кого воюваме, от кога се защитаваме? Европа воюва с безхаберието за бъдещето си. Мечтая за времето, когато Европа ще има силна политическа класа. В момента Европа е обездвижена и трябва да се мобилизира\", настоя той.", "date": "2018.03.23", "title": "Експерти: Похитителят от Треб е последовател, а не боец на ИД"}
{"url": "https://www.bgonair.bg/world/2018-03-23/donald-tramp-nalozhi-mita-varhu-vnosa-ot-kitayyy", "text": "\r\n Американският президент Доналд Тръмп подписа меморандум за въвеждането на мита върху вноса на китайски стоки. Така президентът на САЩ направи поредна крачка в разгръщането на търговска война срещу Китай. Тръмп обвини Пекин и в злоупотреба с интелектуална собственост, като обяви, че Вашингтон ще подаде иск срещу страната в Световната търговска организация.", "date": "2018.03.23", "title": "Доналд Тръмп наложи мита върху вноса от Китай"}
{"url": "https://www.bgonair.bg/world/2018-03-23/osvobodiha-zalozhnitsite-v-supermarketa-v-treb", "text": "\r\n Пуснати са заложниците, взети в супермаркет в Треб, Южна Франция. В магазина е останал човекът, извършил нападението, и един полицай, съобщи Ройтерс, цитирайки кмета на града. Първите съобщения бяха, че заложниците са били осем. По-рано днес мъж, който каза, че е от групировката Ислямска държава, взе заложници в супермаркет в Треб. Очевидец твърди, че той викал \"Аллах акбар\" и заявил, че е готов да умре за Сирия, влизайки в магазина.  Поискал освобождаването на Салах Абдеслам - организаторът на атентата в Брюксел през 2016 година и атентатите в Париж година по-рано.  Френският премиер Едуар Филип нарече ситуацията \"сериозна\" и определи случая като терористичен акт, съобщи Франс прес. За града е заминал вътрешният министър Жерар Колон. Трима души са убити - служител и клиент на магазина, а други двама са ранени. Преди да вземе заложниците, нападателят е откраднал бял неидентифициран автомобил, чийто шофьор е третата жертва. Случаят се разследва от контратерористичната прокуратура. Малко по-рано в намиращия се наблизо град Каркасон нападателят се опитал да прегази група полицаи, които спортували. Прострелял един от тях в рамото. Състоянието му не е критично.  На мястото на заложническата криза в град Треб са изпратени над 100 полицаи, включително и от спецотрядът за борба с тероризма. Във въздуха кръжат три хеликоптера на жандармерията.  Властите призовават жителите и гостите на града да избягват района от съображения за сигурност.  Треб е град с множество военни поделения, но и изключително популярен сред туристите. \r\n", "date": "2018.03.23", "title": "Освободиха заложниците в супермаркета в Треб, трима души загинаха"}
{"url": "https://www.bgonair.bg/world/2018-03-23/arestuvaha-ukrainski-deputat-planiral-voenen-prevrat", "text": "Арестуваха украинската депутатка Надя Савченко след като украинският парламент свали имунитета й. Тя беше военен пилот и се превърна в национален герой, след като прекара месеци в руски затвор. Савченко бе обвинена в заговор за военен преврат. В реч пред депутатите генералният прокурор на Украйна заяви, че разполага със записи, които доказват, че Савченко е участвала в заговор и е планирала нападение срещу парламента с ръчни гранати и автоматични оръжия. Самата тя отговори, като заяви, че е знаела, че разговорите й се записват и е говорила за такива атаки, описвайки \"сюрреалистична политическа провокация, за да осмее правителството\".", "date": "2018.03.23", "title": "Арестуваха украински депутат, планирал военен преврат"}
