{"url": "https://www.bgonair.bg/bulgaria/2018-07-22/nova-katastrofa-s-tir-tozi-pat-na-hemus", "text": "ТИР се обърна на магистрала \"Хемус\" и блокира движението в района на Нови Пазар. На пътя се изсипаха 20 тона жито, за щастие няма пострадали. Рано тази сутрин пък шофьор на друг камион загина при катастрофа на магистрала \"Тракия\" край Бургас. Неговият спътник се размина с леки наранявания. Заради инцидента, временно беше ограничено движението в посока Бургас, в участъка между пътните възли \"Зимница\" и \"Карнобат\". Образуваха се километрични опашки от автомобили. Трафикът за Бургас беше пренасочен през Петолъчката, Венец и Карнобат. По обед тежко- товарна техника измести камиона от пътното платно и движението по магистралата беше възстановено. Причините за инцидента се изясняват.", "date": "2018.07.22", "title": "Нова катастрофа с ТИР - този път на \"Хемус\""}
{"url": "https://www.bgonair.bg/world/2018-07-22/dzhulian-asandzh-mozhe-da-ostane-bez-ubezhishte-ot-ekvador", "text": "Еквадор е близо до сключването на сделка с британските власти, с която ще оттегли предоставеното убежище за Джулиан Асандж и ще изгони основателя на \"Уикилийкс\" от посолството си в Лондон. Това предаде ДПА, като цитира американския разследващ журналист Глен Грийнуолд, пише  . Еквадорският президент Ленин Морено е пристигнал във Великобритания за разговори с официални лица, за да финализира сделката, с която протекцията за Асандж ще бъде оттеглена и после той ще бъде предаден на британските власти. Асандж не може да бъде арестуван на територията на дипломатическата мисия, където пребивава от 2012 година, след като наруши условията на освобождаването си под гаранция. Прокуратурата в Швеция впоследствие свали част от обвиненията срещу него в сексуални престъпления, но той се страхува, че може да бъде екстрадиран в САЩ за разпит във връзка с дейността на \"Уикилийкс\", ако напусне сградата.", "date": "2018.07.22", "title": "Джулиан Асандж може да остане без убежище от Еквадор"}
{"url": "https://www.bgonair.bg/world/2018-07-22/balgarsko-dete-e-raneno-pri-pokazno-ubiystvo-v-italiya", "text": "10-годишно българче е пострадало при показно убийство в италианския регион Калабрия. Според медии на Ботуша целта е била представител на местната мафия, но не е ясно защо детето е било с него. Родителите му живеят близо до дома на 39-годишния Фабио Джузепе Джофре, който е застрелян от двама мъже. Детето е ранено в корема и е откарано в болница без опасност за живота.", "date": "2018.07.22", "title": "Българско дете е ранено при показно убийство в Италия"}
{"url": "https://www.bgonair.bg/reportazhi/2018-07-22/lyato-remonti-i-problemi-s-trafika-v-plovdiv", "text": "\r\n Летните ремонти на много места в страната започнаха и вече блокират допълнително трафика в големите градове. Мащабни дейности кипят това лято и в центъра на Пловдив. Кметът Иван Тотев даде старт на поредния голям проект, с който ще бъдат преобразени няколко главни булеварда преди градът да поеме домакинството на културна столица на Европа. Мащабните ремонти затрудняват движението в Пловдив. Смяна на водопроводната мрежа, тротоарите и полагането на нови основи забавят дейностите. Един от последните големи проекти е рехабилитацията на булеварда от южната страна на река Марица. Предвидено и укрепването на стената на реката в участъка.  Най-тежкият ремонт през това лято ще бъде подлезът под Централната поща, който е една от основните артерии в града.  Заради спирането на трафика на улица \"Гладстон\" ще бъде отворена за движение нова улица, която ще прави връзка с тунела в центъра на Пловдив. Властите призовават гражданите за търпение. ", "date": "2018.07.22", "title": "Лято, ремонти и проблеми с трафика в Пловдив"}
{"url": "https://www.bgonair.bg/world/2018-07-22/mladezh-vze-zalozhnitsi-v-sasht-sled-semeen-spor", "text": "\r\n Заложническа драма изправи на нокти полицията и властите в САЩ. 18-годишен въоръжен афроамериканец бе задържан след като взе заложници в супермаркет в Лос Анджелис, предаде Асошиейтед прес, съобщава  . Младежът прострелял баба си и приятелката си при семеен спор, след което избягал с колата на възрастната жена. Засечен от полицията, мъжът отказал да спре, започнало преследване, при което той стрелял по полицаите, а те отвърнали на огъня. Заподозреният катастрофирал в уличен стълб пред магазин, пълен с хора, и се барикадирал вътре. Около три часа по-късно заподозреният се предаде на полицията. Една жена е убита в супермаркета. След като нападателят нахлул в магазина, където имало десетки хора, някои се опитали да избягат, включително скачайки през прозорците от 2-3 м височина, разказват очевидци. Около половин час след началото на драмата полицаи влезли в супермаркета и започнали да извеждат някои от хората. Властите заявиха, че третират ситуацията като взимане на заложници и се опитват да я решат по мирен път, като убедят заподозрения чрез преговори да се предаде. ", "date": "2018.07.22", "title": "Младеж взе заложници в САЩ след семеен спор"}
{"url": "https://www.bgonair.bg/bulgaria/2018-07-22/vapreki-intsidentite-v-planinata-po-malko-ot-3-sa-zastrahovanite-turisti", "text": "\r\n През последните седмици случаите на пострадали в планината зачестиха. Оказва се, обаче, че повечето туристи нямат застраховка и не изплащат дължимата сума за акциите, проведени от Планинската спасителна служба.  От началото на годината спасителните акции на планинската спасителна служба само в Рила и Пирин са 1863. За статистиката през изминалата година в цялата страна са 2560.  Оказва се, че ПСС не е безплатна, както спешната помощ. Операциите по спасяване могат да достигнат до 4- цифрени суми. Често се случва след спасителната акция спасителите да не получат пари дори за изразходваното гориво. Застрахователните компании са предвидили специална застраховка, която може да покрие средствата, изразходвани по спасителната акция, но по- малко от 3% са хората сключили таква застраховка.  Вече можем да поръчаме застраховка и он-лайн, докато пътуваме към планината. Средната цената за застраховка за уикенд в планината е под 10 лв, а сумата, която от застрахователната компания може да изплати при евентуален инцидент е до 3000лв.  От планинската спасителна служба препоръчват още да сключваме планинска застраховка преди всеки излет в планината. ", "date": "2018.07.22", "title": "Въпреки инцидентите в планината: По-малко от 3% са застрахованите туристи"}
{"url": "https://www.bgonair.bg/bulgaria/2018-07-22/zapochnaha-da-umartvyavat-stadoto-na-baba-dora", "text": "\r\n Започна евтаназирането на животните на баба Дора в Шарково, научи  . По-рано днес жандармерия изтегли протестиращите пред стадото ѝ. До напрежение засега не се стигна. Обявена е карантинна зона от 3 километра. В момента протестиращите са в съседното село Малко Шарково. Към тях се присъединиха и представители от природозащитни организации. По обед тяхна представителка беше арестувана за нарушаване на обществения ред. Срещу протестите пък застанаха браншови асоциации на животновъдите в района. В Болярово пък продължава протестът пред фермата на Ана Петрова. Стопанката на стадото отказва четвърти ден да допусне ветеринари за вземане на повторна проба от животните.", "date": "2018.07.22", "title": "Започнаха да умъртвяват стадото на баба Дора"}
{"url": "https://www.bgonair.bg/reportazhi/2018-07-22/zhena-izgubila-9-dushi-ot-semeystvoto-si-v-ezeroto-v-misuri-obvini-kapitana", "text": "\r\n Капитанът на туристическото корабче, което потъна в четвъртък в езеро в Мисури, е казал на пътниците да не си слагат спасителни жилетки. Това твърди една от оцелелите. 17 души загинаха, след като внезапна буря преобърна плавателния съд в езерото Тейбъл рок край град Брансън. Това е една от най-смъртоносните туристически трагедии в САЩ от години. Сред загиналите са 9 души от едно и също семейство, сред тях е и кърмчията на корабчето. Капитанът обаче е жив, а към него насочва обвинителен пръст една от оцелелите. Тиа Коулман, която губи 9-ма свои роднини, включително децата си.  Вчера тя е изписана от болница и разказа, че капитанът казал: \"над главите ви има три размера жилетки, но те няма да ви потрябват\".  Първоначалната експертиза за причината за трагедията се очаква след около месец. Засега няма обвинени или задържани. Ключово за разследването ще бъде изваждането на потъналото корабче – имитация на амфибия от Втората световна война.", "date": "2018.07.22", "title": "Жена, изгубила 9 души от семейството си в езерото в Мисури, обвини капитана"}
{"url": "https://www.bgonair.bg/bulgaria/2018-07-22/momicheto-koeto-padna-ot-lift-e-v-stabilno-sastoyanie", "text": "24 - годишната жена от Гърция, която падна от лифта на Драгалевци вчера, вече е в стабилно състояние и остава под лекарско наблюдение. Сигналът за инцидента е подаден малко преди 15 часа. По-късно на мястото е пристигнала линейка, съобщиха за Bulgaria ON AIR от Спешна помощ. Момичето е откарано във Военно-медицинска академия, със съмнение за фрактура и на двете ръце. Причините за инцидента се изясняват. ", "date": "2018.07.22", "title": "Момичето, което падна от лифт, е в стабилно състояние"}
{"url": "https://www.bgonair.bg/bulgaria/2018-07-22/shofyor-na-kamion-zagina-pri-katastrofa-na-magistrala-trakiya", "text": "Шофьор на ТИР е загинал при катастрофа тази сутрин на магистрала \"Тракия\" при километър 312, съобщава Агенция \"Фокус\". Временно движението се осъществява само в изпреварващата лента в посока Бургас. Шофьорите да се движат с повишено внимание и съобразена скорост, спазвайки указанията на служителите на \"Пътна полиция\", призовават от Агенция \"Пътна инфраструктура\".", "date": "2018.07.22", "title": "Шофьор на камион загина при катастрофа на магистрала \"Тракия\""}
{"url": "https://www.bgonair.bg/bulgaria/2018-07-22/novi-otlichiya-po-matematika-za-balgarski-uchenitsi", "text": "\r\n Български ученици отново с медали от международно състезание по математика. Сребърно отличие в отборната надпревара получиха възпитаниците на столичното 125 СУ \"Боян Пенев\". Световното състезание по математика за деца до 14 години се организира от една от най-големите благотворителни организации в Хонг Конг. 128 ученици участваха тази година, а българчетата завоюваха престижните места благодарение на усилията и амбицията си. В индивидуалните състезания, страната ни има и няколко златни медала. ", "date": "2018.07.22", "title": "Нови отличия по математика за български ученици"}
{"url": "https://www.bgonair.bg/bulgaria/2018-07-22/ogan-i-dim-plamna-smetishte-kray-magistrala-struma", "text": "Пламна сметището край кочериновското село Бараково. Слаб огън и гъст дим има и към този момент. Опасност за пътуващите по магистрала \"Струма\" към този момент няма. Пламъците са се разгорели късно снощи. До рано сутринта са обхванали по-голяма част от нерегламентираното сметище. Гъст дим е обгърнал и близките землища край Кочериново. Две пожарни от Рила на място се опитват да угасят огъня. Сметището се намира между две ожънати ниви. За да се предотврати евентуално разрастване на огъня трактори правят просеки. Причините за подпалването на бунището предстои да се уточняват.", "date": "2018.07.22", "title": "Огън и дим: Пламна сметище край магистрала \"Струма\""}
{"url": "https://www.bgonair.bg/bulgaria/2018-07-22/vitseprezidentat-ot-makedoniya-balgariya-shte-prodalzhi-da-raboti-za-horata-ot-dvete-strani-na-granitsata", "text": "\"България е най-добрият застъпник на Република Македония в Европейския съюз. Други европейски държави може да говорят за Западните Балкани, но всяка от своя интерес. За България важни са хората и техния просперитет. България ще продължи да работи за хората от двете страни на границата, за общите проекти и общото ни бъдеще\", с тези думи вицепрезидентът Илияна Йотова се обърна към събралите се хора пред паметника на Даме Груев в македонското село Смилево, където на тържествена церемония бяха отбелязани 115 години от Илинденско-Преображенското въстание. Традиционното честване бе организирано от Българския културен клуб-Скопие, съобщават от пресслужбата на президентството. В словото си Илияна Йотова подчерта, че балканските народи имат нелека история, белезите от която носят и до днес. По думите ѝ е време да се помисли за младите хора от двете страни на границата, които искат да работят заедно, да си помагат, да просперират. Илияна Йотова завърши словото си с думите: \"Често цитираме думите на славните ни герои. Но трябва да разбираме посланията им\". По-рано вицепрезидентът проведе среща с ръководството и членовете на Българския културен клуб-Скопие.", "date": "2018.07.22", "title": "Вицепрезидентът от Македония: България ще продължи да работи за хората от двете страни на границата"}
{"url": "https://www.bgonair.bg/bulgaria/2018-07-22/zhandarmeristi-iztegliha-branitelite-na-stadoto-na-baba-dora", "text": "\r\n Жандармерия изтегли протестиращите пред стадото на баба Дора в Шарково. До напрежение не се стигна. В момента протестиращите са в съседното село Малко Шарково. Към тях се присъединха и природозащитни организации.  Срещу протестите пък застанаха браншови организации на животновъдите в района.", "date": "2018.07.22", "title": "Жандармеристи изтеглиха бранителите на стадото на баба Дора"}
{"url": "https://www.bgonair.bg/bulgaria/2018-07-22/api-dvizhenieto-po-magistrala-trakiya-kam-burgas-e-vazstanoveno", "text": "Възстановено е движението в посока Бургас при км 312 и в участъка от пътен възел \"Зимница\" до пътен възел \"Карнобат\" на магистрала \"Тракия\", съобщават от Агенция \"Пътна инфраструктура\". Движението беше ограничено в района за няколко часа, след като ТИР катастрофира, а водачът му загина на място.", "date": "2018.07.22", "title": "АПИ: Движението по магистрала \"Тракия\" към Бургас е възстановено"}
