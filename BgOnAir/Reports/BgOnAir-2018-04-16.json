{"url": "https://www.bgonair.bg/world/2018-04-16/generalniyat-sekretar-na-nato-dvudnevna-vizita-v-turtsiya", "text": "Генералният секретар на НАТО Йенс Столтенберг започва днес двудневна визита в Турция. Очаква се той да се срещне с президента на страната Реджеп Ердоган, с министъра на външните работи Мевлют Чавушоглу и министъра на отбраната Нуретин Джаникли.  Визитата започва ден, след като на извънредно заседание в щаб-квартирата на НАТО в Брюксел съюзниците изразиха пълна подкрепа за военните действия на САЩ, Франция и Обединеното кралство, в отговор на твърденията за химически нападения в Сирия,  извършени от режима на Башар Асад.", "date": "2018.04.16", "title": "Генералният секретар на НАТО на двудневна визита в Турция"}
{"url": "https://www.bgonair.bg/world/2018-04-16/bivshiyat-shef-na-fbr-tramp-e-moralno-negoden-za-prezident", "text": "Продължава словесната война между американския президент Доналд Тръмп и бившия директор на ФБР Джеймс Коми. В първото си телевизионно интервю, след уволнението си миналата година, Коми определи държавния глава на САЩ като \"морално негоден\" да заема поста.  Ексшефът на ФБР говори пред телевизия \"Ей Би Си\" по повод на новата си книга \"Върховната лоялност\", в която оповести неизвестни досега детайли за отношенията си с Доналд Тръмп.  Коми е категоричен, че е уволнен заради разследването на предполагаема руска намеса в президентските избори в САЩ през 2016 година.  Малко преди интервюто на Коми, Тръмп го обвини в лъжа и заяви, че ексшефът на ФБР трябва да бъде в затвора.", "date": "2018.04.16", "title": "Бившият шеф на ФБР: Тръмп е морално негоден за президент"}
{"url": "https://www.bgonair.bg/world/2018-04-16/ss-na-oon-zasedava-sasht-shte-iskat-novi-sanktsii-kam-rusiya", "text": "Ново напрежение по оста Москва-Вашингтон. САЩ свикват днес ново ключовото заседание на Съвета за сигурност на ООН, на което се очаква да поискат нови санкции срещу Русия.  Причината е продължаващата подкрепа на Москва за сирийския лидер Башар Асад. Новината съобщи Ники Хейли, която е постоянен представител на САЩ в ООН.  Първите дипломати на Европейския съюз се събират днес в Люксембург, за да обсъдят ситуацията в Сирия. В дневния ред на Съвета е включена и темата за Западните Балкани.  Вицепремиерът Екатерина Захариева ще информира колегите си за хода на подготовката на Срещата на върха ЕС-Западни Балкани в София на 17 май.", "date": "2018.04.16", "title": "СС на ООН заседава – САЩ ще искат нови санкции за Русия"}
{"url": "https://www.bgonair.bg/world/2018-04-16/bryuksel-preporacha-zapochvane-na-pregovori-za-chlenstvo-na-makedoniya-v-es", "text": "Европейската комисия препоръчва започване на преговори за членство на Македония в Съюза. Това се казва в доклад, който утре ще бъде оповестен. В него се отбелязва големият напредък на страната през изминалата година и се коментира, че политическата криза от 2017 г. в голяма степен е преодоляна. Брюксел все пак отбелязва, че политиката на реформи трябва да продължи. Постигането на дата за преговорния процес е една от големите амбиции на страната ни докато е председател на Съвета на Европейския съюз. Снимка: Pixabay  ", "date": "2018.04.16", "title": "Брюксел препоръча започване на преговори за членство на Македония в ЕС"}
{"url": "https://www.bgonair.bg/world/2018-04-16/milo-dzhukanovich-pecheli-prezidentskite-izbori-v-cherna-gora", "text": "\r\n Бившият премиер и бивш президент на Черна гора Мило Джуканович печели провелите се президентските избори. Той получава над 54% от гласовете, съобщиха от управляващата Демократична партия на социалистите, чийто лидер е Джуканович.  На второ място остава кандидатът на опозицията Младен Боянич с 40% от гласовете, а на трето е единствената жена в битката за президентския пост - Драгиня Вуксанович с 4%.  Джуканович, който доминира на политическата сцена в Черна гора, и неговата Демократична партия на социалистите, управляват Черна гора от близо 30 години.", "date": "2018.04.16", "title": "Мило Джуканович печели президентските избори в Черна гора"}
{"url": "https://www.bgonair.bg/world/2018-04-16/snezhni-buri-predizvikaha-istinski-haos-v-sasht", "text": "Снежни бури предизвикаха истински хаос в САЩ. Студената вълна се придвижва бавно от запад на изток, като на места заради ниска видимост беше нарушен въздушният транспорт.  Засегнати са части от Минесота, където се разразиха виелици с предупреждения за 40 сантиметра сняг и опасност от наводнения.  Заради скъсани далекопроводни жици над 300 хиляди домакинства на пътя на бурята са без електричество.", "date": "2018.04.16", "title": "Снежни бури предизвикаха истински хаос в САЩ"}
{"url": "https://www.bgonair.bg/world/2018-04-16/makron-dovolen-udarite-v-siriya-byaha-uspeshni", "text": "\r\n Ударите на Запада срещу Сирия през нощта в петък срещу събота бяха успешни от военна гледна точка. Това обяви френският президент Еманюел Макрон в телевизионно интервю късно снощи.  По думите му той е убедил американския си колега Доналд Тръмп да не изтегля войските от Сирия, и че ударите трябва да бъдат насочени само срещу обекти, свързани с химическите оръжия.  Франция не е обявила война на режима на Башар Асад, категоричен бе френският президент и допълни, че Париж е за политическо решение на конфликта в Дамаск, включващо всички замесени страни.", "date": "2018.04.16", "title": "Макрон доволен: Ударите в Сирия бяха успешни"}
{"url": "https://www.bgonair.bg/economy/2018-04-16/bezrabotitsata-v-balgariya-namalyava-dostigna-68-prez-mart", "text": "Нивото на регистрираната безработица от Агенцията по заетостта продължава да намалява през март и достига 6,8%. На месечна база понижението е с 0,2 процентни пункта, а годишният паралел показва значително намаление от 1,2 процентни пункта. От началото на годината до момента броят на безработните, регистрирани в бюрата по труда, е намалял с над 15 хил., като през март те са 221 600 лица. Спрямо февруари регистрираните безработни са с 9 011 души по-малко, а спрямо година по-рано – с 40 171. Един от обичайните фактори за това е сезонната заетост, отчитат от държавната агенция. Новорегистрираните безработни през месеца са 21 741, като в тази група младежите заемат дял от 24%, лицата над 50 г. – 27%, самоопределилите се като роми са 13%, а лицата с увреждания – близо 5%.  Започналите работа на първичния пазар безработни през март са 19 814 – с над 25% повече спрямо предходния месец. В тази група около 10% са продължително безработни лица, а над 25% са лица с основно и по-ниско образование. По-големият брой започнали работа се дължи и на субсидираната заетост. През март те са общо 2 492 лица, включително 1 598 по програми, 812 по схеми на ОП Развитие на човешките ресурси и 82 по насърчителни мерки. Спрямо година по-рано се наблюдава двойно нарастване на включените в инициативите на активната политика. Чрез трудовите посредници през март над 5 500 безработни са активирани да ползват предлаганите услуги от Агенцията по заетостта. Спрямо месец по-рано прави впечатление нарастването с над 50% на регистриралите се неактивни, чийто брой достига 1 304 лица. Освен към безработни, услугите, предоставяни в бюрата по труда, са насочени също към заети, учащи и пенсионери. 273 лица от тези групи са намерили заетост чрез бюрата по труда през месеца, като пенсионерите заемат дял от 70%. Обявените свободни работни места от реалната икономика през март са 23 131. Спрямо месец по-рано е налице съществен ръст от близо 45% в потребностите от работна сила. Данните говорят за явно оживление на трудовия пазар, като традиционно над 80% от местата са обявени от частния сектор. Най-много са работните места в сферата на: хотелиерството и ресторантьорството – 5 449 или 23% от заявените; Преработващата промишленост - 4 746 или 20% от заявените; Търговията - 3 692 или 16% от заявените. Най-търсените групи професии през март обхващат работещите в сферата на персоналните услуги, продавачите, работниците в добивната и преработваща промишленост, работниците по събиране на отпадъци, работниците в селското стопанство, водачите на МПС и подвижни съоръжения, операторите на стационарни машини и съоръжения и др. Снимка: Pixabay", "date": "2018.04.16", "title": "Безработицата в България намалява, достигна 6,8% през март"}
{"url": "https://www.bgonair.bg/world/2018-04-16/barbara-bush-se-vloshi-otkaza-i-lekarska-pomosht", "text": "Здравето на бившата първа дама на САЩ Барбара Буш се е влошило и тя е решила да се откаже от медицинска помощ.  Съпругата на президента Джордж Буш старши и майка на президента Джордж Буш младши е на 92 години.  Неин говорител не съобщи каква е болестта ѝ, но уточни, че тя е предпочела да остане в дома си, заобиколена от своите близки.", "date": "2018.04.16", "title": "Барбара Буш се влоши, отказа и лекарска помощ"}
{"url": "https://www.bgonair.bg/bulgaria/2018-04-16/iz-arhivite-na-90-te-zhelyu-zhelev-parviyat-demokratichno-izbran-prezident", "text": " продължава със своята рубрика \"Архивите говорят\", в която си спомняме за някои от най-знаковите политици на прехода. Това става благодарение на архивни кадри от 90-те - времена, когато прохождаше българската демокрация. Целта е да ви припомним отново събитията, които хем всички помнят, хем вече са забравили основните детайли около тях. И най-важното - да ви срещнем отново с образите на знаковите хора и политици на последните 25 години, доста от които вече са извън голямата политика. Днес е ред на първия демократично избран президент у нас – Желю Желев. Той е роден на 3 март 1935 г. в с. Веселиново, Шуменско. Завършва философия в СУ \"Климент Охридски\" през 1958 г. До 10 ноември 1989 г. д-р Желю Желев е един от най-изявените дисиденти в България, а след демократичните промени се включва активно в обществено-политическия живот на страната. Той е един от основателите на Съюза на демократичните сили (СДС) и пръв председател на неговия Координационен съвет. Влиза като депутат в 7-то Велико народно събрание (ВНС). На 1 август 1990 г. е избран от ВНС за председател - президент на Република България. През януари 1992 г. д-р Желю Желев става първият президент на България, избран демократично след свободни избори. Заема този пост до 1997 г. След приключването на президентския му мандат през януари 1997 г. той основава Фондация \"Д-р Желю Желев\", чиято цел е възпитание на младежта в демократичен дух. През май 2001 г. основава Балканския политически клуб, в който членуват политици и интелектуалци от балканския регион. Умира на 30 януари 2015 година.", "date": "2018.04.16", "title": "Из архивите на 90-те: Желю Желев - първият демократично избран президент"}
{"url": "https://www.bgonair.bg/bulgaria/2018-04-16/rumen-radev-otiva-pri-vladimir-putin-prez-may", "text": "Президентът Румен Радев официално потвърди, че ще посети Москва през май. Засега най-вероятно визитата ще е на 20 - 21 май, но конкретните дати все още се уточняват, съобщи държавният глава. Посещението на руския президент Владимир Путин обаче засега само се обсъждало и заради това не можело да се говори за определени дати. \"Във времена на конфронтация трябва да се стремим да поддържаме диалога и да снижаваме напрежението\", коментира Радев  в отговор на въпрос дали сега е моментът да се организира негова визита в Русия. Цялата статия прочетете в", "date": "2018.04.16", "title": "Румен Радев отива при Владимир Путин през май"}
{"url": "https://www.bgonair.bg/bulgaria/2018-04-16/protestirashtite-sluzhiteli-na-nap-iskat-ostavkata-na-shefa-si-i-na-ministar-goranov", "text": "\r\n Служители на Националната агенция за приходите започнаха своя протест срещу предвидените съкращения в сектора, насрочени за 1 май. 256 служители на дирекция \"Оперативни програми\" от цялата страна предстои да бъдат освободени от работа. Те вече изпратиха отворено писмо до Министерството на финансите, до омбудсмана и до премиера, в което питат защо именно те са нарочени за съкращение. В момента протестиращите искат оставката както на Горанов, така и на директора на НАП. Преди 3 седмици в столичната дирекция на Агенцията беше направена показва акция на специализираната прокуратура, в която някои служители бяха уличени в участие в организирана престъпна група. Дали е така - все още няма решение по случая.  \r\n  ", "date": "2018.04.16", "title": "Протестиращите служители на НАП искат оставката на шефа си и на министър Горанов"}
{"url": "https://www.bgonair.bg/denqt-on-air/2018-04-16/vatreshnata-i-vanshnata-politika-na-balgariya-tryabva-da-e-balansirana-smyata-vezhdi-rashidov", "text": "\r\n Къде се намира България в тази сложна геополитическа обстановка между интересите на \"големите\"? По-важно е да си дадем отговор на въпроса какво произтича от това, че страната ни се намира на Балканите, каква е нейната роля и какво значение има за световната политика. Това каза в студиото на  председателят на комисията по култура Вежди Рашидов. \"За никого не е тайна, че ние сме малък народ и по никакъв начин не можем да покрием интересите на която и да било по-голяма велика сила. Затова мястото на нашата държава е в разума\", посочи той. Пред   бившият министър на културата допълни още, че е важно да има баланс между вътрешната политика, която страната ни води и външната. \"Добре е, че премиерът Борисов обръща толкова голямо внимание на международната. За да живее обществото ни спокойно, то трябва да разчита на една сериозна дипломация. Важно е България да бъде в добри отношения с вичките ни съседни страни\", категоричен бе Вежди Рашидов.", "date": "2018.04.16", "title": "Трябва да има баланс между вътрешната и външната политика на България, смята Вежди Рашидов"}
{"url": "https://www.bgonair.bg/sutreshen-blok/2018-04-16/udarite-sreshtu-siriya-se-prevarnaha-v-pretoplena-mandzha-tvardi-analizator", "text": "\r\n Преди няколко дни станахме свидетели на въздушна атака от страна на САЩ, съвместно с Великобритания и Франция, срещу сирийската столица Дамаск. Съюзниците са започнали военна операция срещу Сирия в отговор на извършената според тях от сирийския режим химическа атака в град Дума на 7 април. Ще станем ли свидетели на 3-та световна война, много шум за нищо или просто показване на мускули от страна на Запада са последните събития? Според международния анализатор доц. Валентин Вацев проблемът около тези удари е, че всичко накрая ще се окаже една \"претоплена манджа\". \" \", смята международният анализатор в \" \". По думите на доцента поне веднъж в своя мандат американският президент трябва да спечели война, да \"постреля\" по някого и да покаже мускули. \" \", категоричен е Вацев пред  . Той отбеляза още, че непосредствени рискове за България в тази нажежена международна обстановка няма. \" \", завърши анализаторът.", "date": "2018.04.16", "title": "Ударите срещу Сирия се превърнаха в \"претоплена манджа\", твърди анализатор"}
{"url": "https://www.bgonair.bg/bulgaria/2018-04-16/borisov-ot-prishtina-na-balkanite-ne-e-strashno", "text": "\r\n \n Бойко Борисов ще се опита да убеди лидерите на Европейския съюз, че Балканите са спокойно място и че членството на страните от Запада трябва да се ускори. Това обясни самият премиер в Прищина след среща с косовския президент. Дотогава Сърбия и Косово трябва да покажат напредък и да вземат пример от България и Република Македония с подписването на договора за приятелство. Прищина е 95% готова с критериите за облекчено визово пътуване в ЕС. Изграждането на европейска инфраструктура и дори завършване на магистралата Тирана-Прищина-Ниш са приоритети.  ", "date": "2018.04.16", "title": "Борисов от Прищина: На Балканите не е страшно!"}
{"url": "https://www.bgonair.bg/bulgaria/2018-04-16/tsveta-taskova-obvinena-za-tragediyata-na-am-trakiya-ostava-v-aresta", "text": "\r\n Жената, обвинена за трагичния инцидент на магистрала \"Тракия\" в петък, остава в ареста. Това реши Софийският окръжен съд. 29-годишната Цвета Таскова беше обвинена за причиниване на смърт по непредпазливост.  Прокуратурата поиска най-тежката мярка за неотклонение – задържане под стража. Мотивите на магистратите бяха, че към този, макар и начален етап от разследването, има достатъчно доказателства, че именно тя е отговорна за инцидента, а от друга страна, тъй като жената работи в сферата на туризма и често пребивава извън границите на България, има опасност тя да се укрие. И прокуратурата, и защитата подчертаха, че случилото се е и нейна лична трагедия. Цвета Таскова имала суицидни намерения докато е била в ареста. Именно затова с нея са работили психолози. 29-годишната жена заяви пред съда, че ужасно съжалява за случилото се и не очаква разбиране от близките на жертвите, предаде репортерът на Bulgaria ON AIR Ива Григорова. Решението не е окончателно. То може да бъде атакувано пред Софийския апелативен съд. Родителите на Цвета Таскова също бяха в съдебната зала, но отказаха коментар пред медиите. Според адвоката на обвинената, тя е изгубила контрол над автомобила си, което най-вероятно е довело до трагедията.   Най-важната експертиза, която трябва да установи кой е виновен за инцидента, се очаква да бъде изготвена до два месеца. Междувременно пострадалите в катастрофата на АМ \"Тракия\" се възстановяват.  ", "date": "2018.04.16", "title": "Цвета Таскова, обвинена за трагедията на АМ \"Тракия\", остава в ареста"}
{"url": "https://www.bgonair.bg/bulgaria/2018-04-16/vazrasten-mazh-otselya-kato-po-chudo-sled-vzriv-na-gazova-butilka", "text": "\r\n 84-годишен мъж оцеля като по чудо след взрив на газ в апартамента му в Димитровград. Инцидентът стана малко след 10 часа тази сутрин. Според съседи собственика на жилището Таньо Георгиев си купил чисто нова печка на газ и ток.  Днес на място пристигнали майстори, които да свържат техниката. След това възрастният мъж включил печката и се чул силен гръм. Вследствие на ударната вълна щетите по апартамента са огромни – избити са вратите на две от стаите, има поражения по вратите и мебелите, счупени са стъклата.  84-годишният Таньо Георгиев не е пострадал сериозно. Откаран е с линейка в Спешното отделение в Димитровград без видими наранявания, със съмнения за обгазяване. Мъжът е отказал лечение.  От полицията съобщиха, че най-вероятно причина за взрива е станал теч на газ или техническа неизправност в газовата бутилка или печката. По случая е образувано досъдебно производство. ", "date": "2018.04.16", "title": "Възрастен мъж оцеля като по чудо след взрив на газова бутилка"}
{"url": "https://www.bgonair.bg/bulgaria/2018-04-16/burgazliyka-se-hvarli-ot-7-iya-etazh-na-zhilishten-blok", "text": "Бургазлийка полетя от 7-ия етаж на жилищен блок. Минути преди това тя била до близкия магазин, откъдето си купила носни кърпички. После се качила до площадката на 7-ия етаж на блок 47 в жк \"Славейков\" и се хвърлила оттам, пише \"Труд\", цитиран от  Жената била на видима възраст около 50-60 години. Тялото паднало върху пейка до входа на магазина, под блока, разказаха очевидци. Основната версия за инцидента е самоубийство.", "date": "2018.04.16", "title": "Бургазлийка се хвърли от 7-ия етаж на жилищен блок"}
{"url": "https://www.bgonair.bg/bulgaria/2018-04-16/tsatsarov-poiska-spetsialen-zatvor-za-opasni-prestapnitsi", "text": "\r\n Да бъде обособен специален затвор за опасни престъпници. Това предложи в Пловдив главният прокурор Сотир Цацаров.  На въпрос има ли някакво движение по въпроса с двамата избягали рецидивисти от Централния софийски затвор и този от Пловдив, Цацаров каза, че не е известно и добави, че очаква още подобни бягства. \"Не трябва да бъдем изненадани. Рано или късно това щеше да се случи по ред причини. Вече 10 години думата \"съдебна реформа\" се повтаря, но никой не помисля за реформа в местата за лишаване от свобода\", заяви Цацаров.", "date": "2018.04.16", "title": "Цацаров поиска специален затвор за опасни престъпници"}
{"url": "https://www.bgonair.bg/bulgaria/2018-04-16/zapochva-aktsiya-za-skorostta-po-patishtata-do-nedelya", "text": "\r\n Днес \"Пътната полиция\" започна акция срещу високата скорост на пътя. Проверките продължават до неделя, а целта е да се намалят инцидентите.  Акцията е част от европейската мрежа на Пътната полиция. Къде сме ние в статистиката с нарушения? Над 19 000 нарушения средно се хващат в периода за акцията на \"ТИСПОЛ\". Патрулните автомобили на КАТ ще следят за скоростта в цялата страна. Няма да се спират превозните средства, а за скоростта ще се следи само чрез мобилните камери на КАТ. Автомобилите няма да бъдат проверявани и за наличната гражданска отговорност и задължителните винетки по време на акцията. ", "date": "2018.04.16", "title": "До неделя: \"Пътна полиция\" с акция срещу високата скорост"}
{"url": "https://www.bgonair.bg/bulgaria/2018-04-16/slanchev-bryag-top-destinatsiya-za-anglichanite", "text": "Слънчев бряг е най-препоръчваната дестинация за евтина почивка в Европа.  Класацията на британския ежедневник \"Телеграф\" включва 18 дестинации, а изчислението включва цената на девет задължителни туристически продукти – включително чаша кафе, бутилка бира, минерална вода и обяд за двама в ресторант.  В Слънчев бряг всичко това ще струва на туристите около 98 лева – най-изгодната опция за англичани туристи, следвана от Мармарис и Алгарв. На последно място в класацията се нареждат Майорка, Ница и Ибиса. А най-скъпо от предложенията е Соренто – където изброените продукти и услуги струват 277 лева.", "date": "2018.04.16", "title": "Слънчев бряг – топ дестинация за англичаните!"}
{"url": "https://www.bgonair.bg/bulgaria/2018-04-16/patyat-na-kosovo-kam-evropa-sinonim-na-mir-i-stabilnost", "text": "\r\n \n Пътят на Косово към Европа е единственият възможен и е синоним на мир и стабилност. Около това твърдение се обединиха премиерът Бойко Борисов и президентът на Косово Хашим Тачи в Прищина, където българският премиер е на посещение.  Президентът Тачи благодари за приноса на Борисов за поставянето на Западните Балкани във фокуса на Българското европредседателство. Той подчерта, че страната му ще продължи диалога със Сърбия и ще извърви \"истински мирен процес в региона\".  От своя страна премиерът Борисов коментира, че за 10-те си години независимост Косово е постигнало видим напредък, но е необходимо да се решат двустранните проблеми преди да се говори за реално членство в Европейския съюз.  На среща с премиера на Косово Рамуш Харадинай Борисов допълни, че България е заинтересована от темата за малцинствата в Косово, защото съществува общност от косовски граждани, деклариращи българско самосъзнание. Снимка: Олег Попов (Bulgaria ON AIR)", "date": "2018.04.16", "title": "Пътят на Косово към Европа - синоним на мир и стабилност"}
{"url": "https://www.bgonair.bg/bulgaria/2018-04-16/prezidentat-razkritikuva-vlastta-pred-studentite-v-unss", "text": "\r\n Президентът Румен Радев отправи остра критика към управляващите. Пред студенти от УНСС, посланици и преподаватели държавният глава разкритикува корупцията, неефективната администрация, работата на съдебната система и хаотичност в законодателството. Той посочи основната, според него, причина, а именно, че правителството и парламентът работят неефективно и непрозрачно. Президентът разкритикува управляващите за сгрешени приоритети и липсата на дългосрочни цели пред нацията, в това число за непрозрачността на управлението и хаотичността в законодателството.    ", "date": "2018.04.16", "title": "Президентът разкритикува властта пред студентите в УНСС"}
