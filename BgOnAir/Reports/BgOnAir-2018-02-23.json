{"url": "https://www.bgonair.bg/world/2018-02-23/strelba-pred-banka-v-tsentara-na-tsyurih-dvama-sa-zaginali", "text": "Стрелба пред банка в центъра на Цюрих - двама души са убити. Според свидетели са се чули няколко изстрела. Районът е отцепен, има засилено полицейско присъствие.  Властите обявиха, че ситуацията е под контрол и няма опасност за местните жители. Води се разследване по случая.", "date": "2018.02.23", "title": "Стрелба пред банка в центъра на Цюрих - двама са загинали"}
{"url": "https://www.bgonair.bg/world/2018-02-23/pomoshtnik-sherif-vav-florida-napusna-zaradi-bezdeystvie", "text": "Помощник-шерифът, назначен в гимназията във Флорида, където 17 души бяха убити от стрелец миналата седмица, подаде оставка.  Причината е, че е бил въоръжен, но не се е опитал да спре 19-годишния нападател.  Скот Питърсън беше временно отстранен от длъжност, но впоследствие напусна поста си. Все още не е ясно дали шерифът ще бъде съден за бездействието си.", "date": "2018.02.23", "title": "Помощник-шериф във Флорида напусна заради бездействие"}
{"url": "https://www.bgonair.bg/world/2018-02-23/antifashistko-shestvi-v-italiya-zavarshi-sas-sblasatsi", "text": "Антифашистко шествие, организирано срещу среща на крайнодясната италианска партия \"Каса Паунд\", завърши със сблъсъци между протестиращи и полиция. Органите на реда бяха принудени да използват водни оръдия и сълзотворен газ, за да успеят да разпръснат тълпите. Това е пореден случай на насилие в страната, предизвикани от наближаващите парламентарни избори, които ще се състоят на 4 март. ", "date": "2018.02.23", "title": "Антифашистко шествие в Италия завърши със сблъсъци"}
{"url": "https://www.bgonair.bg/world/2018-02-23/zam-shefat-na-unitsef-hvarli-ostavka-zaradi-neprilichni-komentari", "text": "Заместник-директорът на УНИЦЕФ Джъстин Форсайд подаде оставка, след като три жени се оплакаха от негови неприлични коментари. Инцидентите са се случили, докато той все още е работил в британската благотворителна фондация \"Спаси детето\". Форсайд отправи официално извинение към засегнатите служителки. От УНИЦЕФ пък заявиха, че не са били наясно с обвиненията при назначаването на заместник-директора в организацията. ", "date": "2018.02.23", "title": "Зам.-шефът на УНИЦЕФ хвърли оставка заради неприлични коментари"}
{"url": "https://www.bgonair.bg/denqt-on-air/2018-02-23/novovavedeniya-ni-pomagat-v-borbata-s-voynata-po-patishtata", "text": "\r\n Как да се преборим с войната по пътищата и могат ли да ни помогнат нововъдения, с които да се намалят ПТП-тата?  твърди, че има техническо средство, което да направи автомобилите по-сигурни и същевременно да се намалят катастрофите по пътищата. \" \", уточни Желязков в \" \". Според него това ще намали риска от челен и страничен удар, а освен това ще привлича повече вниманието на водачите. Той е на мнение, че трябва да се въведе видеорегистраторът като задължителен, защото по-лесно ще се изяснява кой е виновен за дадено ПТП, а освен това катастрофите ще се намалят с 50%. По думите на  , в момента държавата не зачита т.нар. системни нарушители. \" \", отбеляза Терзиева. Тя е категорична, че присъдите за убийство на пътя трябва да започват от 10 години нагоре. \" \", твърди Анелия Терзиева.", "date": "2018.02.23", "title": "Нововъведения ни помагат в борбата с войната по пътищата?"}
{"url": "https://www.bgonair.bg/science/2018-02-23/mtel-demonstrira-novata-mobilna-5g-mrezha", "text": "\r\n През тази седмица Мтел направи демонстрация на следващото поколение мобилни мрежи – 5G, които предлагат няколко пъти по-високи скорости от настоящите 4G мрежи или над 10 000 мегабита в секунда.  Технологията е уникална за целия свят и се очаква стандарът за нейното приложение да е готов още тази година. 5G мрежите ще предлагат скорости, достатъчни за стрийминг на VR-клипове. Също така имат много ниска латентност, която е важна за индустрията и гейминга.  По време на демонстрация бяха представени и последните подобрения по мобилната им мрежа, която достига скорости от 150 мегабита. Мтел е единственият оператор в страната, които вече изгради своя 4.5G мрежа, с което започнаха да създават нужната инфраструктура за по-бързото преминаване към 5G заедно с останалия свят. Тенисът се завръща в ефира на \"Mtel Sport 1\" с турнира от сериите ATP 500 в Ротердам с участието на Григор Димитров. Турнирът се провежда в периода 12-18 февруари, а финалът е в неделя от 16:30 часа.  След Ротердам, \"Mtel Sport 1\" ще проследи още един тенис турнир с участието на Григор Димитров – този в Дубай. Той ще започне седмица по-късно на 26 февруари и ще продължи до 4 март. Време е за въпроса в месечната игра на оператора. Отговаряйте правилно във Facebook страницата им под техните новини и може да спечелите смартфона \"Xiaomi Redmi Note 5A\". Ето какъв е новият им въпрос: Каква скорост достига 5G мрежата, на която Мтел направи демонстрация?", "date": "2018.02.23", "title": "Мтел демонстрира новата мобилна 5G мрежа "}
{"url": "https://www.bgonair.bg/denqt-on-air/2018-02-23/prodadoha-chez-ostanahme-bez-energien-ministar-a-sdelkata-dori-ne-e-fakt", "text": "\r\n Ръководството на \"ЧЕЗ-България\" реши да продаде компанията на българска фирма и в държавата се \"развихри енергийно цунами\". То отнесе и Теменужка Петкова от поста ѝ енергиен министър, защото името ѝ се свързвало с купувача.  Енергийният експерт Васко Начев смята, че твърде много шум се вдига около ситуацията и наблегна в студиото на  че самата продажба на \"Инерком ЕООД\" още дори не е факт. \"Ако има нещо нередно в сделката, за което дълбоко се съмнявам, то ще изплува на повърхността. Не е нормално \"ЧЕЗ-България\" да бъде купен от компания с такъв капацитет като този на фирмата на Гинка Върбакова, но ако има нещо незаконосъобразно – ще се разбере“, посочи гостът на телевизията. Начев бе категоричен, че решението да подаде оставка не е лично на Петкова, а е поискано от премиера Борисов. Според него – \"така се получават нещата, когато някой те набеди за нещо“. Но сподели мнението си, че енергийният министър е един от добрите такива. В телефонен разговор за  по темата се включи и друг енергиен експерт – проф. Атанас Тасев. Той обобщи случващото се в енергийното министерство със стара българска фраза: \"Муха и министър се отстраняват с вестник!“ Професорът обясни, че самата сделка съществува от 2 години между два частни правни субекта извън България и \"ЧЕЗ-България\" има правото да продава или подарява компанията на когото си поиска. \"Има много други препятствия преди самата сделка. Комисията по финансов надзор ще провери откъде идват средствата на \"Инерком ЕООД“, но щом чехите са направили сделката – значи може“, убеден е експертът.", "date": "2018.02.23", "title": "Продадоха ЧЕЗ, останахме без енергиен министър, а сделката дори не е факт"}
{"url": "https://www.bgonair.bg/bulgaria/2018-02-23/sdelkata-za-chez-da-bade-spryana-prizova-opozitsiyata", "text": "\r\n Сделката за ЧЕЗ да бъде спряна, призова опозицията. От БСП дори предложиха държавата да купи електроразпределителното дружество, вместо да бъде продадено на Гинка Върбакова. Корнелия Нинова настоява президентът Румен Радев да разгледа сделката за ЧЕЗ заради националната сигурност на страната. Лидерът на опозицията призова за национално обединение срещу продажбата на електроразпределителното дружество с 2 милиона абоната.  Председателят на енергийната комисия Делян Добрев помоли сделката да не се драматизира.  Призован от Нинова да вземе отношение за ЧЕЗ, Волен Сидеров отново беше остър към коалиционните си партньори от ГЕРБ.  Сделката трябва да се разгледа от антикорупционната агенция, с която ГЕРБ се гордее, каза още лидерът на \"Атака\".", "date": "2018.02.23", "title": "Сделката за ЧЕЗ да бъде спряна, призова опозицията"}
{"url": "https://www.bgonair.bg/bulgaria/2018-02-23/balgariya-i-rumaniya-zaedno-v-shengen-podcherta-borisov-ot-bryuksel", "text": "\r\n България и Румъния трябва заедно да влязат в Шенген. Тази позиция изрази премиерът Бойко Борисов от Брюксел, където направи дебют като председател на Съвета на Европейския съюз.  По време на неформална среща на държавните и правителствени ръководители на страните от Общността той за пореден път изтъкна, че нашата сила в региона е единството.", "date": "2018.02.23", "title": "България и Румъния заедно в Шенген, подчерта Борисов от Брюксел"}
{"url": "https://www.bgonair.bg/world/2018-02-23/politsay-pochina-po-vreme-na-sblasatsi-na-zapalyankovtsi-v-ispaniya", "text": "Испански полицай почина след сблъсък на футболни запалянковци в Билбао. Безредиците са започнали преди двубоя на местния Атлетик и руския \"Спартак\" (Москва) от турнира Лига Европа. Ариас Гарсия участвал в опитите за овладяване на положението, но получил инфаркт. Веднага е откаран в болница, но лекарите не са успели да го спасят. Испанската футболна федерация обяви, че всички мачове до края на тази седмица ще започват с минута мълчание в памет на починалия полицай. Според испанските медии причина за безредиците вчера са действията на руските запалянковци. Един от феновете на \"Спартак\" е ранен, а други 5 са арестувани.", "date": "2018.02.23", "title": "Полицай почина при сблъсъци между футболни фенове в Испания"}
{"url": "https://www.bgonair.bg/bulgaria/2018-02-23/mazh-podpali-priyuta-animal-hope-vav-varna", "text": "\r\n Районната прокуратура във Варна разследва палеж на приют за животни на \"Animal hopе\". Снощи мъж е подпалил приюта.  За нещастие са загинали две кучета, а много от животните са пострадали. Полицията е задържала предполагаем извършител, срещу когото доброволците от организацията са подали 10 жалби за системен психически и физически тормоз.", "date": "2018.02.23", "title": "Мъж подпали приюта \"Animal hopе\" във Варна"}
{"url": "https://www.bgonair.bg/bulgaria/2018-02-23/drugata-sedmitsa-shte-tarsyat-zamestnik-na-temenuzhka-petkova", "text": "\r\n Окончателно съдбата на Теменужка Петкова ще се реши на коалиционен съвет следващата седмица. Тогава партньорите във властта ще обсъдят и евентуалния ѝ заместник. Днес част от съвета се събра само два часа преди решението на енергийният министър да напусне. Без да знаят за това - управляващите декларираха - \"управлението е стабилно\". Валери Симеонов пристигна още сутринта в парламента, за да обсъди темата за оградата по границата. Последните дни парламентарният лидер на патриотите Волен Сидеров отправи критики към него. Още по темата вижте във видеото. ", "date": "2018.02.23", "title": "Другата седмица ще търсят заместник на Теменужка Петкова"}
{"url": "https://www.bgonair.bg/bulgaria/2018-02-23/proverka-v-nzok-shte-ustanovi-kolko-tochno-sa-zadalzheniyata-kam-chuzhdi-fondove", "text": "\r\n Спешна проверка в Здравната каса ще установи колко точно са дълговете ѝ към европейски здравни фондове и болници. Това съобщи заместник-министърът на здравеопазването Жени Начева след извънредна среща на касата.  Скандалът избухна, след като стана ясно, че стотици одобрени за лечение в чужбина български граждани не са били лекувани заради дългове към чужди болници на стойност 270 млн. лв. Скандалът достигна пика си с поисканата от здравния министър Ананиев оставка на шефа на Здравната каса проф. Камен Плочев. Повече от 300 български граждани продължават да чакат да получат лечение в чужбина. Всички те са одобрени, но плащанията от страна на държавата към чуждестранните болници се бавят. Съответно пациентите не стигат до лечение. Към момента задълженията по искове на други държави са на стойност 270 млн. лв. Гарантираните средства за бюджета на НЗОК пък били едва 73 милиона. Обобщено - задълженията на България надвишават финансовите възможности на НЗОК, формирани от здравноосигурителни вноски.  Председателят на здравната комисия в парламента Даниела Дариткова заяви, че предстои проверка, но заподозря задкулисен сценарий Успоредно с изнесените случаи на нелекувани пациенти се заговори и за сериозно разминаване за просрочените плащания на Здравната каса към европейски фондове. Според управителя на НЗОК проф. Камен Плочев сумата е над 130 млн. лв. В официалните отчети на касата обаче числото е съвсем различно - едва около 7 млн. лв.  Заради неяснотите финансовият министър разпореди спешна проверка, а по-рано посъветва да не се подписва национален рамков договор с Лекарския и Зъболекарския съюз.", "date": "2018.02.23", "title": "Проверка в НЗОК ще установи колко точно са задълженията към чужди фондове"}
{"url": "https://www.bgonair.bg/denqt-on-air/2018-02-23/tamni-ratse-se-podavali-ot-mraka-i-makneli-chez-kam-pazardzhik", "text": "\r\n Така   коментира нашумялата продажба на електроразпределителното дружество ЧЕЗ, което отива в ръцете на компания, ръководена от неизвестната Гинка Върбанова от Пазарджик. Според социалиста е скандално да се мисли, че огромна компания като ЧЕЗ може да бъде обслужвана от дружество, създадено преди 5 месеца с актив от 10 хил. лв. \" \", уточни депутатът в \" \". Той смята, че в цяла Европа електропреносната мрежа и дружества са държавна собственост, а не частна - както в България. \" \", отбеляза социалистът. Костадинов е категоричен, че трябва да е публично известно кой държи 1/3 от електропреносната мрежа на България. \" \", твърди народният представител от БСП пред  . Атанас Костадинов смята, че моделът \"ГЕРБ\" се крие зад бушони, които не могат да изразят собствено мнение и в определен момент, когато положението стане напечено - трябва да си отидат и гърмят. ", "date": "2018.02.23", "title": "Тъмни ръце се подавали от мрака и мъкнели ЧЕЗ към Пазарджик"}
{"url": "https://www.bgonair.bg/bulgaria/2018-02-23/sled-sluchaya-lyulin-45-hil-detsa-ne-sa-otkriti-na-adresite-si", "text": "\r\n Повече от 45 хил. деца, които трябва да посещават училище, не са открити на посочените адреси и няма данни за тяхното местонахождение. Това стана ясно покрай убийството в \"Люлин\" на възрастен мъж, чиито три внучета били държани в изолация години наред. Две от децата вече са настанени в кризисен център, а родителите им са с повдигнато обвинение за убийството на техния дядо. Още по темата вижте във видеото. ", "date": "2018.02.23", "title": "След случая \"Люлин\": 45 хил. деца не са открити на адресите си"}
{"url": "https://www.bgonair.bg/bulgaria/2018-02-23/mlad-bashta-na-dve-detsa-se-samozapali", "text": "28-годишният Аспарух Чакъров от карловското село Розино е приет в пловдивската университетска болница \"Св. Георги\" с 40% изгаряне. Младият баща на две деца се полял с бензин и си драснал клечката. Приет е в болницата в тежък термичен шок и с опасност за живота. \"В момента е във флуидно легло. Правят му се вливания. Има проблеми с дишането заради вдишаните газове\", казаха от лечебното заведение за \"24 часа\". Чакъров направил опит да се самоубие, след като се скарал с жена си. От известно време двамата непрекъснато имали скандали. Мъжът бил безработен. По случая е образувано досъдебно производство в районната прокуратура в Карлово. Повече новини четете на  .", "date": "2018.02.23", "title": "Млад баща на две деца се самозапали "}
{"url": "https://www.bgonair.bg/bulgaria/2018-02-23/temenuzhka-petkova-podade-ostavka-chistela-imeto-si-ot-sdelkata-s-chez", "text": "\r\n Енергийният министър Теменужка Петкова подава оставка! Причината е, че управляващите очакват ДАНС да провери ЧЕЗ за продажбата на активите на дружеството в България.  Вчера стана ясно, че ръководството на фирмата е одобрило компания, ръководена от Гинка Върбакова, за купувач на българския им бизнес. Едноличното ръководство на компанията-купувач осъмни управляващите.  С хвърлянето на оставката си Петкова иска да изчисти името си, тъй като се разчу, че тя познавала ръководителя на компанията-купувач, въпреки това министърът уточни, че няма роднински взаимоотношения с Върбакова.  Оставката на Теменужка Петкова е депозирана при министър-председателя. Дали ще бъде окончателно приета все още не се знае. Проследяваме темата в следващите ни емисии.  Лидерът на БСП Корнелия Нинова призова сделката да бъде спряна. Също така поиска премиерът Бойко Борисов и президентът Румен Радев да обяснят за какво става дума.    ", "date": "2018.02.23", "title": "Теменужка Петкова подаде оставка! Чистела името си от сделката с ЧЕЗ"}
{"url": "https://www.bgonair.bg/bulgaria/2018-02-23/temida-reshava-za-barikadiraliya-se-v-selo-oreshnik", "text": "Районният съд в Тополовград решава да остави ли в ареста Иван Пачелиев от село Орешник.  Той беше задържан във вторник, след като се барикадира в къщата си в село Орешник, където остана едно денонощие и стреля по служителите на реда, за което му беше повдигнато обвинение.  В четвъртък прокуратурата му повдигна второ обвинение за незаконно притежание на взривни материали и боеприпаси.  При огледите в имота на мъжа са намерени оръжия, за които полицията съобщи, че са законни, както и патрони и гилзи.", "date": "2018.02.23", "title": "Темида решава за барикадиралия се в село Орешник"}
{"url": "https://www.bgonair.bg/bulgaria/2018-02-23/ot-bryuksel-borisov-priema-ostavkata-na-ministar-petkova", "text": "Снимкa: Олег Попов, Bulgaria ON AIR Премиерът Бойко Борисов обяви от Брюксел, че оставката на енергийния министър Теменужка Петкова ще бъде приета, съобщава \"Заедно с коалиционите партньори ще решим кой да я замести\", каза още Борисов пред журналисти. Министър-председателят обясни още, че е разговарял сутринта с енергийния си министър. \"За съжаление, когато говорих с нея, тя каза, че ги познава тези хора, и аз не бих оставил ни най-малко съмнение, в който и да е българин, че стоим зад една абсолютно частна сделка. По никакъв начин ние не сме влияли на тази сделка, защото няма и как\", каза още Борисов. Премиерът допълни, че според него Теменужка Петкова е честен човек, \"но няма как да си махнеш 20-годишно приятелство\". По повод сделката за ЧЕЗ, заради която Петкова напуска поста си, премиерът беше лаконичен и обяви, че сега са на ход нашите регулатори. \"Спомняте си какви конфликти, на прокурор ги давахме в предишния мандат, коментира той по повод дейността на ЕРП-тата у нас\", заяви още премиерът. Бойко Борисов напомни и че първото му правителство падна заради протести след забавени фактури и високи сметки за ток, а когато държавата е продавала участието си в тези дружества, ГЕРБ не е съществувала като партия. \"Отдавна сме пазарна икономика и сме приели, че частният бизнес е този, който по-добре управлява активите и така в момента работи целият западен свят\", посочи той. Премиерът каза, че е разговарял в Брюксел с чешкия си колега Андрей Бабиш, който буквално го уведомил за сделката. \"Там има и по-малки акционери и всичко това се е вършело в Чехия\", заяви той.", "date": "2018.02.23", "title": "От Брюксел: Борисов приема оставката на министър Петкова"}
{"url": "https://www.bgonair.bg/bulgaria/2018-02-23/novo-zemetresenie-i-pak-v-asenovgrad", "text": "Нов трус със сила от 3,8 по скалата на Рихтер е регистриран тази нощ малко след 1 часа след полунощ край Асеновград. Трусът е бил с продължителност от няколко секунди.  Епицентърът му се намира на около три километра от Асеновград. Жителите на Пловдив също са усетили земетресението.  Няма данни за щети или пострадали. След силното земетресение с епицентър край Садово преди ден са отчетени повече от 30 вторични труса. ", "date": "2018.02.23", "title": "Ново земетресение и пак в Асеновград"}
{"url": "https://www.bgonair.bg/bulgaria/2018-02-23/nadziratelite-izlizat-na-mashtabna-protestna-aktsiya", "text": "Надзирателите и служителите на затворите започват мащабна протестна акция. Тя започва днес с протести по места, а ден по-късно ще има национален протест пред Министерството на правосъдието.  За 10 март е предвидено и шествие в столицата. Надзирателите настояват за изравняване на доходите с тези на служителите в МВР и подобряване на условията на труд.  Част от исканията им е и увеличаването на броя надзиратели в местата за лишаване от свобода.  ", "date": "2018.02.23", "title": "Надзирателите излизат на мащабна протестна акция"}
{"url": "https://www.bgonair.bg/bulgaria/2018-02-23/vuchich-kam-balgariya-ne-bihte-namerili-po-blizki-priyateli-ot-sarbiya", "text": "\r\n По-лоялни и близки приятели от Сърбия трудно бихте намерили, заяви сръбският президент Александър Вучич в София. Той е на официално посещение у нас по покана на държавния глава Румен Радев.  Европейската перспектива на Западните Балкани и напредъка на Република Сърбия в преговорите за присъединяване към Европейския съюза са сред основните теми на разговорите. Сръбската делегация беше посрещната с официална церемония пред катедралата \"Александър Невски\". След това Вучич и Радев поднесоха венци на Паметника на незнайния войн, предаде репортерът на Bulgaria ON AIR Ива Григорова. \n По-късно в президентството Вучич коментира, че българското гостоприемство говори много за добрите отношения между двете страни. Бяха подписани споразумения, свързани със социалната политика, а след това двамата президенти дадоха брифинг. Подкрепям да оставим в миналото това, което се е случило преди 130 години и да гледаме в бъдещото, защото сме братски народи. Това призова президентът на Сърбия. Вучич каза още, че е разговарял открито и искрено с Радев по всички важни въпроси, касаещи двата народа. Сръбската страна е помолила България за сътрудничество в довършването на пътя до София. Вучич изрази намерения да бъде модернизирана ЖП линията до Ниш. Той приветства интензивното навлизане на български бизнесмени на сръбския пазар. Финансиране на български медии и подобряване на условията на живот на българското малцинство в Сърбия. Това са част от ангажиментите, които пое сръбският президент Александър Вучич на срещата си с президента Румен Радев на \"Дондуков\" 2.  През април двамата с Румен Радев ще посетят Босилеград и Димитровград, за да се запознаят с проблемите на българското малцинство. По-късно днес сръбският президент ще се срещне с външния министър Екатерина Захариева и председателя на парламента Цвета Караянчева.", "date": "2018.02.23", "title": "Вучич към България: Не бихте намерили по-близък приятел от Сърбия"}
{"url": "https://www.bgonair.bg/bulgaria/2018-02-23/shefat-na-zdravnata-kaza-prof-kamen-plochev-e-priet-v-bolnitsa", "text": "Председателят на здравната каса Камен Плочев, по непотвърдена информация, е постъпил в болница.  Тази седмица пред парламентарната комисия по здравеопазване, където беше изслушан заради скандала, проф. Плочев призна, че здравословното му състояние рязко се е влошило, след като получил лична заплаха да се оттегли от поста си.", "date": "2018.02.23", "title": "Шефът на здравната каса проф. Камен Плочев е приет в болница"}
{"url": "https://www.bgonair.bg/bulgaria/2018-02-23/padnaloto-dete-v-roman-pochina", "text": "Почина 17-годишното момче, което падна преди дни от третия етаж на Дома за деца с увреждания в Роман. След падането момчето получи черепно-мозъчна травма и изпадна в кома. Лекарите от Университетската болница в Плевен се бориха до последно за живота му. Не стана ясно дали младежът е паднал или скочил сам. От записите на видеокамери в социалната институция се вижда, че младежът е бил сам в помещението и няма данни за това някой да го е бутнал от прозореца.", "date": "2018.02.23", "title": "Падналото дете в Роман почина "}
{"url": "https://www.bgonair.bg/bulgaria/2018-02-23/koalitsiyata-se-sabra-na-izvanredna-sreshta", "text": "\r\n Само часове преди да стане ясно, че Теменужка Петкова напуска поста си, коалиционните партньори се събраха макар и в непълен състав. Председателят на парламентарната група на ГЕРБ Цветан Цветанов, колегата му председател на \"Обединените патриоти\" Волен Сидеров и вицепремиера Валери Симеонов разговаряха близо два часа в парламента. В последната седмица между тях имаше доста остри изказвания - както между самите патриоти, така и от Волен Сидеров към ГЕРБ. След срещата стана ясно, че коалицията е стабилна.", "date": "2018.02.23", "title": "Коалицията се събра на извънредна среща"}
{"url": "https://www.bgonair.bg/bulgaria/2018-02-23/speshna-sreshta-v-nzok-zaradi-ogromni-razminavaniya-v-otchetite", "text": "Извънредна среща ще се проведе в Националната здравноосигурителна каса. Причината е, че има сериозни разминавания в информацията за парите. И по-точно - в изпратено от финансовия министър писмо се казва, че управителят на Касата Камен Плочев твърди, че има над 130 млн. лева просрочени задължения към европейски фондове. В официалните отчети на НЗОК обаче, числото е съвсем различно - едва около 7 млн. лева.", "date": "2018.02.23", "title": "Спешна среща в НЗОК заради огромни разминавания в отчетите"}
{"url": "https://www.bgonair.bg/sutreshen-blok/2018-02-23/mladezhi-da-upravlyavat-mps-zakonno-bez-knizhka-vazmozhno-li-e", "text": "\r\n Поредният опит за промяна на Закона за движение по пътищата силно разпали страстите. Идеята е младежи под 18 години да могат да шофират с придружител след изкарването на курсовете, но преди същинския изпит. \" \", настоя в   председателят на МЕНСА България  . Радков бе категоричен, че е невъзможно младежите да натрупат опит, шофирайки с придружител преди да получат свидетелство за правоуправление на МПС. Институтът за пътна безопасност пък организира пространно обществено обсъждане утре от 11 часа.  \"Законът не трябва да бъде противопоставен на една или друга част от обществото, подчерта председателят на УС на института   и се обяви за наличието на повече обществени организации, които да се включат в дискусията. Амбицията на Института за пътна безопасност е да се създаде нов продукт, в който обществото да се вслуша. Всички на пътя сме еднакво застрашени, обяви той пред  . Христо Радков обаче е настроен скептично относно обсъждането на новия закон.  \" \", настоя той. По думите му всяка година у нас има между 270 и 290 загинали поради несъобразена скорост с пътните условия. Организацията на движението е много важно нещо и уникално неправилна в момента, посочи той в качеството си на председател на Българското обединение на шофьорите.  ", "date": "2018.02.23", "title": "Младежи да управляват МПС законно без книжка... Възможно ли е?"}
{"url": "https://www.bgonair.bg/bulgaria/2018-02-23/srabskiyat-prezident-idva-u-nas", "text": "\n Президентът на Сърбия Александър Вучич пристига на официално посещение у нас. Визитата е по покана на колегата му Румен Радев. Сред темите, които ще бъдат обсъждани, е европейската интеграция на Сърбия и перспективите пред регионите на Западните Балкани, двустранните отношения между България и Сърбия и свързаността по общата ни граница.", "date": "2018.02.23", "title": "Александър Вучич и Румен Радев обсъждат бъдещето на Балканите"}
{"url": "https://www.bgonair.bg/direktno/2018-02-23/zhertvite-na-domashno-nasilie-istoriya-v-parvo-litse", "text": "\r\n Когато заговорим за домашно насилие, всички се сещаме за поне един случай в нашия живот. Но склонни ли сме да говорим за това? По-скоро затваряме личното преживяване дълбоко в себе си, въпреки че напоследък все по-често и гласно се говори за този проблем. Вижте следващата история, разказана от Веселин Цветанов и Зоран Петров. В нея говорят жертви на домашно насилие - мъж и жена        ", "date": "2018.02.23", "title": "Жертвите на домашно насилие - история от първо лице"}
{"url": "https://www.bgonair.bg/sutreshen-blok/2018-02-23/razprite-v-obedineni-patrioti-sa-borba-za-elektorat", "text": "\r\n Казват, че тихите води са най-дълбоки… Нещо подобно се случи и във вчерашния ден, когато най-мълчаливият елемент от коалицията \"Обединени патриоти\" проговори с остри думи към представителите на ГЕРБ и към колегите си от Патриотичната коалиция. Потъва ли формацията и равносилни на политическо самоубийство ли са действията на Симеонов, Каракачанов и Сидеров?  \"Проблемите в коалицията не са от вчера. Защо точно вчера се изказа Сидеров? Къде беше \"Атака\", когато беше приет бюджета? Това е странно говорене за един опитен политик. Това е борба за електорално позициониране. Всичко това е, за да компенсира електоралното недоверие\", подчерта политологът Татяна Буруджиева. В студиото на \"България сутрин\" тя изтъкна, че реакцията на председателя на парламентарната група на ГЕРБ Цветан Цветанов към думите на Сидеров е била съвсем на място, а именно, че няма да се разправят през медиите.  \"Електоралните нагласи и спадането на рейтинга на доверие. Този политически цирк ми е до болка познат. Надутите очаквания на електората за Европредседателството трябва да бъдат притъпени, затова се случва всичко. Целта е отвличане на общественото внимание. В момента нищо не се говори за това председателство\", посочи политикът и анализатор Димитър Байрактаров. По линия на поредицата от конфликти между президент и премиер Буруджиева отбеляза, че това е битка за имидж. Радев смята, че президентството трябва да бъде един от центровете на властта. Според мен няма сблъсък на институциите, тъй като те действат в различни сфери, поясни още тя пред Bulgaria ON AIR. ", "date": "2018.02.23", "title": "Разприте в \"Обединени патриоти\" са борба за електорат?"}
{"url": "https://www.bgonair.bg/bulgaria/2018-02-23/sotsialnite-veche-rabotyat-s-trite-izolirani-momicheta-ot-lyulin", "text": "\r\n Социалните служби вече работят с децата, които са били държани в тотална изолация от външния свят в \"Люлин\". Трите момичета не са посещавали нито детска градина, нито училище.  18-годишното дете вече е в кризисен център и е под закрилата на социалните, очаква се днес това да стане и с 14-годишното. Борбата на социалните служби продължава, за да стигнат и до най-малкото дете. Родителите им пък са задържани. Продължава разследването на смъртта на възрастния мъж, а обвинения вече са повдигнати на дъщеря му и зет му. Съседите разказват, че дъщерята на убития го биела и тормозела. От апартамента често се чували викове. Преди седмица Стефан Янев участвал в телевизионно предаване, където разказал, че дъщеря му и зет му в продължение на години държат трите си деца в пълна изолация. Излязлата вчера информация, че злополучното семейство е от Адвентистката църква, беше опровергана.", "date": "2018.02.23", "title": "Социалните вече работят с трите изолирани момичета от \"Люлин\""}
{"url": "https://www.bgonair.bg/sutreshen-blok/2018-02-23/osenets-ostava-bez-detska-gradina-zaradi-bezparichie-zhitelite-protestirat", "text": "\r\n Общината в Разград взе решение за закриване на детската градина в село Осенец. Това изкара на протест почти цялото село и най-вече родителите, чиито деца посещават детското заведение. Заповедта гласи от 1 април детската градина да спре да функционира. Хората са направили подписка и настояват решението да бъде отменено, тъй като ако влезе в сила децата им ще трябва да пътуват километри до градовете, за да ходят на детска градина. \"Моето дете е на 2 години. Ако детската градина бъде закрита на 1 април, както е по решение, това означава, че всяка сутрин и всеки следобед трябва да го носим по спирките. Аз съм работеща майка и нямам тази възможност. Много от майките са многодетни и по-малките им деца са 2-3-месечни бебета. Знаете колко е лабилна имунната система на едно дете\", заяви пред Bulgaria ON AIR една от протестиращите майки, която е и инициатор на подписката. \"Писахме жалби, но не получихме никакъв отговор. Всеки прехвърля топката. За тях случаят със закриването на детската градина вече е приключил\", добави тя. Кметът на Осенец Димитър Димитров посочи в \"България сутрин\", че са се опитали да въздействат на решението за закриване на градината, но до момента без резултат. \"Беше събрана подписка от 269 човека от селото, проведохме срещи с общински съветници, но се стигна до това решение, въпреки че броят на децата ще се повиши на 16\", обясни той. Хората не са съгласни да водят децата си на детска градина в Разград и са готови на нови протести. Затварят детската градина и училището, и селото загива, категорични са жителите на Осенец. Представители на общинския съвет в Разград пък заявиха, че решението е свързано с липсата на политическа воля от страна на кмета на Разград да намери необходимите средства за дофинансиране на детската градина в Осенец.  Докладната била внесена от кмета на Община Разград и е приета с гласовете на само част от общинските съветници. Други са се обявили против.  \r\n  ", "date": "2018.02.23", "title": "Безпаричие! Осенец остава без детска градина, жителите протестират"}
{"url": "https://www.bgonair.bg/sutreshen-blok/2018-02-23/skandalat-s-nzok-e-instseniran-smyata-deputat-ot-gerb", "text": "\r\n Националният рамков договор, който сега се гласува, е с постигнати параметри, които са най-добрите от години. Той ще даде шанс хората да получават по-добра здравна грижа, а работещите в системата да получат по-добро възнаграждение за труда си. Това обясни председателят на здравната комисия в Народното събрание Даниела Дариткова. \"И в този момент се инсценира този скандал и виждаме, че като краен резултат може да се блокира подписването на договора\", заяви тя в студиото на  .  Според Славчо Велков от БСП скандалът не блокира подписването на рамковия договор, а го блокира призивът  да не бъде подписван. \"Напът е да се срине системата за здравеопазване\", заяви социалистът пред .  Славчо Велков подчерта още, че разликата в задълженията на НЗОК, които според управителя на Касата са над 130 милиона, а в официалните отчети около 7 милиона лева, е защото тези пари са скрити. Според Даниела Дариткова обаче проектът за бюджет на НЗОК е внесен именно от управителя проф. Плочев и той е изчислен на базата на дадените параметри на изпълнение на бюджета за миналата година. \"Тогава е трябвало да има ясни данни колко са дължимите суми към чуждите здравни фондове\", обясни депутатът от ГЕРБ в ефира на  .  Дариткова обясни още, че в Народното събрание са били изненадани от писмото на проф. Плочев миналата седмица с искане на актуализация на бюджета, като е имало разлика в цифрите между дадените  в писмото и от надзорния съвет. \r\n  ", "date": "2018.02.23", "title": "Скандалът с НЗОК е инсцениран, смята депутат от ГЕРБ"}
