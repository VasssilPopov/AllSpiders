{"url": "https://www.bgonair.bg/world/2019-05-05/pozhar-izbuhna-na-borda-na-samolet-v-moskva", "text": "Пожар избухна на борда на самолет на летище \"Шереметиево\" в Москва.  Настанала е паника между пътниците.  Все още няма данни за жертви или пострадали.  Снимка: Архив", "date": "2019.05.05", "title": "Пожар избухна на борда на самолет в Москва"}
{"url": "https://www.bgonair.bg/world/2019-05-05/gaza-izstrelya-stotitsi-raketi-po-izrael", "text": "\r\n Стотици ракети бяха изстреляни по Израел от Ивицата Газа. Последва незабавен отговор.  Вследствие на атаките има жертви и от двете страни. Един израелец загина, след като беше ударен от шрапнел. Четирима палестинци също загубиха живота си, сред тях - майка и бебето й. Израел обаче отказа да поеме отговорност и заяви, че те са загинали от палестинска ракета. Ракетите от Ивицата Газа удариха и сградата на турската информационна агенция \"Анадолу\". Страните бяха постигнали временно примирие заради скорошните парламентарни избори в Израел. Въпреки опитите на Египет и Обединените нации да постигнат дългосрочен мир в района, напрежението продължава да се покачва.  ", "date": "2019.05.05", "title": "Високо напрежение: Газа изстреля стотици ракети по Израел"}
{"url": "https://www.bgonair.bg/world/2019-05-05/guaydo-prizna-za-greshki-pri-opita-za-bunt", "text": "Венецуелският опозиционен лидер Хуан Гуайдо, който се самопровъзгласи за временен президент на Венецуела и който беше признат като такъв от около 50 страни, включително САЩ, призна за допуснати грешки при опита да се предизвика бунт сред военните по-рано тази седмица, пише в. \"Вашингтон пост\", цитиран от  В екслузивно интервю за американското издание Гуайдо казва, че е очаквал Николас Мадуро да се оттегли от поста си, ако военните започнат да минават масово на негова страна, но така и не се стигнало до подобно нещо. \"Може би ние се нуждаем от повече военни, може би ние се нуждаем от повече представители на режима, които да имат желанието да ни подкрепят, да подкрепят конституцията\", казва Гуайдо, обяснявайки защо очакванията му за бунт срещу Мадуро не са се сбъднали. В интервюто Гуайдо не подкрепи едностранна американска военна интервенция в страната му. Той даде ясно да се разбере, че всяка американска военна подкрепа трябва да бъде за онези венецуелски сили, които са се обърнали срещу Мадуро. Гуайдо обаче не навлезе в подробности за това кое би било приемливо. Администрацията на Доналд Тръмп каза, че всички опции са на масата. Но тя не даде ясно да се разбере дали ще подкрепи военна интервенция срещу Мадуро. Запитан какво ще направи, ако съветникът по националната сигурност на Белия дом Джон Болтън му се обади с оферта за американска военна интервенция, Гуайдо каза, че ще отговори: \"Скъпи приятелю, посланик Джон Болтън, благодаря ви за цялата помощ за справедливата кауза тук. Благодаря ви за опцията, ще я оценим и вероятно ще я разгледаме в парламента, за да разрешим тази криза. Ако е необходимо, може би ние ще я одобрим\". Това е едно от най-силните изказвания на Гуайдо досега относно деликатния въпрос за американската военна помощ - опция, която остава широко непопулярна дори и сред противниците във Венецуела на Мадуро. Запитан дали американският държавен секретар Майк Помпейо е провалил преговорите на опозицията във Венецуела, като е споменал имена на предполагаеми конспиратори, които искали да се обърнат срещу Мадуро, включително и неговия министър на отбраната Владимир Падрино Лопес, Гуайдо каза, че Помпейо не е навредил. По-скоро неговите действия са били демонстрация на \"важна подкрепа\", допълни той. В отговор на призиви от международната общност към венецуелската опозиция да започне официални разговори с лагера на Мадуро, Гуайдо повтори, че е против разговори без предварителното условие да е оттеглянето на Мадуро. \"Да преговаряме с Мадуро не е опция. Това се случи през 2014 г., 2016 г., 2017 г. Краят на узурпацията на властта е предварително условие за всеки възможен диалог\", заяви Гуайдо. Той освен това намекна, че шефът на разузнаването на Мадуро, изчезнал във вторник, може да е минал на противниковата страна, но допълни, че няма да навлиза в подробности. На въпрос защо Мадуро не е наредил ареста на Гуайдо, той отвърна: \"Мадуро е изплашен\".  ", "date": "2019.05.05", "title": "Гуайдо призна за грешки при опита за бунт"}
{"url": "https://www.bgonair.bg/sutreshen-blok/2019-05-05/lichnata-istoriya-na-papa-frantsisk-patyat-ot-ohrana-v-noshten-klub-do-vatikana", "text": "\r\n Истинското име на папа Франциск е Хорхе Марио Берголио. Роден е на 17 декември 1936 г. в аржентинската столица Буенос Айрес. Баща му - Марио, е емигрант от Италия, който заедно със семейството си бяга от режима на Бенито Мусолини през 1929 г. Майка му - Реджина, е родом от Буенос Айрес.  Берголио е най-големият от 5 деца. Завършва химически технологии и временно работи по специалността си. Преди да стане йезуит сменя няколко поприща, като му се налага да работи дори като охрана в нощен клуб и чистач.  На 21-годишна възраст се сблъсква с тежки здравословни проблеми - разболява се от пневмония, заради която губи част от белия си дроб. Година по-късно избира йезуитството като призвание. Учи хуманитарни науки в Чили, а после получава диплома по философия. Владее свободно испански, немски и италиански език. Преподава литература в католически университет, а след това става професор по теология. Самият той признава, че на младини е бил влюбен в момиче и е на косъм да се откаже от религиозния си път, но любовта към Господ надделява.  През 1993 г. е назначен като помощник-епископ на Буенос Айрес. Пет години по-късно става архиепископ. През 2001 г. папа Йоан Павел II го издига за кардинал на консисторията.  През 2014 г. Хорхе Марио Берголио официално става папа Франциск - първият папа от южното полукълбо. Светият отец е отворен към съвременния свят и модерните технологии. Наричат го Папата на народа, толерантен е към всички религии и култури.   ", "date": "2019.05.05", "title": "Личната история на папа Франциск: Пътят от охрана в нощен клуб до Ватикана"}
{"url": "https://www.bgonair.bg/world/2019-05-05/seriyniyat-ubiets-v-kipar-s-oshte-prestapleniya-iznasilil-zhena", "text": "Мъжът, който призна, че е убил седем жени в Кипър, е разследван по допълнителни обвинения за изнасилване на чужденка, която е фотографирал като модел. Това съобщи следовател от кипърската полиция, цитиран от Асошиейтед прес. Ръководител на отдела за криминални разследвания разкри в съда в Никозия, че заподозреният е изнасилил жената в своята кола в покрайнините на Никозия в началото на 2017 г., след като я качил с обещанието да ѝ направи снимки, съобщава Dnes.bg Извършителят заснел изнасилването с мобилния си телефон. Жертвата, 19-годишна чужда гражданка, се обадила на тогавашната съпруга на изнасилвача и ѝ разказала какво се е случило. Съдът продължи със 7 дни задържането на заподозрения в ареста. 35-годишен армейски капитан призна за общо седем убийства на жени, с които се бил свързал в сайтове за запознанства. Сред предполагаемите жертви са и две момичета - на 6 и на 8 години, които са дъщери на изчезналите.  ", "date": "2019.05.05", "title": "Серийният убиец в Кипър с още престъпления - изнасилил жена"}
{"url": "https://www.bgonair.bg/world/2019-05-05/vtori-tur-na-izborite-za-prezident-v-severna-makedoniya", "text": "Втори тур на изборите за президент в Северна Македония. Един срещу друг ще се изправят кандидатът на управляващите от Социалдемократическия съюз - Стево Пендаровски и на опозицията ВМРО-ДПМНЕ - Гордана Силяновска-Давкова. На първия тур те получиха съответно 44,47% и 44,32% от гласовете. Ако днес избирателната активност е по-малко от 40% изборите ще бъдат обявени за недействителни. В такъв случай временен президент на страната ще стане председателят на парламента Талат Джафери.", "date": "2019.05.05", "title": "Втори тур на президентските избори в Северна Македония"}
{"url": "https://www.bgonair.bg/world/2019-05-05/vlastite-v-kipar-izvadiha-vtori-kufar-ot-chervenoto-ezero", "text": "Гръцките власти извадиха втори куфар от Червеното езеро в Кипър. Предполага се, че в него се намират останките на поредната жертва на серийния убиец с български корени Никос Метаксас. На място са изпратени криминалисти. 35-годишеният военен призна, че е отнел живота на 7 жени. Властите обаче не изключват броят на жертвите да е по-голям.  Сред предполагаемите жертви са и две момичета - на 6 и на 8 години.  Днес Метаксас се изправя пред окръжния съд в Никозия и по обвинение в изнасилване.  ", "date": "2019.05.05", "title": "Властите в Кипър извадиха втори куфар от Червеното езеро"}
{"url": "https://www.bgonair.bg/world/2019-05-05/voenen-helikopter-se-razbi-kray-karakas-sedem-dushi-zaginaha", "text": "Седем души загинаха след като военен хеликоптер се разби край венецуелската столица Каракас. Причината за инцидента се разследва.  На този фон - напрежението в страната продължава. Опозиционният лидер Хуан Гуайдо заяви, че е надценил подкрепата на военните при проваления опит за преврат през седмицата.  Самопровъзгласилият се за държавен глава призова армията да застане на негова страна и да свали президента Николас Мадуро.  Много от военните открито подкрепят Гуайдо, но повечето от тях са на страната на Мадуро, който ги призова \"да защитават родината си\".  ", "date": "2019.05.05", "title": "Военен хеликоптер се разби край Каракас, седем души загинаха"}
{"url": "https://www.bgonair.bg/world/2019-05-05/poseshtenieto-na-papa-frantsisk-v-balgariya-privleche-vnimanieto-i-na-svetovnite-medii", "text": "\r\n Визитата на папа Франциск в България привлече вниманието и на световните медии. Британското издание Daily Mail отбелязва - \"папа Франциск е на първото си посещение в най-бедната държава в Европейския съюз\". Сред основните акценти в публикацията на всекидневника е и твърдата политика на България относно мигрантите, която противоречи на възгледите на папата. Франциск неведнъж е подчертавал, че подаването на ръка към уязвимите е морално задължение. Той призовава правителствата да строят мостове, а не стени и да правят всичко възможно, за да посрещнат и интегрират прокудените от военните конфликти и бедността. В този дух - британското издание напомня, че апостолическото пътуване се случва само три седмици преди изборите за Европейски парламент, в които се очаква националистическите и антимигрантски партии да отбележат сериозен възход. В статията се обръща внимание и на Българската православна църква. Споменава се пренебрегвания от страна на патриаршията официален диалог между православната и католическата църква. Както и отказът от присъствие на Всеправославния събор на остров Крит през 2016 г. Daily Mail добавя още, че Светият синод е заявил своето нежелание да участва в съвместни служения и молитви с папата. \"Край на разделението\" - така BBC определя посещението на Папа Франциск в България и Северна Македония. Според британската обществена телевизия визитата e явен знак за желанието на Ватикана да излекува схизмата между Изтока и Запада. Водещите италиански издания също определят апостолическото пътуване като опит за затвърждаване на връзката с православния свят. Отбелязва се, че само преди броени дни Светият отец е разкритикувал крайните националистически убеждения, които пораждат расизъм и антисемитизъм. А в София - самият папа Франциск определи България като мост между Запада и Изтока, способен да скъси дистанцията между хората с различно вероизповедание и етнически произход. ", "date": "2019.05.05", "title": "Посещението на папата в България привлече вниманието и на световните медии"}
{"url": "https://www.bgonair.bg/reportazhi/2019-05-05/hilyadi-grazhdani-se-sabraha-v-sofiya-za-da-zarnat-papa-frantsisk", "text": "\r\n Хиляди се събраха днес в центъра на столицата. Достъпът се осъществяваше през контролни пунктове, а снайперисти следяха за реда от високо. Кордони, затворени булеварди и кръстовища, снайперисти. Така изглеждаше центъра на София по-рано днес. Миряни от цялата страна и чужбина извиха дълги опашки, за да зърнат Светия отец.  Стотици полицаи и жанадрамеристи блокираха жълтите павета.  Още през месец март започна подготовката за аудиенцията. Заради въведените мерки за сигурност във връзка с посещението на папа Франциск, живеещите в района между булевардите \"Дондуков\", \"Раковски\" и паметника \"Левски\" е трябвало да дадат списък, за да могат да бъдат допускани срещу личен документ.   ", "date": "2019.05.05", "title": "Хиляди граждани се събраха в София за да зърнат папа Франциск"}
{"url": "https://www.bgonair.bg/economy/2019-05-05/prognoza-kitayskoto-naselenie-shte-spre-da-raste-prez-2023-g", "text": "Населението на най-многолюдната страна в света може да достигне своя пик шест години по-рано от очакваното, пише за CNBC Абигейл Ндж в сътрудничество с Йен Ний Лий и Ройтерс. Китайското население вероятно ще спре да расте през 2023 г. според изследване на компанията за онлайн данни Global Demographics и аналитичната фирма Complete Intelligence. Досега китайското правителство оценяваше, че страната ще достигне своя максимум през 2029 г. \"Наблюдаваме, че раждаемостта се забавя доста бързо\", коментира Тони Наш, главен изпълнителен директор и основател на Complete Intelligence. \"Хората очакваха пикът на населението да дойде десетилетие по-късно, но той е зад ъгъла\", допълни той. Според доклада спадът в раждаемостта се дължи на намаляването на жените във фертилна възраст (15-49 г.), които се очаква да намалеят до 318 млн. през 2023 г. от 346 млн. през 2018 г. Проучването предвижда, че през 2023 г. ще се родят 13,3 млн. китайчета спрямо 15,2 млн. през миналата година. Вижте повече в . Снимка: Pixabay", "date": "2019.05.05", "title": "Прогноза: Китайското население ще спре да расте през 2023 г."}
{"url": "https://www.bgonair.bg/reportazhi/2019-05-05/papa-frantsisk-kam-neofit-shte-pazya-tazi-bratska-sreshta-v-sartseto-si", "text": "\r\n Папа Франциск произнесе традиционната си неделна молитва \"Царица Небесна\" (Реджина Чели) на площада пред катедралния храм \"Св. Александър Невски\". Всяка неделя тази молитва се проследява на живо от милиони души по цял свят. Днес папата се обърна към тях от българската столица. Той промени сценария и вместо първо да произнесе молитвата, отиде при хората.  Преди обед Папа Франциск пристигна пред Синодалната палата, където се срещна с патриарх Неофит и представители на висшия клир на Българската православна църква. Хората, които се събираха пред храм-паметника \"Св. Александър Невски\", го посрещнаха с радостни възгласи.  При срещата си с патриарх Неофит, папа Франциск е казал, че ще пази \"тази братска среща в сърцето си\". Това съобщиха от Светия синод след разговора между двамата, който продължи около 20 минути.   ", "date": "2019.05.05", "title": "Папа Франциск към Неофит: Ще пазя тази братска среща в сърцето си"}
{"url": "https://www.bgonair.bg/bulgaria/2019-05-05/tezhka-katastrofa-kray-asenovgrad-dvama-dushi-zaginaha-a-trima-sa-raneni", "text": "Тежка катастрофа на пътя Пловдив - Асеновград причини смъртта на трима души. Около 11.30 часа в района на кръговото кръстовище до Комбината за цветни метали два леки автомобила се удрят челно. На място загиват мъж и жена от едната кола, други трима са откарани в болница за прегледи - шофьорът на една от колите и две жени, пътували с него. Една от тях по-късно е издъхнала в болницата. Причините за инцидента се изясняват. Заради катастрофата трафикът беше затруднен.", "date": "2019.05.05", "title": "Тежка катастрофа на пътя Асеновград - Пловдив отне живота на трима души"}
{"url": "https://www.bgonair.bg/bulgaria/2019-05-05/dve-katastrofi-vav-vidinsko-nyama-zaginali", "text": "Във Видинско сутринта бус на земеделска фирма се обърна край село Арчар, ранени са 7 души. Сигналът е подаден малко след 8 часа, съобщават от полицията във Видин. Изяснено е, че при движение по мокрия асфалт, фирменият бус, пълен с работници, напуснал пътното платно и се преобърнал в канавката. След друга катастрофа край град Димово в спешно отделение е докарано момче. При инцидента ТИР се е ударил в джип, в който пътувал баща с двете си деца. Едното от тях е ранено и е на лечение във ЦСМП - Видин. За щастие и при двата инцидента няма загинали. ", "date": "2019.05.05", "title": "Две катастрофи във Видинско, няма загинали"}
{"url": "https://www.bgonair.bg/bulgaria/2019-05-05/pozhar-v-stola-na-mvr-v-burgas-vdigna-ognebortsite-na-krak", "text": "Пожарната в Бургас беше вдигната на крак от пожар в стола на МВР. Пострадали при инцидента няма.  От пресцентъра на Областната дирекция на МВР съобщиха, че се е запалил кабел, който минавал покрай окачен таван в административни помещения към  стола, където се хранят служителите на вътрешното ведомство.  Той се намира на бул.\"Хр.Ботев\" 61, точно срещу сградата на Областната полицейска дирекция. Огънят бързо е бил овладян, за да не плъзне към съседни помещения. Нанесени са само материални щети.  ", "date": "2019.05.05", "title": "Пожар в стола на МВР в Бургас вдигна огнеборците на крак"}
{"url": "https://www.bgonair.bg/sutreshen-blok/2019-05-05/rosen-plevneliev-za-papa-frantsisk-e-vazhen-obiknoveniyat-chovek-i-uspehite-mu", "text": "\r\n Това сподели държавният глава Росен Плевнелиев (2012 - 2017 г.) пред камерата на Bulgaria ON AIR. По думите му за папа Франциск е важен обикновеният човек и успехите му, а не рейтингът на един или друг политик. \"Ние имаме посещение от един невероятен хуманист - един папа реформатор, един световен духовен лидер, който променя света за добро и който има силата и смелостта в трудни моменти да казва нещата в прав текст\", допълни Плевнелиев. За спомените си от Ватикана той разказа в ефира на \"България сутрин\", че е имал късмета да бъде първият българин, който е стиснал ръката на папа Франциск и да го покани да дойде в България. \"Папа Франциск е един световен лидер, който ни учи на мъдрост и на скромност, каквито много малко други притежават. Силата на един лидер се измерва именно с общочовешките измерения\", категоричен беше Плевнелиев.  ", "date": "2019.05.05", "title": "Плевнелиев за папа Франциск: Невероятен хуманист, променя света за добро"}
{"url": "https://www.bgonair.bg/bulgaria/2019-05-05/papa-frantsisk-balgariya-e-most-mezhdu-iztoka-i-zapada-vrata-kam-blizkiya-iztok", "text": "\r\n \n Държавният глава Румен Радев прие папа Франциск в президентството. Двамата се обърнаха към дипломатите, представителите на трите вероизповедания у нас и гражданите на площада.  Преди това те изслушаха химните на Ватикана и на България и отдадоха почит на гвардейците пред президентството. Радев подари на папа Франциск ръчно изработено разпятие с флорални мотиви. След това двамата излязоха пред дипломатическия корпус за кратки слова.  Папа Франциск отбеляза, че България е мост между Изтока и Запада, между Изтока и Южна Европа, както и врата към Близкия изток. Папата акцентира и върху многообразието, което в България е богатство, а не причина за конфликт.  Румен Радев заяви: Знаем цената на мира - това са хуманизмът и толерантността. А българският народ не търпи расизъм и ксенофобия. Президентът изтъкна, че нашият народ е преживял много превратности благодарение на Църквата, кирилицата и моралните ценности. \"Вашето посещение в България е едно от най-значимите събития в нашата нова история. То е още по-силно, защото ние споделяме общи грижи и тревоги. Грижите за опазването на мира и тревогите за съдбата на милиони човешки същества\", заяви Радев. Харесайте страницата ни във Facebook ", "date": "2019.05.05", "title": "Папа Франциск: България е мост между Изтока и Запада, врата към Близкия изток"}
{"url": "https://www.bgonair.bg/sutreshen-blok/2019-05-05/predi-vizitata-na-papata-posledni-prigotovleniya-v-rakovski", "text": "\r\n В Раковски усилено се готвят за историческото посещение на папа Франциск. Жените метат улиците, други пък се отправят на пътешествие към столицата. \"За нас, католиците, неделната литургия е освен задължение, и чест. Затова днешната такава ще бъде отслужена заедно с нашия пастир. Много богомолци от Раковски се организирахме, за да направим това наше поклонничество към София\", сподели пред Bulgaria ON AIR отец Ивелин Генов. Той допълни още, че за католическата общност в България да се моли с папата на родна земя, е една изключителна възможност. 1000 човека от Раковски тръгват към София, за да участват в двете големи събития, които днес ще се състоят в столицата. В 13.00 часа папата ще произнесе молитвата \"Царице небесна\" на площада пред \"Св. Александър Невски\", а в 16.45 ч. на площад \"Александър Батенберг\" главата на Римокатолическата църква ще участва в Света литургия.   \r\n  ", "date": "2019.05.05", "title": "Преди визитата на папата: Последни приготовления в Раковски"}
{"url": "https://www.bgonair.bg/sutreshen-blok/2019-05-05/yuliy-moskov-frantsisk-e-papa-na-bednite-idva-da-ni-dade-kurazh-i-vyara", "text": "\r\n Това обяви   минути преди папа Франциск да кацне на българска земя. Нелепо е папа Франциск да бъде определян като социалист, отбеляза Москов. И подчерта, че е папата е най-влиятелният човек в света, тъй като е духовен лидер на 1,3 млрд. души.  \" \", каза още Москов  . Журналистът посочи и разликиките между папа Йоан Павел II и папа Франциск, които по думите му са диаметрални.  \"Йоан Папев II познава всичкото зло на комунизма, той беше най-големият борец срещу комунизма. Той свали комунизма, той свали Берлинската стена.  Папа Франциск познава капитализма, аржентинската военна хунта и терора\", обясни Москов. Харесайте страницата ни във Facebook ", "date": "2019.05.05", "title": "Юлий Москов: Франциск е папа на бедните, идва да ни даде кураж и вяра"}
{"url": "https://www.bgonair.bg/ekrani/2019-05-05/gen-dimitar-vladimirov-razkaza-za-prilikite-i-razlikite-v-sigurnostta-pri-poseshteniyata-na-papa-yoan-pavel-ii-i-papa-frantsisk", "text": "\r\n По време на посещението на папа Йоан Павел II през 2002 г. ген. Димитър Владимиров оглавява Националната служба за охрана. Той разказа от първо лице за срещата си с римокатолическия духовник. \"Два месеца преди визитата на папа Йоан Павел II дойдоха двама представители на швейцарската гвардия при нас и казаха, че разчитат изключително на службата за охрана. Сега има по-голямо присъствие на чужда делегация отколкото тогава\", сподели генералът. Той посочи още, че през 2002 година за охрана на папата е бил избран най-добрият бодигард, който впоследствие е станал генерал на службата за охрана.  По думите на Владимиров всичко е било проигравано до най-малки подробности, за да не се допусне някакъв гаф. Той е на мнение, че и двамата папи са едни от най-застрашените хора на Земята и мерките за сигурност са от изключителна важност. \"При папа Йоан Павел II имаше една подробност - трябваше да се изчисти българската следа в атентата на \"Св. Петър\" в Рим срещу папата, за която той заяви, че никога не е вярвал в българската следа. Той беше в тежко здравословно състояние\", определи разликите между двете папски посещения гостът на Bulgaria ON AIR. За първи път ген. Димитър Владимиров показа подаръка си от папа Йоан Павел II в студиото на \"България сутрин\" - произведение на изкуството с лика на папата от известен полски скулптор, заедно с благодарствено писмо към Националната служба за охрана. Подарък кръст получава и шофьорът на папамобила. Като друга разлика Владимиров посочи стъпването на папата на българска земя, като при Йоан Павел II е станало чрез платформа, чрез която се е скривала видимостта от високите сгради. Докато папа Франциск кацна със стълба от другата страна на самолета. Генералът разказа също за начина, по който главата на римокатолическата църква през 2002 г. е бил посрещнат - с кошница с българска земя, която той е целунал и благословил. Подобно е посрещането и на настоящия папа, за когото стана ясно, че неслучайно е избрал България за визитата си.  ", "date": "2019.05.05", "title": "Какви са приликите и разликите в сигурността при посещенията на двамата папи в България?"}
{"url": "https://www.bgonair.bg/sutreshen-blok/2019-05-05/zhurnalist-vizitata-na-papata-v-balgariya-e-znak-kam-tseliya-svyat", "text": "\r\n \"Мир на Земята\" - под това мото ще премине знаковата визита на папа Франциск у нас. Всъщност това е заглавието на енцикликата, написана през 1963 г. от папа Йоан XXIII, наричан още \"българският папа\".  \"Посещението на папа Франциск в България е от особено значение. С него той иска да даде много знаци, които ще бъдат отправени към целия свят\", коментира в студиото на   журналистът Андрей Захариев. Той допълни още, че безспорно папа Франциск е силно социално ориентиран и е успял да възвърне авторитета на Католическата църква в много важни точки по света. \"Тълкуванията на премиера Борисов, който съзря във визитата на Светия отец и признание за усилията, положени от правителството за добросъседство със Северна Македония, са напълно правилни\", подчерта философът. Пред   Андрей Захариев отбеляза, че подобни инициативи за стопляне на отношенията между държавите се оценяват високо. \"България излъчва мир вече десетилетия наред както с етническия модел, така и с отношението си към съседите, и най-вече към Македония\", каза още журналистът в студиото на Гергана Венкова и Златимир Йочев. А ден преди да отпътува за България папата призова католиците да съпроводят с молитва посещението му в България и Северна Македония.      ", "date": "2019.05.05", "title": "Журналист: Визитата на папата в България е знак към целия свят"}
{"url": "https://www.bgonair.bg/sutreshen-blok/2019-05-05/papa-frantsisk-katsna-u-nass", "text": "\r\n \n Т очно в 10:00 часа п апа Франциск кацна на летище \"София\" за визитата си у нас. Той пристигна със самолет на италианската компания \"Alitalia\". На летище \"София\" папа Франциск бе посрещнат лично от премиера Бойко Борисов. Главата на Римокатолическата църква също така бе посрещнат с червен килим, около който бяха строени гвардейци. Четири дечица в народни носии също посрещнаха папата. След кацането си Франциск проведе кратка среща с Бойко Борисов, на която поздрави премиера с Христос Воскресе. След това двамата се обединиха около мнението, че всички трябва да се борим за мир на земята. На родна земя Папа Франциск получи като подаръци икона на светите братя Кирил и Методий, българска роза в стъкленица и кисело мляко. От своя страна той дари премиера Борисов с медали от понтификата на папата - златни и бронзови. Също така министър-председателят получи орден с ликовете на Светия отец заедно с образа на Майка Тереза. \"Папата ме поздрави за направеното от нас за Западните Балкани. Той постави мира на първо място. Подаръците са ни символични. Неслучайно му подарихме и кисело мляко, тъй като той за първи път е чул за България, когато баба му му е дала кисело мляко. Той е специално подквасено в държавния институт. Посещението на папата е реклама за България по целия свят\", каза Бойко Борисов. След кацането си папа Франциск се насочи към президентството, където се срещна с държавния глава Румен Радев. Мотото на визитата на папата е \"Мир по света\".  Папата пристигна в президентството около 10:40 часа, където отново бе посрещнат от гвардейци и духов оркестър, който изпълни на живо химните на Ватикана и България. Двамата отдадоха почит на знамената на двете страни, както и на това на Европа. Пред президентството присъстваха и голяма част от министрите от кабинета, както и столичния кмет Йорданка Фандъкова.    ", "date": "2019.05.05", "title": "Папа Франциск кацна в София и поздрави с Христос Воскресе"}
