{"url": "https://www.bgonair.bg/world/2018-07-02/shtastliva-razvrazka-otkriha-izgubenite-futbolisti-ot-tayland", "text": "Откриха живи 12-те момчета от футболен отбор и треньора им, които в продължение на 9 дни се водеха изчезнали в пещера в Тайланд. Те са добре, съобщиха властите. За издирването им беше организирана мащабна спасителна операция. Повишеното ниво на водата, предизвикано от проливните дъждове, затрудни търсенето. Спасителите се надяваха, че отборът е успял да избегне наводнението.", "date": "2018.07.02", "title": "Щастлива развръзка! Откриха изгубените футболисти от Тайланд"}
{"url": "https://www.bgonair.bg/world/2018-07-02/nay-tezhkite-za-poslednite-10-godini-pozhari-v-kaliforniya-se-razrastvat", "text": "Масова евакуация в Северна Калифорния заради бързо разрастващите се пожари.  Стихията, разпалвана от жегите и вятъра, се намира на 120 километра североизточно от Сан Франциско.  До момента са изпепелени близо 10 квадратни километра с горски насаждения, а пепелта оцвети небето над мегаполиса в оранжево.  Жителите в крайните квартали бяха посъветвани да се евакуират, тъй като овладяването на огъня е трудно и стихията бавно, но сигурно приближава.  Близо 9 хиляди огнеборци, 100 хеликоптера и наземна техника се опитват да овладеят пожарите, които по данни на властите са най-тежките за последните 10 години.", "date": "2018.07.02", "title": "Най-тежките за последните 10 години пожари в Калифорния се разрастват"}
{"url": "https://www.bgonair.bg/world/2018-07-02/turskata-politsiya-razprasna-uchastnitsi-v-gey-parad-v-istanbul", "text": "Полицията в Истанбул използва сълзотворен газ, за да разпръсне стотици хора, събрали се за гей парад в турския град. Участниците в демонстрацията развяваха знамена с цветовете на дъгата и скандираха лозунги срещу дискриминацията.  Шествието им се опита да премине през центъра на града, но хората бяха спрени от силите на реда. Мероприятието беше забранено, което се случва за четвърта поредна година.  Властите в Истанбул обясниха своето решение със съображения, свързани със сигурността, както и \"чувствителността\" на обществото по този въпрос.  През последните месеци всякакви културни прояви, свързани с LGBT, са ограничавани от властите в южната ни съседка със същото обяснение.", "date": "2018.07.02", "title": "Полицията разпръсна участници в гей парад в Истанбул"}
{"url": "https://www.bgonair.bg/world/2018-07-02/andres-manuel-lopes-obrador-e-veroyatniyat-nov-prezident-na-meksiko", "text": "Андрес Мануел Лопес Обрадор води на проведените през уикенда избори за президент в Мексико. Според проучванията той събира между 48% и 53% подкрепа. Ако резултатът се потвърди той има шансът да се превърне в първия ляв държавен глава на Мексико от десетилетия. Обрадор е бивш кмет на столицата Мексико сити, и успя да привлече на своя страна разочарованите от корупцията и буксуващата икономика мексиканци. Освен за президент, 89-те милиона граждани в Мексико избираха и депутати, както и регионални и местни управници. Първите официални резултати от вота се очакват по-късно днес.", "date": "2018.07.02", "title": "Андрес Мануел Лопес Обрадор е вероятният нов президент на Мексико"}
{"url": "https://www.bgonair.bg/world/2018-07-02/ek-zapochva-nakazatelna-protsedura-sreshtu-polsha", "text": "Европейската комисия започва наказателна процедура срещу Полша. Причината - промененият полски закон за Върховния съд. Над една трета от полските върховни съдии може да бъдат принудени да се пенсионират заради намалената пенсионна възраст по новия закон от 70 на 65 години.  Според закона, на съдиите се дава възможност да декларират волята си за продължаване на мандата им пред президента.  Според ЕК тези мерки подкопават принципа на независимост на съдебната власт. В края на миналата година Комисията задейства за пръв път в историята чл. 7 от договора за ЕС срещу Варшава - процедура, която може да завърши с отнемането на правото на глас на страната при гласуването на общоевропейските решения.", "date": "2018.07.02", "title": "ЕК започва наказателна процедура срещу Полша"}
{"url": "https://www.bgonair.bg/world/2018-07-02/islyamska-darzhava-poe-otgovornost-za-atakata-v-dzhalalabad", "text": "\"Ислямска държава\" пое отговорност за самоубийствения атентат в афганистанския град Джалалабад вчера. При атаката с кола бомба бяха убити най-малко 19 души, а 20 бяха ранени.  Атентатът стана, докато хората пътували за среща с афганистанския президент Ашраф Гани, който бе на посещение в града.  Анализатори отбелязват, че през последните месеци напрежението и насилието в Афганистан ескалират вероятно заради предстоящите през октомври парламентарни избори в страната.", "date": "2018.07.02", "title": "\"Ислямска държава\" пое отговорност за атаката в Джалалабад"}
{"url": "https://www.bgonair.bg/denqt-on-air/2018-07-02/zashto-tramp-obyavi-che-es-vredi-na-targoviyata-kolkoto-kitay", "text": "\r\n Aмериканският държавен глава Доналд Тръмп сравни в интервю търговските практики на Европейския съюз с тези на Китай.  По думите на президента на САЩ е \"ужасно\" това, което съюзът е причинил на страната му, давайки за пример автомобилите на Mercedes, които по думите му, са изпращани в страната, но не и американските коли в Европа. Като свой най-голям лост за влияние върху Брюксел Тръмп вижда именно заплахите за мита върху автомобилния внос, които предизвикаха притеснения у американските търговски партньори, хвърляйки повече светлина върху рамките на по-общата американска търговска политика. , коментира в студиото на  журналистът Огнян Дъскарев. В интервюто си Тръмп посочва, че ЕС защитавал селскостопанската си продукция и фермите си за разлика от Америка. Както и че Вашингтон планирал да въведе ограничения спрямо компаниите от Европа, които нарушават американските санкции срещу Иран, като правят бизнес с Техеран. През май Тръмп изтегли САЩ от ядреното споразумение на Иран, по силата на което през 2015 година бяха отменени повечето западни санкции срещу Техеран. Той обеща да върне не само старите санкции, но и да въведе нови. А от неделя Канада започна да налага митнически тарифи върху вноса на американски стоки като кетчуп, пица и желязо в размер на 12,6 млрд. щатски долара, като контрамярка на наложените от Доналд Тръмп преди време мита върху внасяните в САЩ стомана и алуминий. , допълни още журналистът пред ", "date": "2018.07.02", "title": "Защо Тръмп обяви, че ЕС вреди на търговията колкото Китай?"}
{"url": "https://www.bgonair.bg/reportazhi/2018-07-02/andres-manuel-lopes-obrador-e-noviyat-prezident-na-meksiko", "text": "\r\n Историческа победа на левицата на президентските избори в Мексико. Новоизбраният държавен глава Андрес Мануел Лопес Обрадор ще ръководи страната на фона на обтегнати отношения със САЩ и с обещанието за нова ера в управлението. Лопес Обрадор получи 53% подкрепа и така се превърна в първия ляв държавен глава на Мексико от десетилетия насам. Бившият кмет на столицата успя да привлече на своя страна разочарованите от корупцията и икономическата криза мексиканци.  Основните опоненти на Обрадор вече признаха поражението си, а президентът на САЩ Доналд Тръмп написа в Twitter, че няма търпение да работи с него. Oтношенията между двете страни са обтегнати от избирането на Тръмп на поста и критиките му към Мексико относно търговията и миграцията.  Освен за президент, мексиканците избираха и депутати, а също регионални и местни управници. Друг кандидат от левицата Клаудия Шейнбаум, стана първата жена, избрана на поста губернатор на столицата Мексико.", "date": "2018.07.02", "title": "Андрес Мануел Лопес Обрадор е новият президент на Мексико"}
{"url": "https://www.bgonair.bg/world/2018-07-02/nov-politicheski-trus-v-germaniya-zeehofer-zaplashva-s-ostavka-merkel-gotova-za-vot-na-nedoverie", "text": "Нов политически трус в Германия. Хорст Зеехофер заплаши да подаде оставка като вътрешен министър в кабинета на Ангела Меркел.  Той обяви, че ще се оттегли и от лидерското място в партията Християн социален съюз, която е по-малкия партньор в коалицията на канцлера, заради несъгласие с миграционната й политика.  Новината за евентуалната му оставка идва на фона на няколкочасовите среднощни преговори на най-високо ниво в управляващата коалиция миналата седмица.  Според Зеехофер предложенията на ЕС по въпроса с миграцията само ще създадат повече проблеми за Германия и е твърде рано да се представят като успех.  Оставка на Зеехофер сериозно ще разклати управляващата коалиция. Самата Ангела Меркел намекна, че е готова да поиска вот на доверие от парламента.", "date": "2018.07.02", "title": "Нов политически трус в Германия: Зеехофер заплашва с оставка, Меркел готова за вот на недоверие"}
{"url": "https://www.bgonair.bg/economy/2018-07-02/bezrabotitsata-u-nas-udari-9-godishno-dano-ot-5", "text": "Безработицата в България през месец май отбелязва леко понижение. Това показват данни на европейската статистическа служба Евростат, пише  . Според тях през петия месец от годината безработицата в страната е била 5%. Месец по-рано е в размер на 5,1%. По-голямо е намалението на годишна база – през май 2017 г. тя е била 6,2 на сто. Данните показват, че през месец май тази година без работа в България са били 166 хил. души. Година по-рано броят им е бил 210 хил. Младежката безработица остава по-висока от средната и също бележи лек спад на месечна основа. През май тя е 11,2%, като месец по-рано е 11,5%. На годишна основа и тук понижението е по-значително. През май 2017 г. тя е била 14%. Младежите под 25-годишна възраст у нас без работа са общо 17 хил. За май се запазва тенденцията от последните месеци повече мъже да са безработни (5,4%), отколкото жени (4,5%). Средната безработица в България остава по-ниска и от средната за Европейския съюз, която в петия месец от годината е била 7 на сто, оставайки стабилна спрямо април и отчитайки понижение спрямо нивото от 7,7 на сто от май миналата година.  В еврозоната за май е отчетена безработица от 8,4 на сто, без промяна спрямо април и понижение спрямо 9,2 на сто през същия месец на 2017 г.  Спрямо април 2018 г. броят на безработните е намалял със 125 хил. в ЕС и със 154 хил. в еврозоната. На годишна основа безработните са намалели с 1,828 млн. в ЕС и с 1,252 млн. в еврозоната.  Спрямо май месец на миналата година безработицата е спаднала във всички страни-членки, като най-силни са пониженията в Кипър (от 11,4 на сто до 8,4 на сто), Хърватия (от 11,3 на сто до 8,9 на сто), Гърция (от 22,1 на сто до 20,1 на сто между март 2018 г. и март 2017 г.) и Португалия (от 9,2 на сто до 7,3 на сто).  За сравнение, през май безработицата в САЩ се е понижила до 3,8 на сто спрямо 3,9 на сто през април и 4,3 на сто през май 2017 г. ", "date": "2018.07.02", "title": "Безработицата у нас удари 9-годишно дъно от 5%"}
{"url": "https://www.bgonair.bg/economy/2018-07-02/nap-tragna-na-proverki-po-rodnoto-chernomorie", "text": "Стотици данъчни инспектори, съвместно с други държавни органи, започват лятната контролна кампания по Черноморието, съобщават от Националната агенция за приходите, съобщава \"24 часа\". Над 25 000 проверки предстоят от утре до края на туристическия сезон, с основен акцент отчитането на обороти и издаване на касови бележки. От НАП припомнят, че и през тази година неиздаването на касова бележка се санкционира незабавно със запечатване на търговския обект, освен обичайната глоба, но основната цел на проверяващите е да насърчат доброволното спазване на данъчните изисквания. От приходното ведомство отново ще използват дистанционната връзка на всеки касов апарат със сървърите си, за да откриват рискови търговци, чиито продажби значително се различават от обичайните. Освен хотели, ресторанти, барове, магазини, паркинги и други търговски обекти, на мониторинг ще бъдат подложени борси и тържища, които снабдяват хотелите с храни и напитки, допълват от НАП. В проверките, които ще обхванат цялото Черноморско крайбрежие, а не само големите курорти, ще участват инспекторите на звеното \"Фискален контрол\". Част от проверките ще са на принципа \"таен клиент\", но едновременно с това ще патрулират и съвместни екипи на НАП и правоохранителните органи с отличителни знаци. Сигнали за неиздаване на касови бележки и данъчни нарушения могат да се подават на телефона на НАП: 0700 18 700 или по електронна поща на infocenter@nra.bg. \"Главната ни задача е да подобрим данъчното поведение на търговците по Черноморието. Това, че ще изпратим екипи там обаче не значи, че ще нарушим качеството на контролната дейност във вътрешността на страната. Разполагаме с близо 800 души и добри софтуерни инструменти за целта\", каза по повод на започващата контролна кампания на НАП директорът на \"Фискален контрол\" Спас Шишков.", "date": "2018.07.02", "title": "НАП тръгна на проверки по родното Черноморие"}
{"url": "https://www.bgonair.bg/bulgaria/2018-07-02/targat-za-zakupuvane-na-lineyki-otnovo-v-zadanena-ulitsa", "text": "Търгът за закупуване на 400 линейки и медицинско оборудване за нуждата на Спешните центрове в страната отново попадна в задънена улица.  След като участник в обществената поръчка оспори решението и подаде жалба в съда, не може да бъде открит, за да бъде разгледан случаят.  От Министерството на здравеопазването заявиха, че фирма \"Вайнман Технолоджи\" умишлено възпрепятствала произнасянето на съда.  Същата фирма стана известна с факта, че е основана съвсем наскоро и е с капитал от 100 лева.", "date": "2018.07.02", "title": "Търгът за закупуване на линейки - отново в задънена улица"}
{"url": "https://www.bgonair.bg/sutreshen-blok/2018-07-02/evropredsedatelstvoto-priklyuchi-kakvo-sledva-za-balgariya-na-politicheskata-stsena-v-es", "text": "\r\n Премиерът Бойко Борисов символично предаде председателството на Съвета на Европейския съюз на австрийския канцлер Себастиан Курц. Това ще бъде третото заставане на чело на европейската политика за Австрия. От своя страна България приключи първото си такова, а според политолога Румяна Коларова и социалния антрополог Харалан Александров страната ни се е справила добре с председателството си на Съвета на ЕС.  \"България много ефективно се справи с онези ежедневни включени в дневния ред на ЕС въпроси, които предвижи напред, но второ - наложи приоритет\", коментира политолога Румяна Коларова в студиото на  . По думите ѝ приоритетът \"Западни Балкани\" директно отговаря и на националния ни интерес.  Социалният антрополог Харалан Александров се съгласи с факта, че България е направила много по време на своето председателство. \"България е в по-добра позиция категорично, от колкото беше преди председателството, въпросът е дали ще можем да я отиграем\", каза той пред  . Относно това, което предстои да се случи Румяна Коларова предупреди, че българският премиер трябва да не се заблуждава, че след края на председателството, може да продължи с ролята на балансьор или посредник, защото това е статут за държава, която е председател. Харалан Александров пък обърна внимание, че по време на председателството ни, българската администрация е научила много в този процес. Двамата коментираха и действията на опозицията у нас в лицето на БСП през последните 6 месеца, като Коларова и Александров споделиха разочарованието си от нея.  \"В момента омбудсманът Мая Манолова върши повече работа еднолично, от колкото цялата БСП\", каза социалният антрополог. По думите му това е много тъжно.", "date": "2018.07.02", "title": "Европредседателството ни - добро, но Борисов вече няма да бъде балансьорът в ЕС"}
{"url": "https://www.bgonair.bg/reportazhi/2018-07-02/ot-depresiyata-do-svetovniya-sporten-vrah-v-rim", "text": "\r\n Преди няколко години пет българки не са имали представа, че ще стъпят на почетната стълба в Рим. Онкоболните Галина Стоянова, Калина Стоянова, Миглена Мичева, Фани Николова и Мая Стоилова обаче вдигнаха българския флаг под звуците на химна. И се завърнаха победоносно – с 12 медала от 9 различни дисциплини.  9 години след като ѝ е поставена диагноза рак тя също се е вкопчила в живота. Споделя, че първо идва депресията и е потърсила помощ. Днес Мая твърди, че заболяването е променило целия ѝ мироглед за живота. Тя обаче е категорична, че се е научила да посреща всичко с усмивка.  Целите ѝ вече са в дългосрочен план. Живее за мига, но живее и за бъдещето. Същата философия изповядва и италианският маратонец Леонардо Ченчи, който чака следващото голямо предизвикателство, останало незавършено след поставяне на диагнозата – маратона в Ню Йорк, който той посвещава на всички, преборили смъртта и избрали като него да живеят. ", "date": "2018.07.02", "title": "От депресията до световния спортен връх в Рим"}
{"url": "https://www.bgonair.bg/denqt-on-air/2018-07-02/novite-tseni-na-toka-i-parnoto-zakonomerni-i-neizbezhni-smyatat-eksperti", "text": "\r\n Нови цени на газ, ток и парно бяха приети след закрито заседание на Комисията за енергийно и водно регулиране. Средното увеличение на цената на електроенергията е с 2%, на топлинната енергия с малко над 7%, а на природния газ - с 10,81%. \"Цената на топлинната енергия е пряко зависима от цената на нефта и курса на долара. Нямаше какво друго да направи регулаторът, освен да приеме увеличение. КЕВР се справи много добре и с цената на тока. Това бе много сложна задача, защото увеличението трябваше да е много по-голямо. Повишението е умерено и закономерно\", уточни в студиото на \" \" политикът Явор Куюмджиев. По думите му в българската енергетика има проблеми, на които не може да се намери решение повече от 10 години. \"Ако не изготвим конкретна стратегия за енергетиката за следващите 10 години, определено ще имаме проблеми в сферата, а може и цените да се покачат още. Или трябва да се намалят разходите, или трябва да се увеличат приходите\", категоричен е експертът. Според него отношението към проекта \"Белене\" е меко казано несериозно, защото няма как за 3 месеца да се изготви информационен меморандум, да се привлече надежден инвеститор и да се започнат конкретни стъпки по реализирането на атомната електроцентрала. Енергийният експерт проф. Атанас Тасев отбеляза, че през зимата се очаква ново повишение на природния газ, а успоредно с това може да има ново увеличение на цените на електроенергията и топлинната енергия у нас. \"Няма да има шоково поскъпване на тока и парното, но регулаторът няма много възможности, ако все пак цената на газта скочи отново. Няма как ценообразуването да се движи гъвкаво. Има милиард и половина натрупани загуби от преференциалната енергетика. Докато я има, няма начин ситуацията да се промени\", подчерта още професорът пред  . Той отбеляза, че в енергийното министерство се работи много усилено по проекта \"Белене\" и се търси сериозен и сигурен инвеститор.", "date": "2018.07.02", "title": "Новите цени на тока и парното - закономерни и неизбежни, смятат експерти"}
{"url": "https://www.bgonair.bg/sutreshen-blok/2018-07-02/s-kolko-shte-obedneem-sled-novite-tseni-na-toka-i-parnoto", "text": "\r\n Нови цени на газ, ток и парно бяха приети след закрито заседание на Комисията за енергийно и водно регулиране. Средното увеличение на цената на електроенергията е с 2%, на топлинната енергия с малко над 7%, а на природния газ - с 10,81% \"Всяко тримесечие се следи цената за предните 9 месеца на суровия нефт и неговите деривати. Те определят цената, която \"Газпром\" предлага на \"Булгаргаз\". Тази година трендовете вървят нагоре. Беше предложено увеличение с 18%\", обясни енергейният експерт Еленко Божков. Пред Bulgaria ON AIR той посочи, че задържането на цената на природния газ крие голяма опасност от скок с 30% за четвъртото тримесечие. По думите на бившия  член на КЕВР има ужасяващи неща, които се случват при формиране цената на електрическата енергия. Еленко Божков отбеляза още, че всички упреци към КЕВР са основателни. В студиото на \"България сутрин\" финансистът Мика Зайкова подчерта, че цената на петрола спада през май и юни.  \"Цената е монополна и в нея има имагинерни елементи, защото има такси, които се движат не по пазарен начин. Когато става въпрос за монополна цена, тя трябва да бъде социално поносима\", каза Мика Зайкова.  Тя припомни, че в началото на година драстично се увеличи цената на водата на места. По думите ѝ ръстът на доходите е 9%, а ръстът на разходите - 11,3%.  Увеличението на цените ще повлияе на основните стоки, категорична бе Зайкова. По нейни груби сметки пенсионерите, които ползват парно и топла вода, ще обеднеят с не по-малко от 10%, а работещите българи -  с 4-5%.", "date": "2018.07.02", "title": "С колко ще обеднеем след новите цени на тока и парното?"}
{"url": "https://www.bgonair.bg/bulgaria/2018-07-02/vlakchetata-za-lach-3-na-stolichnoto-metro-pristignaha-v-balgariya", "text": "Първото от новите влакчета за метрото, които ще превозват софиянци по третия лъч на метрото, пристигна в София. Това съобщиха от Центъра за градска мобилност и показаха как ще изглеждат новите мотриси. Те са произведени от консорциума на Siemens и Newag и ще са общо 20, пише . Първият влак тръгна към София на 25 юни като транспортирането му се извършваше основно през нощта със специален извънгабаритен транспорт. Влаковете са с висока енергийна ефективност и поради олекотената им конструкция, имат и по-нисък разход на енергия. Преди време от общината обясниха, че те са изцяло проходими – от първи до последния вагон, а и също че могат да се управляват от автоматик, тоест изцяло без машинист. \"Планираме първите 8 км от третата линия (от бул. \"Владимир Вазов\" до \"Красно село\") да бъдат пуснати през 2019 г., а следващите 4 км, които преминават през \"Овча купел\" до Околовръстния път при Горна Баня – да пуснем през 2020 г.\", съобщиха от Центъра за градска мобилност. Снимка: Facebook", "date": "2018.07.02", "title": "Влакчетата за лъч №3 на столичното метро пристигнаха в България"}
{"url": "https://www.bgonair.bg/denqt-on-air/2018-07-02/112-ili-blizo-500-hil-dushi-v-balgariya-sa-probvali-narkotitsi", "text": "\r\n Трябва да се направи разделение между тези, които са употребявали някога някакъв наркотик, и тези, които са зависими. Ако говорим за еднократна употреба, то те се изчисляват на 500 хил. души в България, т.е. 11,2% от населението. В Европа пък това са близо 27-28%. През последната година в България употребата е около 5,7%, а в Европа около 8%, а в световен мащаб близо 5,6%. Това каза Александър Панайотов, директор на дирекция \"Национален фокусен център за наркотици и наркомании\" към Националния център по наркомании, в студиото на \" \". По думите му най-употребяваното наркотично вещество в света е канабис, но се забелязва нарастване на употребата на екстази. \"В момента в България има около 20-30 хил. души, които постоянно употребяват наркотици. Най-често те взимат хероин. В момента пелоидите са много сериозен проблем - особено в САЩ. Надявам се тази епидемия да не се пренесе в Европа\", подчерта експертът. Той е категоричен, че през 2018 година има намаление на починалите от свръхдоза - в България има само 22 случая. Актьорът Ивайло Захариев смята, че младежите прибягват до наркотици, когато търсят бързо забавление и искат да избягат от реалността. \"Загубата на мотивация е една от причините да вземеш наркотици. Ако виждаш родителите си как са съсипани от системата, или въобще не ги виждаш, то ти прибягваш към наркотични вещества. Важно е да се говори в семейството и да не е тази тема табу\", посъветва Захариев.", "date": "2018.07.02", "title": "11,2% или близо 500 хил. души в България са пробвали наркотици"}
{"url": "https://www.bgonair.bg/denqt-on-air/2018-07-02/rosen-petrov-prof-bozhidar-dimitrov-beshe-voyn", "text": "\r\n \"Днес, когато всички казват, че проф. Божидар Димитров е бил голям историк и учен, искам да отбележа, че всъщност той беше нещо друго. Той беше войн. Той се бореше за българското и българската кауза. И когато говореше сладкодумно или понякога грубовато, несъмнено вършеше повече работа за националните ни интереси от една пеходна дивизия\", каза в студиото на  журналистът Росен Петров. Вчера на 72 години почина проф. Божидар Димитров. Той е бивш дългогодишен директор на Националния исторически музей, историк и автор на десетки книги, посветени на българската история. В последно време имаше проблеми със сърцето, заради което влиза в болница няколко пъти. Божидар Димитров е роден на 3 декември 1945 г. в Созопол, в семейство на бежанци от Източна Тракия. Завършва история и археология в Софийския университет, има докторат по история. Той бе дългогодишен директор на Националния исторически музей, като начело на НИМ застава за пръв път в края на 1994 година. \"Проф. Димитров съумяваше да разказва по един не сух начин. Той беше традиционният патриот, вкара историята в телевизията и по този начин допринесе за патриотичното възпитание повече от всеки друг\" допълни още водещият на \"Операция История\" в студиото на Ганиела Ангелова. Божидар Димитров ще бъде запомнен с редица археологически открития, както и с цветистия му език и чувство за хумор. Поклонението пред тленните му останки ще бъде на 4 юли от 10 часа в Слънчевата зала на Националния исторически музей. Неговата воля бе да бъде кремиран и прахът му да бъде разпръснат над Созополския залив.  ", "date": "2018.07.02", "title": "Росен Петров: Проф. Божидар Димитров беше войн!"}
{"url": "https://www.bgonair.bg/bulgaria/2018-07-02/avtobus-s-izraelski-turisti-plamna-kray-pomorie", "text": "Автобус, превозващ израелски туристи се запали днес в ранния следобед в района на къмпинг \"Европа\" до Поморие. Няма пострадали.  В него са пътували над 30 души, които се прибирали от пазаруване в бургаски търговски център.  Огънят тръгнал от двигателя на превозното средство по време на движение. Шофьорът реагирал веднага, отбил встрани и с помощта на полицаи пътниците били евакуирани.  Всички са транспортирани с втори автобус до хотелски комплекс в Слънчев бряг.  Изгоряла е само двигателната част на автобуса. Движението в района на къмпинга беше затруднено.", "date": "2018.07.02", "title": "Автобус с израелски туристи пламна край Поморие"}
{"url": "https://www.bgonair.bg/bulgaria/2018-07-02/maya-manolova-atakuva-uvelichavaneto-na-toka-i-parnoto-pred-prokuror", "text": "Омбудсманът Мая Манолова атакува новите цени на тока и парното пред прокурор. Манолова ще се срещне със заместник-главния прокурор Ася Петрова, за да обсъдят решението на Комисията за енергийно и водно регулиране.  Независимият регулатор анонсира, че от новия отоплителен сезон и двете услуги ще скочат заради поскъпването на природния газ. Според Манолова регулаторът променя цените само при покачване на синьото гориво, но никога не ги редуцира при намаляване.  В момента потребители нямат право да атакуват решенията на КЕВР. Единственият вариант е прокуратурата да се сезира.", "date": "2018.07.02", "title": "Мая Манолова атакува увеличаването на тока и парното пред прокурор"}
{"url": "https://www.bgonair.bg/bulgaria/2018-07-02/dvama-zaginaha-pri-tezhka-katastrofa-na-am-trakiya-v-rayona-na-rakovski", "text": "Тежка катастрофа на автомагистрала \"Тракия\" в района на Раковски взе две жертви, съобщиха от МВР. Временно бе спряно движението в посока София.  Сигнал за пътния инцидент е подаден към 16.25 часа. По първоначални данни са се ударили два автомобила и ТИР, които се движели към София.  На място са изпратени екипи на полицията и на бърза помощ.  За пътуващите е осигурен обходен маршрут през Шишманци и Раковски.", "date": "2018.07.02", "title": "Двама загинаха при тежка катастрофа на АМ \"Тракия\" в района на Раковски"}
{"url": "https://www.bgonair.bg/bulgaria/2018-07-02/mayki-na-detsa-s-uvrezhdaniya-izdignaha-palatkov-lager-i-v-silistra", "text": "Майки на деца с увреждания издигнаха палатков лагер и в Силистра в знак на подкрепа на протестите в страната за промяна в социалното законодателство.  Майките подкрепят проектозакона за личната помощ на омбудсмана Мая Манолова и настояват той да бъде разгледан в парламента до началото на лятната ваканция на депутатите.  Те са категорични, че ще се борят докато видят реална промяна на ситуацията.", "date": "2018.07.02", "title": "Майки на деца с увреждания издигнаха палатков лагер и в Силистра"}
{"url": "https://www.bgonair.bg/bulgaria/2018-07-02/tezhka-katastrofa-na-am-trakiya-petima-dushi-sa-v-bolnitsa", "text": "Петима души са в болница след тежък инцидент на пътя Пловдив-Пазарджик. Катастрофата е станалa около 13.30 ч. Ударили са се две коли.  В първата е имало петима младежи на възраст между 18 и 20 години. Вторият автомобил е бил управляван от 79-годишен мъж.  Пострадали са двамата шофьори и трима от пътниците. Причините за инцидента се изясняват.", "date": "2018.07.02", "title": "Тежка катастрофа на АМ \"Тракия\", петима души са в болница"}
{"url": "https://www.bgonair.bg/bulgaria/2018-07-02/bozhidar-dimitrov-ostavi-nezabravima-sleda-otbelyaza-prezidentat-radev", "text": "Президентът Румен Радев изпрати съболезнователна телеграма до семейството и близките на Божидар Димитров. Известният историк и общественик почина вчера на 72 години. В писмото си държавният глава пише, че ролята на Божидар Димитров оставя незабравима следа както в науката и в българския обществен живот, така и с отстояваните от него граждански каузи.  Десетки са хората, които отдават почит на Димитров в профила му в социалната мрежа. Там и дъщеря му Мария изрази мъката си от загубата.", "date": "2018.07.02", "title": "Божидар Димитров остави незабравима следа, отбеляза президентът Радев"}
{"url": "https://www.bgonair.bg/bulgaria/2018-07-02/sotsialnoto-ministerstvo-predlaga-bolnichnite-da-se-izchislyavat-v-chasove-a-ne-v-dni", "text": "\r\n Обезщетенията за болнични да се изчисляват в часове, а не в дни. Това предлага Министерството на труда и социалната политика с промяна в наредбата, по която се изчисляват работното време, почивките и отпуските.  В момента болничните се смятат в дни, но ако правителството приеме промените в наредбата, работодателите ще трябва да подават данните към Националния осигурителен институт за болния си работник или служител в часове.  Социалните партньори обаче се разминаха по това предложение. Защото, ако един работещ по график има 12-часова смяна не е ясно как ще му бъде изчислен болничният - за 12 часа или за един работен ден от 8 часа.  Според работодателите обаче предложението трябва да се подкрепи, защото въвежда повече ред и справедливост.  Промените в наредбата предстои да бъдат приети от Министерския съвет и да влязат в сила със задна дата от 1 юли.", "date": "2018.07.02", "title": "Болничните ще се изчисляват в часове вместо в дни?"}
{"url": "https://www.bgonair.bg/operatsiya-istoriya/2018-07-02/kak-124-geroi-uplashiha-osmanskata-imperiya", "text": "\r\n За съжаление вече не отдаваме дължимото на подвига на четата на Хаджи Димитър и Стефан Караджа, а тази година през юли се навършват точно 150 години от техния боен поход. Тази чета, съставена от около 124-130 души, е хвърлила в страх Османската империя. Турските власти не са очаквали, че българите могат да съставят толкова обучена и великолепно въоръжена бойна единица, която се сражава изключително грамотно и героично. С нейния разгром се заема лично самият Мидхад Паша, един от най-видните османски държавници. В отделни сражение четата води боеве срещу турски отряди с численост от 5000 щика, съставени от редовна армия и башибозук. Всъщност това е била изключително боеспособна и много добре подготвена чета. Във военно отношение тя превъзхожда значително четата на Ботев“- разказа в    по   историкът проф. Пламен Митев, известен със своите книги за Възраждането.   Македонизмът е роден в Сърбия през 19 век, като начин за борба с българската национална идея. Негов основоположник е сръбският държавен деятел Стоян Новакович. Той е съзнавал, че няма как да убеди тогавашните жители на Македония, че са сърби, а не истински българи. За сърбите създаването на македонизма и македонска народност  е бил нещо като \"преходен период\". По-късно идеите на македонизма стават основни за Коминтерна, като част от плана му за създаване на обща комунистическа балканска федерация, заяви историкът Стефан Иванов.   \"Записването на хората от Пиринския край като македонци след 1946 год. е национално предателство от страна на БКП. Срещу него застават дори хора от обикновените комунисти. Разправата с тях е била жестока“, продължи Стефан Иванов.   Писателят Павлин Павлов и полк. Сава Денев разказаха емоционално история на терористичния акт от 8 юли 1987 година, когато група от три лица отвлича две деца и взривява нападателни гранати пред хотел \"Интернационал\" в Златни пясъци. Според Сава Денев, който рискувайки живота си реално е един от спасителите на отвлечените деца, ДС е била против Възродителния процес. Смяната на имената беше грешка, но нищо не оправдава и извършването на терористични актове. Извършители на акта от 8 юли са само радикализирали се лица. Те са били членове на БКП, единият е бил дори партиен секретар, и не са имали никакъв контакт с турските служби. \"Запазването на етническия мир е въпрос на живот и смърт за българската държава\", завърши писателят Павлин Павлов.      ", "date": "2018.07.02", "title": "Как 124 герои уплашиха Османската империя"}
{"url": "https://www.bgonair.bg/bulgaria/2018-07-02/19-godishna-shofyorka-predizvika-tezhka-katastrofa-vav-varna", "text": "19-годишно момиче не спря на стоп и предизвика тройна катастрофа на ключово кръстовище във Варна. Девойката натиснала педала на газта и пропуснала знака, забила се в такси, което пък било с предимство. Заради удара, таксито се отклонило и се ударило в автобус на градския транспорт. Инцидентът е станал късно снощи около 22:20 ч., съобщава  . Инцидентът е станал на натоварено кръстовище в центъра на града, между улиците \"Цар Асен\" и \"Македония\". Три жени са пострадали при инцидента и са откарани в болница. Две от пътничките в автобуса са с по-тежки травми. Жената, пътувала в таксито, е с по-леки наранявания. По случая е образувано дознание.", "date": "2018.07.02", "title": "19-годишна шофьорка предизвика тежка катастрофа във Варна"}
{"url": "https://www.bgonair.bg/reportazhi/2018-07-02/sled-remont-beton-vmesto-vekovni-stapala-vav-veliko-tarnovo", "text": "\r\n Ремонти в стария град на Велико Търново унищожават вековни стълбища, а на тяхно място се излива бетон. Това накара великотърновци да въстанат и да организират петицията, която само за седмица е подкрепена от над 400 души. Хората настояват културно-историческото наследство да се заменя с имитиращи материали. След ремонта на старинната част на Велико Търново, монолитни и ръчно дялани каменни стъпала на повече от век се изнасят и отпътуват незнайно накъде, а на тяхно място се изливат тонове бетон. Преди седмица това провокирало търновецът Влади Ванков да организира петиция в интернет, която вече е подкрепена от стотици негови съграждани.  Освен че облицовката на стъпалата изчезнала, търговците и живущите на Самоводската чаршия казват, че по-малко от два месеца, след като старите камъни по улицата били заменени с имитации, при всеки следващ дъжд водата отмива фракцията, с която са залепени и най-вероятно до есента ще са натрошени.  Ремонтът на старата част се прави с 11 милиона лева европейски пари по проект. Експертите от общината във Велико Търново запазиха мълчание и оставиха без отговор въпроса къде са отишли старите павета и има ли опасност да се появят в частни имоти.", "date": "2018.07.02", "title": "След ремонт: Бетон унищожава вековни стъпала във Велико Търново"}
