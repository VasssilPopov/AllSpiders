{"url": "https://www.bgonair.bg/economy/2019-03-03/bsk-s-otkrito-pismo-sreshtu-noviya-model-za-kontsesionirane-na-plazhovete", "text": "В открито писмо до министъра на туризма Николина Ангелкова Българската стопанска камара (БСК) изрази несъгласие с новия модел за концесиониране на морските плажове. От началото на годината тези процедури са прехвърлени от обхвата на Закона за устройството на Черноморското крайбрежие към новия Закон за концесиите. Според национално представителната работодателска организация промяната е в ущърб на предприемачите, инвеститорите и заетите в туризма, които формират близо 12 на сто от брутния вътрешен продукт на България и привличат милиони туристи. От БСК припомнят, че  туристическият сектор е структуроопределящ за българската икономика и от стабилното му развитие зависят редица други отрасли, предава . Според камарата не е ясно защо една прозрачна и работеща процедура бива заменена с механизъм, който е много по-тромав и сложен. Изискванията към бизнеса за доказване на чисто съдебно минало за страни извън ЕС са на практика неизпълними, а възможността за обжалване на процедурите се отваря за всеки недоволен, което може да доведе до опорочаване на конкурсите и създава несигурност у инвеститорите, става ясно от писмото, подписано от председателя на УС на БСК Радосвет Радев. В резултат бизнесът би могъл да се отдръпне от грижата за плажните ивици и да бъде стопиран интересът на големите туроператори и инвеститори. В същото време общините и държавата ще трябва непредвидено да се погрижат за евентуално увеличения брой безстопанствените плажове, вкл. за тяхната охрана, почистване, медицинско обслужване и пр. Не на последно място, новите концесионни процедури ще увредят сериозно имиджа на страната ни като целогодишна дестинация за качествен туризъм на конкурентни цени. От БСК категорично настояват за възстановяване на стария законов ред, който предвижда възлагането на концесиите да става по силата на Закона за устройство на Черноморското крайбрежие, с решение на Министерския съвет, по предложение на министъра на туризма, докато според Закона за концесиите, концедент е единствено министърът. Харесайте и страницата ни във Facebook ", "date": "2019.03.03", "title": "БСК с открито писмо срещу новия модел за концесиониране на плажовете"}
{"url": "https://www.bgonair.bg/world/2019-03-03/hilyadi-dushi-protestirat-v-sarbiya-i-cherna-gora", "text": "В сръбската столица Белград и в още няколко града на страната и тази събота продължиха демонстрациите под надслов \"един от пет милиона\" с искане за оставката на премиера Александър Вучич. По същото време масов протест имаше и в Черна гора заради т.нар. афера \"Пощенски плик\". Протестите там започнаха преди три седмици.  Тогава се появиха кадри, на които се вижда как местен бизнесмен и собственик на една от частните телевизии в страната дава пощенски плик на висш функционер от управляващата партия, издирван за финансови злоупотреби.  \r\nСмята се, че в плика е имало 100 хиляди евро. Протестиращите искат оставките на президента, премиера и главния прокурор. Харесайте и страницата ни във Facebook   ", "date": "2019.03.03", "title": "Хиляди души протестират в Сърбия и Черна гора"}
{"url": "https://www.bgonair.bg/bulgaria/2019-03-03/kyustendiltsi-izlizat-na-protest-zaradi-ubiystvoto-na-valeri-dabov", "text": "Кюстендилци излизат на протест, а причината е убийството на Валери Дъбов. 35-годишният мъж беше прободен с нож при опит да разтърве участници в масов бой в центъра на Кюстендил на 17 февруари. Отправната точка на протеста е мястото, където миналия месец беше намушкан Валери. Шествието трябва да премине по основни улици и пред знакови институции в града. Хората са планували да поставят свещи и цветя, където той бе убит. Полицейското присъствие в града остава засилено. Обвиняем за убийството е Алекс Анков. Той е с постоянна мерка за неотклонение. При инцидента пострадаха още петима души, а дванадесет бяха арестувани. Харесайте и страницата ни във Facebook   ", "date": "2019.03.03", "title": "Кюстендилци излизат на протест заради убийството на Валери Дъбов"}
{"url": "https://www.bgonair.bg/world/2019-03-03/estoniya-izbira-nov-parlament", "text": "Парламентарни избори в Естония. Един срещу друг се изправят сегашният премиер, дъщерята на еврокомисар и крайнодесен кандидат. Почти един милион естонци избират днес новите сто и един депутати. Близо 40 процента или около 340 хиляди души от имащите право на глас са гласували електронно до 27-и февруари. Харесайте и страницата ни във Facebook   ", "date": "2019.03.03", "title": "Естония избира нов парламент"}
{"url": "https://www.bgonair.bg/bulgaria/2019-03-03/planinari-razvyaha-70-metrov-tribagrenik-na-gara-bov", "text": "\r\n За пета поредна година 70-метров трибагреник се спусна от скалата на гара Бов. От сутринта алпинисти се грижат за осигуряването на безопасността на знамето, защото в предишни години се е късало. Празникът продължава на площада зад гарата и започна с празничен водосвет. Предизвикателство бе отправено към гостите на Бов - да отидат облечени в носии и много от тях го сториха. Празникът има и благотворителна кауза - всички събрани пари ще отидат за малкия Гого, който има нужда от операция. Потомци на Дядо Йоцо - героя от разказа на Иван Вазов, се събраха на скала \"Злият камък\" и от там развяха българския флаг. \r\nИдеята им е, че преди много години Дядо Йоцо е стоял именно там и въпреки слепотата си е виждал и усещал свободна България. Харесайте и страницата ни във Facebook   ", "date": "2019.03.03", "title": "Планинари развяха 70-метров трибагреник на гара Бов"}
{"url": "https://www.bgonair.bg/world/2019-03-03/kosmicheskata-kapsula-na-space-x-se-skachi-uspeshno-s-mks", "text": "Космическата капсула на американската космическа компания Space X с манекен с човешки размери на борда се скачи успешно с Международната космическа станция. Астронавтите наблюдаваха скачването на камери с висока резолюция, за да се уверят, че процедурата върви по план и за да могат да се намесят във всеки момент, но подобна намеса не се наложи. Капсулата ще остане там до петък, когато ще се разкачи и ще започне завръщането си обратно на Земята. Харесайте и страницата ни във Facebook ", "date": "2019.03.03", "title": "Космическата капсула на Space X се скачи успешно с МКС"}
{"url": "https://www.bgonair.bg/bulgaria/2019-03-03/solakoviyat-han-v-bukuresht-kadeto-otsyadali-botev-i-levski-se-rushi", "text": "\r\n Ембеламтичинят Солаков хан в Букурещ, където отсядали Христо Ботев и Васил Левски, а Любен Каравелов списвал своите вестници е на път да рухне. Посторен преди 160 години - от тях оставен в забрава близо 60, Солаковият хан и днес впечатялва със своята уникална арихтекутра и солидна констуркция. Носи името на своите основатели - братята Солакоглу.  Малцина помнят славната история на това място, а най-добре я знае - проф. Лука Велчов - банатски българин, отдал живота си на България, макар да е роден на \"Другия бряг на Дунав\". Днес една скромна табела напомня, че тук е било револиционотого огнище на страната ни. Надпис посветен на Любен Каравелов - с откраднат баралеф.  Събдата на това важно за България място засега е неясна. Собствениците, наследници на Солаковия род, са твърди и искат поне 3 млн. и половина евро. Купувач - няма. За проблема са запознати българските институции, посолството дало морална подкрепа на 90-годишният Лука Велчов, който търси изход в омагьосания кръг.  \"Ще продължавам - докато живея. Туй то. Докато живея, всичко българско ни е скъпо и ще се стараем да си го върнем, каквото ще може ще направя\", категоричен е Лика Велчов. Дали святото място, в което се ражда идеята за Свободна България ще живее - зависи е в ръцете на съвърмениците. Харесайте и страницата ни във Facebook   ", "date": "2019.03.03", "title": "Солаковият хан в Букурещ, където отсядали Ботев и Левски, се руши"}
{"url": "https://www.bgonair.bg/bulgaria/2019-03-03/kakvo-razkazvat-arhivite-za-natsionalniya-ni-praznik", "text": "\r\n Денят 3 март, в който празнуваме Освобождението на бъларския народ от османска власт и който поставя началото на третата българска държава, е денят, в който се подписва Санстефанският мирен договор. По стар стил датата е 19 февруари. За първи път празникът е на 3 март през далечната 1917 г. Архивите пазят спомена за отбелязването на свободата на България. Първото празнуване на Освобождението е още на следващата година след него.  На 19 февруари 1879 г. във Велико Търново е отслужен молебен за загиналите български и руски воини, както и в прослава на цар Освободител. Това е и единственият път, в който честванията са в старата столица.  В продължение на 38 години празничната дата е на 19 февруари. Първоначално празнуваме възшествието на престола на руския император Александър II и подписването на Санстефанския договор, а не свободата си.  Едва през 1988 г. 3 март се превръща в официален празник. През 1990-а г. става и национален. Но винаги е бил ден, в който България традиционно отдава почит на руските военни, допринесли за Освобождението.  След 1944 г. празникът преминава минорно. Но е факт, че дори през войните, винаги е бил отбелязван. Винаги в София, винаги пред Св. Александър Невски и паметника на незнайния воин. Паралелните чествания са в Плевен, а по-късно и на в. Шипка. Периодичният печат и архивните документи, въпреки политическите и обществени настроения през годините, сочат, че традицията да празнуваме свободата си е поддържана десетилетия.  Проявява се различно, в зависимост от политическата конюнктура, зависима е и от взаимоотношенията между България и Русия. Но този \"велик празник на Освобождението“, както го нарича печатът, винаги се е чествал като израз на всенародната признателност за извоюваната свобода. Харесайте и страницата ни във Facebook ", "date": "2019.03.03", "title": "Какво разказват архивите за националния ни празник?"}
{"url": "https://www.bgonair.bg/bulgaria/2019-03-03/yotova-da-rabotim-za-balgariya-takava-kakvato-ni-ya-zaveshtaha-slavnite-geroi", "text": "\"Величието и единението на българския народ се нарича 3 март. Днес всички българи, независимо къде се намираме по света, мислено сме си подали ръце. Заедно сме!“ Това написа във Facebook вицепрезидентът Илияна Йотова по повод честването на националния празник на България, предава  . „Без Българското възраждане, без българската интелектуална мисъл, без ролята на Българската православна църква, без идеите на национално-освободителното ни движение Руско-турската освободителна война нямаше да се състои. Днес прекланяме глави пред всички, български и чуждестранни войници, сражавали се за свободата на България“, пише вицепрезидентът. „141 години след Освобождението на България посланията на национално-освободителното ни движение, на Левски, на Ботев – изключително прогресивни за времето си, не са загубили своята актуалност. Трябва да разчетем посланията за свобода и мир, които ни изпраща 3 март днес, в този все по-несигурен и объркан свят. Да сме преди всичко свободни вътре в себе си! Заедно да работим за България – такава, каквато ни я завещаха славните ни герои! Честит празник!“, пише Йотова Харесайте и страницата ни във Facebook ", "date": "2019.03.03", "title": "Йотова: Да работим за България - такава, каквато ни я завещаха славните герои"}
{"url": "https://www.bgonair.bg/bulgaria/2019-03-03/natsionalniyat-flag-be-izdignat-pred-pametnika-na-neznayniya-voin", "text": "Тържествена церемония за издигане на националното знаме се състоя пред Паметника на Незнайния воин в София по случай 141 години от Освобождението на България. \n Честванията в столицата започнаха малко преди 11 часа, когато беше строен почетният караул. Стотици хора се събраха, за да наблюдават церемонията по издигането на националния флаг. Участие в церемонията взе президентът на България Румен Радев, който положи венци пред паметника на Незнайния воин в почит на загиналите за освобождението на България. В патриаршеската катедрала \"Св.Александър Невски\" бе отслужена литургия за празника. След нея патриарх Неофит отслужи и молебен по повод трети март. Заради празника всички музеи и галерии ще бъдат с вход свободен. Харесайте и страницата ни във Facebook   ", "date": "2019.03.03", "title": "Националният флаг бе издигнат пред паметника на Незнайния воин"}
{"url": "https://www.bgonair.bg/bulgaria/2019-03-03/zasileni-merki-za-sigurnost-shte-ima-v-stolitsata-po-povod-treti-mart", "text": "Засилени ще бъдат мерките за сигурност във връзка с Националния празник 3 март, като ограничения ще затруднят движението в центъра на София. Церемонията по издигането на националното знаме ще започне в 11 ч. пред паметника на Незнайния воин, предава  . Ще бъдат изградени 6 пропускателни пункта. От 8 до 12,30 часа ще бъдат затворени за движение части от улиците \"Оборище\", \"Московска\", \"11 август\" и \"15 ноември\". От 14 ч. до 20 ч. ще бъдат затворени части от улиците около пл. \"Народно събрание\". Самите площади \"Народно събрание\" и \"Св. Александър Невски\" ще бъдат затворени от 7 до 21 ч. От 12 ч. пред сградата на Администрацията на Президента на Република България Националната гвардейска част ще извърши смяна на почетния гвардейски караул. От 18.30 часа на пл. \"Народно събрание“ ще се проведе тържествена проверка заря по повод честване на националния празник. За осигуряване на охраната на обществения ред и безопасността на официалните лица и гости ще бъдат изградени два кръга на охраната съвместно със служители на „Военна полиция”. Граждани ще бъдат допускани в обособения джоб на бул. \"Цар Освободител”, откъм ул.\"Г. С. Раковски”, както и по пътното платно на бул.\"Цар Освободител” в отсечката от пл.\"Народно събрание” до бул. ”Васил Левски”, като районът ще бъде отцепен с полицейска лента и тежки парапети. През деня предстоят да се проведат множество различни по формат и сборни пунктове шествия и митинги по повод честванията на националния празник в района на паметниците на Незнайния войн, Цар Освободител и Българския Опълченец. От СДВР напомнят на решилите да присъстват на събитията, че следва да спазват чл. 6, ал.1 от Закона за събранията, митингите и манифестациите и чл. 23, ал. 5 от Наредба № 1 за обществения ред и опазването на общинските имоти на територията на Столична голяма община, която гласи:  \r\n\"При провеждане на масови прояви на обществени места се забранява: внасянето на огнестрелно или хладно оръжие, както и на други предмети, предназначението или употребата на които би застрашило обществения ред, живота и здравето на присъстващите; забранява се посещението на лица в явно нетрезво или неадекватно състояние, както и ползването на предмети, предизвикващи силен шум”. На 4 и 5 март на официално посещение в София ще пристигне делегация, водена от Председателя на правителството на Руската Федерация Дмитрий Медведев. На 4 март пред Паметника на Незнайния воин ще се състои церемония по официалното им посрещане. Предприети са всички необходими мерки за охраната на обществения ред и безопасността на движението по време на официалната визита. При необходимост поетапно ще бъдат затваряни улиците по маршрута на делегацията. Харесайте и страницата ни във Facebook ", "date": "2019.03.03", "title": "Засилени мерки за сигурност в столицата по повод трети март"}
{"url": "https://www.bgonair.bg/bulgaria/2019-03-03/dvizhenieto-na-tir-ove-po-magistralata-ot-1400-do-2000-chasa-na-4-mart-se-ogranichava", "text": "Движението на камионите над 12 тона по автомагистралите и най-натоваренитe пътища се ограничава от 14:00 ч. до 20:00 утре - 4 март, съобщиха от Агенция \"Пътна инфраструктура\".  Целта е повишаване на безопасността и увеличаване на пропускателната способност на инфраструктурата в края на почивните дни. От Агенцията апелират шофьорите да карат разумно и със скорост, съобразена с метеорологичните условия, да спазват правилата за движение и да не използват аварийните ленти по автомагистралните участъци за по-бързо придвижване. Рисковото и емоционално шофиране не гарантира по-кратко пътуване, но застрашава живота и здравето на всички останали, които спазват правилата, посочват от пътната агенция. Съвместната заповед за спиране на движението на камионите над 12 тона е на АПИ, ГД \"Национална полиция\" и ИА \"Автомобилна администрация\". Тя предвижда ограничаване на движението по следните участъци от републиканската мрежа: автомагистралите; с. Ребърково - Ботевград, като движението се пренасочва по пътя Ребърково - Своге - Софийски околовръстен път в посока София; Благоевград до ГКПП \"Кулата\"; п. в. \"Коритна\" - Велико Търново - Шумен; Русе - Велико Търново; ГКПП \"Калотина\" - София; Варна - Бургас; Околовръстен път на София; Бургас - Царево. Забраната не важи за коли, превозващи бързоразвалящи се хранителни продукти и товари на температурен режим, живи животни и опасни товари. В пиковите часове заради интензивният трафик е възможно по-бавно предвижване в района на тунел \"Витиня\" на АМ \"Хемус\", където движението се осъществява двупосочно в тръбата за Варна, както и на пътя Ботевград - София, в участъка при 210-ти км, в прохода \"Витиня\", където движението се осъществява в една лента поради ремонт на анкерната стена. Необходимо е шофьорите да карат със съобразена скорост, спазвайки правилата за движение. За улеснение на трафика през Владая и повишаване на пътната безопасност на 4 март, през светлата част от денонощието, ще има две ленти за влизащите в София по първокласния път. Временната организация е от км 278+910 до 282+038 и от пътен възел \"Даскалово\" до кръстовище \"Драгичево\". По този начин пристигащите в столицата шофьори ще могат да пътуват по-удобно и безопасно. Алтернативен маршрут на първокласния път през Владая е АМ \"Струма\" (в участъка с предишно наименование АМ \"Люлин\"). Харесайте и страницата ни във Facebook ", "date": "2019.03.03", "title": "Движението на ТИР-ове по магистралата от 14:00 до 20:00 часа на 4 март се ограничава"}
{"url": "https://www.bgonair.bg/bulgaria/2019-03-03/balgari-v-tsyalata-strana-i-po-sveta-se-hvashtat-na-horo", "text": "Стотици българи извиват хоро в парка \"Заимов\" под различни фолклорни мотиви от различни краища на България. Инициативата \"Пробуждане с хоро“ се провежда за четвърта поредна година.  \"Сдружение Азбукари\" и Единение \"Българи за България“ организират многохилядното хоро на 3 март.  Целта е да се пробудят българите в страната и по света и да се възроди българщината. Освен в София хоро ще се извие и в 16 държави по целия свят като Италия, Аржентина, Англия, Холандия и други, както и в 50 големи български града и в над 50 села.  Харесайте и страницата ни във Facebook   ", "date": "2019.03.03", "title": "Българи в цялата страна и по света се хващат на хоро"}
{"url": "https://www.bgonair.bg/bulgaria/2019-03-03/silata-na-balgarskiya-duh-todor-andreev-stigna-ot-berlin-do-shipka-s-kolelo", "text": "\r\n Българинът Тодор Андреев пропътува разстоянието от Берлин до връх Шипка с колело. Той тръгна на 20 февруари, за да може днес да отбележи празника заедно със сънародниците си. \"Бих искал да намеся името на България в световните медии с нещо добро и нещо позитивно и затова реших да приема това предложение от Валя Александрова, за да можем да прославим България\", сподели той пред Bulgaria ON AIR. \r\nПреди да поеме по маршрута от 2000 км., Тодор игра хоро с българския фолклорен ансамбъл \"Сборенка“. Младият българин е от Каспичан. Възпитаник е на казанлъшката художествена гимназия \"Академик Дечко Узунов“. От 4 години живее в Германия. Харесайте и страницата ни във Facebook   ", "date": "2019.03.03", "title": "Силата на българския дух: Тодор Андреев стигна от Берлин до Шипка с колело"}
{"url": "https://www.bgonair.bg/bulgaria/2019-03-03/miryani-na-protest-skandirat-mafiya-po-vreme-na-sutreshna-sluzhba", "text": "\r\n Навръх празника - скандал в църквата в Петрич, заради въдворяването на новия архиерейски наместник отец Петър. По време на сутрешната служба, на която трябваше да бъде въдворен той, в храма нахлуха десетки миряни, които започнаха да скандират \"недостоен\" и \"мафия\" срещу отеца и свещениците. Скандалът в града назря, след като преди няколко дни неврокопският митрополит Серафим смени отец Ангел Кочев заради възрастта. Миряните обаче не са съгласни, че тя пречи на работата му и започнаха подписка в негова защита. Харесайте и страницата ни във Facebook   ", "date": "2019.03.03", "title": "Миряни на протест: Скандират  \"мафия\" по време на сутрешна служба"}
{"url": "https://www.bgonair.bg/bulgaria/2019-03-03/stotitsi-balgari-se-kachiha-na-shipka-za-da-otbelezhat-natsionalniya-praznik", "text": "\r\n Денят, в който празнуваме 141 години от Освобождението на българската държава, отново подтикна стотици българи на поход към връх Шипка.  И този път минусовите температури и дългото ходене не спряха ентусиастите. Цветомир, който е там с дъщеря си, сподели пред Bulgaria ON AIR, че за него това е най-доброто място, на което можеш да се заредиш с патриотизъм. Дъщеря му има точна представа какви са били българските опълченци - смели, горди, че са българи и не са се интересували от себе си, а са искали да бъдем свободни. Дружество \"Традиция\" осигури почетен караул на връх Шипка, а пременени в носии от времето на войната дойдоха и \"Трио Калина\". На връх Шипка беше и председателят на Народното събрание Цвета Караянчева. \"Най-важното е да ни обединява любовта към България и гордостта от това, че имаме такава история. Нашата свобода е върху костите на толкова много български, руски и румънски опълченци. Тя е извоювана не само на този връх, но и през годините назад. Нека бъдем горди, нека бъдем обединени и нека забравата никога да не ни настигне\", коментира Караянчева пред репортер на Bulgaria ON AIR. Харесайте и страницата ни във Facebook   ", "date": "2019.03.03", "title": "Стотици българи се качиха на Шипка, за да отбележат националния празник"}
{"url": "https://www.bgonair.bg/bulgaria/2019-03-03/mesni-zagovezni-e-ostavat-osem-sedmitsi-do-velikden", "text": "Осем седмици преди Великден Православната църква отбелязва Неделя месопустна, наричан още Месни заговезни. Името идва от традиционната вечеря с месни ястия, след която е забранено да се яде месо до края на Великия (Великденския) пост, предава агенция \"Фокус\". На Месни заговезни се приготвят баница с мас и извара, кокошка, яде се свинско месо. През цялата седмица до Сирни заговезни се устройват веселби и игри, защото след това са строго забранени. В съботата преди Месни заговезни е Задушница, когато се прави помен за мъртвите.  Харесайте и страницата ни във Facebook ", "date": "2019.03.03", "title": "Месни заговезни е, остават осем седмици до Великден"}
{"url": "https://www.bgonair.bg/bulgaria/2019-03-03/borisov-samozhertvata-na-nashite-vazrozhdentsi-nikoga-nyama-da-bade-zabravena", "text": "Премиерът Бойко Борисов честити националния ни празник на всички българи. В деня на Националния ни празник се прекланяме пред подвига на всички герои, които се бориха и постигнаха свободата на България. Почитаме паметта на нашите предци и поколения наред пазим яркия спомен за делото им, което е извор на национална гордост и чувство за дълг и отговорност към България, предава  . \r\nСаможертвата на нашите възрожденци никога няма да бъде забравена, защото носи в себе си българския дух, който е несломим и не спира да намира нови проявления на своята сила и непреходност, пише в поздравлението си Борисов. Поколения българи се бориха, за да си върнем свободата, независимостта, държавността, да заемем достойно място сред развитите демократични държави. Днес, когато тези национални каузи са спечелени, продължаваме да отстояваме авторитета на България пред света. Няма как да не се чувстваме горди с постигнатото от всички нас заедно, когато виждаме уважението и признанието на нашите външнополитически партньори. \r\nВековете чуждо управление са далеч в миналото и българската дума вече не само се чува, но се търси и цени, посочва премиерът. Идеалите на Възраждането са надградени със 141-годишните опит и мъдрост на българската нация. Днес съм убеден, че трябва да сме  повече оптимисти, защото реалните резултати от постигнатото са видими и имам вярата, че ще продължим да ги надграждаме заедно като народ. \r\nЗащото неведнъж сме показали, че умеем да сме единни, особено пред трудностите. Защото можем да сме пример за етническа толерантност и знаем как да живеем в разбирателство. И най-вече защото ценим мира и просперитета. Бъдете живи и здрави и нека бъдем горди, че сме българи, пожела Бойко Борисов. Харесайте и страницата ни във Facebook ", "date": "2019.03.03", "title": "Борисов: Саможертвата на нашите възрожденци никога няма да бъде забравена"}
