{"url": "https://www.bgonair.bg/world/2019-05-18/natsionalisti-ot-razlichni-strani-se-obedinyavat-v-milano", "text": "\r\n Седмица преди евроизборите крайнодесните на континента се опитват да се обединят. Днес 12 националистически партии от различни страни се събират за среща в Милано. Тя е по идея на италианския вицепремиер и лидер на крайнодясната \"Лига\" Матео Салвини. През последните седмици той успя да привлече и тези от \"Алтернатива за Германия\", които също се очаква да дойдат в Италия, както и движението на Марин льо Пен от Франция. Целта на националистите е сформирането на нова голяма евроскептична група в следващия Европейски парламент. Според анализаторите това обаче ще е доста трудно, тъй като различните антимигрантски партии имат разнообразни виждания по социалните и икономически въпроси. Харесайте и страницата ни във Facebook ", "date": "2019.05.18", "title": "Националисти от различни страни се обединяват в Милано"}
{"url": "https://www.bgonair.bg/world/2019-05-18/bivshiyat-belgiyski-kral-otkazva-test-za-bashtinstvo-shte-tryabva-da-plashta", "text": "В Белгия бившият крал е изправен пред дилема – да плаща по 5 хиляди евро глоба всеки ден, или да се съгласи на тест за бащинство. Това нареди белгийски апелативен съд по дело, заведено от скулпторката Делфин Боел. От десетилетие тя твърди, че е незаконна дъщеря на Албер Втори от негова дългогодишна афера с майка ѝ. 84-годишният бивш монарх отхвърля твърденията и през февруари отказа тест за бащинство. Сега обаче съдът реши, че ако не даде ДНК, Албер може да бъде признат за баща на Делфин по презумпция и ще трябва да плаща. Кралят абдикира през 2013 година заради влошеното си здравословно състояние. И трите му деца от съпругата му Паола са по-възрастни от Боел, която претендира, че му е извънбрачна дъщеря. Харесайте и страницата ни във Facebook ", "date": "2019.05.18", "title": "Бившият белгийски крал отказва тест за бащинство, ще трябва да плаща"}
{"url": "https://www.bgonair.bg/world/2019-05-18/sled-koruptsionniya-skandal-v-avstriya-hilyadi-poiskaha-ostavkata-na-pravitelstvoto", "text": "\r\n Вицеканцлерът на Австрия подаде оставка и се оттегли от лидерския пост на своята крайно-дясна Партия на свободата. Това стана ден след публикуването на видео, уличаващо го в корупция. В него Хайнц-Кристиан Щрaхе предлага строителни проекти срещу дарения за своята партия. В същото време хиляди австрийци протестираха във Виена с искане цялото правителство да подаде оставка. Очаква се канцлерът Себастиан Курц да направи изявление по скандала, който вече е наричан \"Ибисагейт\". Харесайте и страницата ни във Facebook ", "date": "2019.05.18", "title": "След корупционния скандал в Австрия, хиляди поискаха оставката на правителството"}
{"url": "https://www.bgonair.bg/world/2019-05-18/tel-aviv-ochakva-finala-na-evroviziya-s-oshte-po-seriozni-merki-za-sigurnost", "text": "Тел Авив се готви за финала на Евровизия довечера под още по-засилени мерки за сигурност. 20 хиляди полицаи са мобилизирани в израелската столица, а допълнителни екипи патрулират по суша и вода. Миналата седмица напрежението между израелската армия и палестинското ислямистко движение \"Хамас\" ескалира и двете страни си размениха ракетни удари. Поради тази причина част от туристите, предвидили да гледат музикалния конкурс на живо, така и не пристигнаха в Тел Авив. Междувременно, продължават протестите срещу събитието. От седмици активисти призоваваха изпълнителите да бойкотират Евровизия заради окупацията от страна на Израел на палестинските територии. Мадона, която е специален гост на шоуто тази вечер, обаче заяви, че няма да се поддаде на политически натиск. Харесайте и страницата ни във Facebook ", "date": "2019.05.18", "title": "Тел Авив очаква финала на Евровизия с още по-сериозни мерки за сигурност"}
{"url": "https://www.bgonair.bg/reportazhi/2019-05-18/koruptsionen-skandal-v-pravitelstvoto-na-avstriya-vitsekantslerat-zamesen", "text": "\r\n Скандал разтърси австрийското правителство и по-конкретно крайнодясната Партия на свободата. Авторитетни медии публикуваха видео, в което вицеканцлерът и лидер на формацията предлага строителни проекти срещу дарения за своята партия на рускиня.  Кадрите са заснети на испанския остров Ибиса през юли 2017 година – три месеца преди парламентарните избори в Австрия. И бяха разпространени вчера от германските \"Шпигел\" и \"Зюддойче цайтунг\". В клипа вторият човек в австрийското правителство – Хайнц-Кристиан Щрахе разговаря с жена, представяща се за племенница на руски олигарх. Тя изявява желание да инвестира 250 милиона евро в Австрия. Вицеканцлерът ѝ обяснява как да дари пари на неговата партия чрез неправителствена организация. И дава да се разбере, че може да ѝ осигури строителни проекти, които досега са поверявани на голяма австрийска компания. Щрахе съветва жената още да купи най-големия вестник в страната, който след това да го подкрепи по време на предизборната кампания. Срещата е организирана от негов съпартиец, учил в Русия и настоящ член на управителния съвет на Австрийско-руското дружество за приятелство. Не е ясно обаче кой е снимал. На журналистически въпроси вицеканцлерът заяви, че казал на жената, че трябва да спази австрийските закони. И изтъкна, че срещата е била частна, в неформална обстановка. Ден след скандала, вицеканцлерът на Австрия подаде оставка и се оттегли от лидерския пост на своята крайнодясна Партия на свободата. Харесайте и страницата ни във Facebook ", "date": "2019.05.18", "title": "Корупционен скандал в правителството на Австрия, вицеканцлерът подаде оставка"}
{"url": "https://www.bgonair.bg/world/2019-05-18/misuri-sashto-zabrani-abortite-sas-zakon", "text": "\r\n Още един американски щат със закон, ограничаващ абортите. Вчера Конгресът на Мисури одобри текст, забраняващ прекъсване на бременността след 8-мата седмица, тоест след като бъде засечена сърдечна дейност на плода. Забраната включва дори случаи на изнасилване и кръвосмешение и изключва единствено ситуации, поставящи живота на родилката в риск. Жените, които прибегнат до аборт, няма да бъдат наказвани, но лекарите са заплашени с от 5 до 15 години затвор. Очаква се законът да бъде подписан от губернатора на Мисури и така да влезе в сила. Това е поредният щат, ограничаващ правото на аборт през последните месеци. Целта на т.нар. \"поддръжници на живота\" е да предизвикат решение на Върховния съд, който да забрани абортите на национално ниво. Харесайте и страницата ни във Facebook ", "date": "2019.05.18", "title": "Мисури също забрани абортите със закон"}
{"url": "https://www.bgonair.bg/bulgaria/2019-05-18/zapochna-evropeyskata-nosht-na-muzeite-vhodat-e-svoboden", "text": "За петнадесета поредна година София отбелязва Европейската нощ на музеите. Повече от 50 галерии и музеи са подготвили интересна програма, включваща изложби, концерти, ателиета, прожекции и разнообразни арт прояви, посветени на Европейската нощ на музеите. Инициативата се организира за петнадесета поредна година. В събитието се включват Националната галерия - Двореца, Националната галерия - Квадрат 500, Софийската градска художествена галерия, Националният исторически музей, Националният военноисторически музей, Националният археологически институт с музей при БАН, Националният етнографски музей при БАН, Софийският арсенал - Музей за съвременно изкуство, Регионалният исторически музей - София, галериите \"Васка Емануилова\", \"Дечко Узунов\", \"Средец\", \"Ракурси\", Oborishte 5 и Espace Port.A и много други. Входът на всички тях е свободен. Харесайте и страницата ни във Facebook ", "date": "2019.05.18", "title": "Започна Европейската нощ на музеите, входът е свободен"}
{"url": "https://www.bgonair.bg/world/2019-05-18/dzhihadistat-dzhon-razpoznat-po-pohodkata-i-formata-na-bradata-mu", "text": "За първи път от 2016 година насам американските власти разказаха как са успели да открият и убият Джихадиста Джон, един от най-кръвожадните членове на Ислямска държава. Той бе ликвидиран след атака с дронове над Ракка. Цяла година машините летят над убежищата на ИДИЛ и търсят доброто момче, превърнало се в главорез, който публично екзекутира хора. Но опитите му да бъде убит удрят на камък – той винаги е на оживени места, обграден с деца и жени, които биха могли да се превърнат в невинни жертви на армията. Една вечер обаче Мохамед Емуази е сам. Първоначално военните не са сигурни, че това е той. \"Заради условията – понеже беше тъмно, използвахме инфрачервени лъчи. Не виждахме лицето му“, разказва пред Chanel 4 тогавашният говорител на Пентагона, Стийв Уорън. Това, което издава Джихадиста Джон, е формата на брадата му и походката му. \"Можехме да видим как се движи. Имаше дупка на хиджаба, за да може да говори. Тя разкриваше брадата му. Това можехме да видим“, спомня си Уорън. След толкова много преглеждания на видеата с Мохамед Емуази, военните вече са сигурни – дроновете са открили Джихадиста Джо. \"Командирът по това време даде заповед: \"Стреляйте“. За 15 секунди Емуази беше елиминиран“, разказва говорителят. Първото видео, на което Джихадиста Джон екзекутира американският журналист Джеймс Фоули, се появява през 2014 г. През следващите месеци още няколко такива видеа се появяват, а ИДИЛ ги използва за своята пропаганда, пише  . Емуази успешно прилага и уменията си като бивш студент по компютърни науки. Той заблуждава американските и британските тайни служби като използва частни мрежи и покрива информацията от всеки компютър, който използва за изпращане на съобщения. Операцията по издирването му е сравнявана с търсене на „игла в купа сено, пълна с игли.“ Харесайте ни в страницата ни във Facebook ", "date": "2019.05.18", "title": "Джихадистът Джон разпознат по походката и формата на брадата му"}
{"url": "https://www.bgonair.bg/bulgaria/2019-05-18/grigor-dimitrov-zapochna-uspeshno-kvalifikatsiite-na-turnira-v-zheneva", "text": "Григор Димитров надигра с 2:0 сета - 6:4 и 6:3 гейма швейцареца Марк-Андреа Хюслер в мач от първия кръг на квалификациите на турнира от категория ATP 250 в Женева. Във втория кръг на квалификациите българинът ще играе с намиращия се в момента под №100 в световната ранглиста италианец - Томас Фабиано. Харесайте и страницата ни във Facebook ", "date": "2019.05.18", "title": "Григор Димитров започна успешно квалификациите на турнира в Женева"}
{"url": "https://www.bgonair.bg/bulgaria/2019-05-18/otnovo-saharski-pyasak-vav-vazduha-u-nas", "text": "Отново сахарски пясък във въздуха у нас. От няколко дни атмосферата над страната ни е наситена с прах от пустините на Северна Африка. Облакът от фин пясък е обхванал България, Сърбия, Гърция и други балкански държави. В следващите дни концентрацията ще се увеличи, а обхватът на запрашената територия ще се разшири на север до Полша и Германия, и дори към Украйна. Най-вероятно облакът ще се оттегли след 23 май. Засега запрашеността във въздуха е в нормални нива, но ако завали дъжд той отново ще е кален. Харесайте и страницата ни във Facebook ", "date": "2019.05.18", "title": "Отново сахарски пясък във въздуха у нас"}
{"url": "https://www.bgonair.bg/bulgaria/2019-05-18/kandidatite-za-ep-ne-prieha-pokanata-pokanata-na-mensa-balgariya-da-se-yavyat-na-iq-test", "text": "Нито един кандидат за евродепутат от България не е приел поканата на \"Менса България\" да се яви на тест за интелигентност, съобщава БНР. Писмото с предложението до партиите, коалициите и инициативните комитети е изпратено още преди седмица, обясни председателят на Управителния съвет на \"Менса България\" Христо Радков. \"Когато един човек иска да представлява България в Европейския парламент и да защитава нашите интереси - на народ и на държава, той трябва да има, според нас, един минимум като качества. Да знаем, че той е във възможност да защити нашите интереси. Виждаме едни листи с хора, за които не разбираме какви качества притежават. По същия начин ние можем да спрем на произволна улица първите 17 човека, които минат, и да ги предложим на суверена да ги избере\", обясни Радков. Той добави още, че наесен ще предложи и на кандидатите в местните избори да се явят на теста.  ", "date": "2019.05.18", "title": "Кандидатите за ЕП не приеха поканата на \"Менса България\" да се явят на IQ тест"}
{"url": "https://www.bgonair.bg/reportazhi/2019-05-18/patna-politsiya-otchete-spad-na-zhertvite-i-postradali-pri-katastrofi-s-10", "text": "\r\n Спад с 10% на броя на жертвите и пострадали при катастрофи от началото на годината в сравнение с миналата, отчитат от Пътна полиция. Въпреки това жертвите на пътя са над 160, а ранените при пътно-транспортни произшествия над 2500. Затова властите обърнаха особено внимание на безопасното шофиране от страна на младите водачи по време на състезанието \"Млад шофьор\", което се проведе в столицата. Над 20 финалисти участваха в последния кръг от надпреварата на СБА, а победителят спечели възможността да управлява нов автомобил за година.  За да се тестват способностите на кандидатите за титлата най- добър млад шофер на България организаторите подложиха участниците на редица изпитания. Шофиране на мокър асфалт, изтъркани гуми и маневриране между конуси. Пътните полицаи дадоха основни съвети на начинаещите водачи.  По време на състезанието БЧК и СБА показваха как да се действа в тежки ситуации или в катастрофа. Всеки можеше да провери доколко добре си спомня теоретичната част от правилата за шофиране, чрез решаване на листовки.  . Харесайте и страницата ни във Facebook ", "date": "2019.05.18", "title": "Пътна полиция отчете спад на жертвите и пострадали при катастрофи с 10%"}
{"url": "https://www.bgonair.bg/bulgaria/2019-05-18/kvartal-pastir-v-general-toshevo-izlizat-na-protest-bezvodieto-prodalzhava", "text": "\r\n Жителите на квартал \"Пастир\" в Генерал Тошево излязоха на протест, въпреки обещанието, че водата им ще бъде пусната за битови нужди. Безводието в Генерал Тошево продължава повече от три седмици, след като на 25-ти април стана ясно, че водата в района е натровена с пестициди. Прокуратурата в Добрич започна следствие по случая. Заради продължителната липса на вода обаче напрежението сред хората в квартала започна да ескалира. Недоволните смятат, че водата не може да бъде изчистена. Преди дни започна и изследване на водата в града по нова методология. Останалите на сухо над 400 жители подготвиха петиция, с която искат да сезират \"всички държавни и общински институции, които имат пряка и косвена отговорност за проблема\". Гледайте видеото. Харесайте и страницата ни във Facebook ", "date": "2019.05.18", "title": "Квартал \"Пастир\" в Генерал Тошево излезе на протест - безводието продължава"}
{"url": "https://www.bgonair.bg/reportazhi/2019-05-18/begachi-pomagat-na-detsa-bez-roditeli", "text": "\r\n Тазгодишният маратон в Плевен, който ще се проведе на 19 май, отново ще събере на едно място стотици бегачи от десетки държави. Една от каузите на организаторите е да подкрепят деца сираци или такива с един родител.  Още за това как спортът и дарителството променят качеството ни живот и ни правят една идея по-добри – вижте в разговора на Юлия Христова с организатора на събитието Станислав Георгиев. Харесайте ни в страницата ни във Facebook ", "date": "2019.05.18", "title": "Бегачи помагат на деца без родители"}
{"url": "https://www.bgonair.bg/bulgaria/2019-05-18/masovo-izkachvane-na-kopitoto-na-vitosha-v-pamet-na-boyan-petrov", "text": "\r\n Масово изкачване на Копитото на Витоша в памет на Боян Петров. Стотици преминаха по любимата пътека за тренировки на известния алпинист, който загуби живота си в Хималаите миналата година. Семейството и приятелите на Петров посветиха тазгодишното изкачване символично на Гашер-брум - първият от осемхилядниците, покорен от Боян. Той изчезна в края на май 2018 година при опит да изкачи връх Шиша Пангма в Хималаите. Това беше част от проекта му за изкачването на 14-те осемхилядника на планетата. Вчера България загуби и друг свой алпинист в Хималаите - Иван Томов. Той загина в деня, в който спряха да търсят Боян Петров преди година. Харесайте и страницата ни във Facebook ", "date": "2019.05.18", "title": "Масово изкачване на Копитото на Витоша в памет на Боян Петров"}
{"url": "https://www.bgonair.bg/bulgaria/2019-05-18/perkite-po-grafa-veche-gi-nyama-zameneni-sa-s-kolcheta", "text": "Прословутите перки на столичната улица \"Граф Игнатиев\" бяха отстранени физически. Придобилите печална популярност ограничители не веднъж ставаха повод за възмущение в социалните мрежи и общественото пространство, а няколко души буквално пострадаха като се препънаха в тях. След редица негативни отзиви за ограничителите и множество инциденти, Столичната община взе решение те да бъдат заменени с колчета. Харесайте и страницата ни във Facebook ", "date": "2019.05.18", "title": "Перките по Графа вече ги няма, заменени са с колчета"}
