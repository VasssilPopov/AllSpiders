{"url": "https://www.bgonair.bg/bulgaria/2018-03-30/ms-oproverga-tomislav-donchev-da-e-govoril-za-prorusko-lobi-v-pravitelstvoto", "text": "Министерският съвет опроверга \"Ройтерс\" във връзка с интервюто на вицепремиера Томислав Дончев. Според агенцията Дончев казва, че в българското правителство има силно проруско лоби и страната ни се нуждае от повече време, за да реши дали да гони руски дипломати заради случая \"Скрипал\". Според правителствената пресслужба обаче Дончев \"не е правил изказвания и оценки относно ориентацията на правителството\". \"Правителството ни е коалиционно, в него присъстват различни партии, не съм убеден, че едно подобно решение може да бъде взето толкова лесно и толкова бързо. От това, което разбирам към момента, за зло или добро, такъв консенсус няма. България има особени исторически отношения с Русия, това е безспорен факт. Само че историята понякога е добър, понякога е лош учител в политиката\", казва Дончев според записа. ", "date": "2018.03.30", "title": "МС опроверга Томислав Дончев да е говорил за проруско лоби в правителството"}
{"url": "https://www.bgonair.bg/bulgaria/2018-03-30/turska-podvodnitsa-akostira-vav-varna-skoro-i-oshte-korabi", "text": "Турска подводница акостира днес на морската гара във Варна като част от ежегодното учение \"Морска звезда\". Утре се очаква да пристигнат и 2 турски кораба, които ще бъдат отворени за посетители.  Целта на учението, което се провежда в акваториите на Черно и Мраморно море, е да подобри оперативния капацитет на участващите сили, да развие военната им готовност и да допринесе за морската сигурност в Черно море.  Като част от програмата на учението са предвидени визити на отделни групи кораби в пристанища в Грузия, Русия, Украйна и Румъния.  След отплаването си от Варна, на 2 април турските кораби ще проведат учение с кораби от състава на флотилия бойни и спомагателни кораби на българските Военноморски сили.", "date": "2018.03.30", "title": "Турска подводница акостира във Варна – скоро и още кораби"}
{"url": "https://www.bgonair.bg/bulgaria/2018-03-30/dva-vagona-ot-patnicheski-vlak-se-zapaliha-na-gara-konyovo-nyama-postradali", "text": "Запалили са се два вагона от пътнически влак на гара Коньово, община Нова Загора. Това съобщиха за \"Фокус\" от пресцентъра на ГДПБЗН. Хората от влака веднага са били евакуирани, няма жертви и ранени. На място има два противопожарни екипа. Електроподаването по мрежата в района е спряно от съображения за сигурност.  Причините за инцидента, предизвикали запалването във вагона на бързия влак София-Бургас, все още се изясняват. В пътническата композиция са пътували близо 80 човека, за които ще бъде осигурен превоз с автобуси, съобщи за  директорът на \"Пътнически превози\" в Пловдив  Ангел Даскалов.", "date": "2018.03.30", "title": "Два вагона от пътнически влак се запалиха на гара Коньово, няма пострадали"}
{"url": "https://www.bgonair.bg/world/2018-03-30/moskva-nabedi-za-nepriyatelski-stranite-chlenki-izgonili-poslanitsi", "text": "След като 19 европейски държави изгониха десетки руски дипломати, Москва привика девет свои посланици от страни-членки на Европейския съюз за консултации.  Руското външно министерство заяви, че това са държави, които са били \"неприятелски\" настроени. Сред тях са Германия, Франция и Италия, както и Холандия, където местни медии обявиха, че Русия ще експулсира двама холандски дипломати. На този фон, бившият член на комисията по биологичните оръжия на ООН, Игор Никулин заяви пред руските медии, че бързото възстановяване на Юлия Скрипал показва, че тя не е била отровена с химическото вещество \"Новичок\".  Той подчерта, че ако действително покушението беше извършено с въпросния отровен газ, и Сергей Скрипал, и дъщеря му биха били мъртви и то за минути.  Според Никулин инцидентът е планирана провокация от страна на британските спецслужби. Той допълни, че веществото, познато още като А-234, е притежание не само на Русия, но и на Съединените щати и Великобритания от близо 25 години.  Никулин смята, че британските учени са разработили или по-слабо копие на \"Новичок\" или значително по-силна противоотрова срещу веществото.", "date": "2018.03.30", "title": "Москва набеди за неприятелски страните-членки, изгонили посланици"}
{"url": "https://www.bgonair.bg/economy/2018-03-30/playboy-posledva-tesla-i-spacex-sboguva-se-s-facebook", "text": "Най-голямата социална мрежа в света Facebook губи пореден голям клиент. Това е американското списание за мъже Playboy, което прекратява всички връзки с мрежата.  Купър Хефнър, 26-годишният син на починалия миналата есен основател на Playboy Хю Хефнър, обяви промяната. \"Има над 25 млн. фенове, които влизат в контакт с Playboy чрез нашите различни страници във Facebook, а ние не искаме да носим вина, ако те участват в практиките, за които научаваме сега\", пише в становището на издателя Playboy Enterprises Inc. Playboy последва примера на Илон Мъск, който като реакция на скандала с данните на потребителите обяви оттеглянето на двете свои по-големи компании Tesla и SpaceX от Facebook. Предисторията на скандала с данни във Facebook са разкрития около компанията за анализ на данните Cambridge Analytica.  За компанията от Обединеното кралство се твърди, че е получила неоторизиран достъп до информация на 50 милиона потребители на Facebook, за да повлияе на изборите в САЩ, както и на гласуването за Brexit във Великобритания. Четете повече по темата в ", "date": "2018.03.30", "title": "Playboy последва Tesla и SpaceX, сбогува се с Facebook"}
{"url": "https://www.bgonair.bg/bulgaria/2018-03-30/piesh-naturalen-sok-i-si-gorish-garloto-prieha-23-godishen-v-pirogov", "text": "Мъж бил приет в \"Пирогов\" с изгаряния на хранопровода. Според самия него причината за инцидента е натурален сок.  На въпроса дали натуралният сок е причинил това, ще отговорят идната седмица от Българската агенцията по безопасност на храните (БАБХ). Днес преди обед 23-годишният мъж е напуснал \"Пирогов\" по собствено желание.  Според фирмата-производител, инцидентът няма как да е в резултат на техен продукт.", "date": "2018.03.30", "title": "Пиеш натурален сок и си гориш гърлото? Приеха 23-годишен в \"Пирогов\""}
{"url": "https://www.bgonair.bg/denqt-on-air/2018-03-30/na-fona-na-skandalite-balgariya-se-prevrashtala-v-lidera-na-balkanite", "text": "\r\n Засега България няма да отзовава руски дипломати заради случая \"Скрипал\". Въпреки това, подкрепяме Великобритания. Това съобщи премиерът Бойко Борисов на извънредния Съвет по сигурността, на който присъства и посланикът ни в Москва Бойко Коцев. \"Това беше най-разумното и консенсусно решение, което можеше да се вземе. Правителството продължава един успешен ход към формиране на нов международен профил на страната ни – този на лидера на Балканите. За първи път сме желан партньор. Настроението в обществото ни е такова, защото Великобритания не е показала достатъчно доказателства, за да убеди хората. Също така имаме хибридни нагласи към света и поради това искаме да чуем различни мнения. Кралството за първи път се прояви като \"не от нашите\", поради Brexit\", отбеляза политическият психолог проф. Антоанета Христова. Според политолога Страхил Делийски правителството е трябвало да вземе решение в една наистина трудна геополитическа ситуация на противопоставяне.  \"Започна да се говори за нова Студена война. Да вземеш решение, което отговаря на общественото мнение, е още по-трудно в ситуацията на поляризираното общество. Защо в България има толкова много анти-атлантически настроения? На какво се дължат те? Това трябва да е сигнал за политическия елит, че в Европа се случва нещо не както трябва\", посочи той в \"Денят ON AIR\". Във вътрешнополитическия ни живот се заформя практиката за всяко държавно събитие да се изискват стенограмите. По думите на Делийски това е симптом за абсолютното недоверие в настоящия публичен дискурс. По този начин се разпространява посланието, че публичното говорене и деклариране не струват, добави той пред Bulgaria ON AIR. ", "date": "2018.03.30", "title": "На фона на скандалите, България се превръщала в лидера на Балканите"}
{"url": "https://www.bgonair.bg/world/2018-03-30/hilyadi-palestintsi-na-protest-kray-granitsata-s-izrael-ima-zaginali-i-raneni", "text": "\r\n Най-малко петима палестинци са загинали, а над 360 други са пострадали при сблъсъци с израелските сили за сигурност по време на протест на Ивицата Газа.  Хиляди излязоха на демонстрация на границата между Палестина и Израел под наслов \"Великото шествие на завръщането\". Израелските военни обявиха, че на шест отделни места се е стигнало до бунтове и твърдят, че ще използват груба сила, за да разпръснат протестиращите.  По време на масовите демонстрации, които се очаква да продължат през следващите шест седмици, силите за сигурност на Израел прибегнаха до засилени мерки. Стигна се до употребата на сълзотворен газ, гумени куршуми и дори огнестрелно оръжие.  ", "date": "2018.03.30", "title": "Хиляди палестинци на протест край границата с Израел, има загинали и ранени"}
{"url": "https://www.bgonair.bg/reportazhi/2018-03-30/putin-obeshtal-na-sarbiya-shte-pratim-voenna-pomosht-v-sluchay-na-nov-pogrom-nad-kosovo", "text": "\r\n Докато отношенията между Русия и Запада вървят към охлаждане, руският президент се готви да помогне на Сърбия. Владимир Путин ще прати военна помощ на Белград, в случай на нов опит за погром над сърбите в Косово. Това е обещал самият той в телефонен разговор със сръбския си колега Александър Вучич. Поводът е напрежението в Северно Косово от началото на тази седмица, когато местната полиция арестува за кратко сръбски политик. Основното послание между двамата президенти е безрезервната подкрепа на Москва към Белград. За проведения телефонен разговор медиите научават от анонимен източник, говорил пред сръбска медия. Според него още преди време руският президент лично е наредил на военните си експерти да разработят подробни планове за спешна военна помощ за Сърбия в случай на крайна необходимост. Съгласно документа, наречен \"Стратегия за защита на Сърбия“, руски спецчасти могат да бъдат разположени в западната ни съседка в рамките на най-малко денонощие. Но само 2 часа са достатъчни на руски самолети да стигнат до Косово.  Като причина защо е проведен този разговор между двамата президенти, сръбската администрация е заявила, че Вучич е поискал съвета на Путин как да отговори на агресията на Прищина.  ", "date": "2018.03.30", "title": "Путин обещал на Сърбия: Ще пратим военна помощ, в случай на нов погром над Косово"}
{"url": "https://www.bgonair.bg/bulgaria/2018-03-30/zapochna-speshen-remont-na-largoto", "text": "\r\n Най-малко пет са версиите за повредите по Ларгото в София. Между тях са и тези за отклонения в отводнителната система и некачествен строеж. Вече върви голям спешен ремонт по плочките около стъклените куполи.  Конкретната причина за разрушаването на новопостроения комплекс се изяснява. Очаква се щетите да бъдат възстановени след великденските празници. ", "date": "2018.03.30", "title": "Започна спешен ремонт на Ларгото"}
{"url": "https://www.bgonair.bg/bulgaria/2018-03-30/prirodniyat-gaz-poskapva-s-26-ot-1-april", "text": "Природният газ ще поскъпне с 2,6 на сто от 1 април. Цената на топлата вода и парното обаче ще остане непроменена през следващите три месеца. Това реши днес енергийният регулатор КЕВР. Искането на \"Булгаргаз\" беше синьото гориво да поскъпне с близо 5%, но от комисията за енергийно и водно регулиране установиха, че миналата година дружестото има надвзет приход в размер на около 18,2 млн. лева.  По тази причина и през второто тримесечие КЕВР прави отрицателна корекция в размер на 5 млн. и 200 хил. лв. и така повишението е с по-нисък процент от поисканото. Снимка: Олег Попов (Bulgaria ON AIR)", "date": "2018.03.30", "title": "Природният газ поскъпва с 2,6% от 1 април"}
{"url": "https://www.bgonair.bg/bulgaria/2018-03-30/evn-poiska-po-skap-tok-ot-1-yuli-v-yugoiztochna-balgariya", "text": "По-скъп ток в Югоизточна България поискаха от EVN. Предложението е внесено от дружеството в КЕВР с искане новите цени да влязат в сила от месец юли тази година.  Искането е дневната тарифа да поскъпне с 6,9 на сто за домакинствата, а нощната с 5,4%. Или казано с други думи, ако сега средно едно домакинство в Югоизточна България плаща месечно по 51 лева след поскъпването токът ще струва по 54 лева и 25 стотинки на месец. Снимка: Pixabay", "date": "2018.03.30", "title": "ЕVN поиска по-скъп ток от 1 юли в Югоизточна България"}
{"url": "https://www.bgonair.bg/world/2018-03-30/frenska-veganka-otiva-na-sad-zaradi-komentar-vav-facebook", "text": "Френските власти арестуваха веганка заради неин коментар във Facebook. Там тя написала, че не изпитва \"никакво съчувствие\" към месар, който е сред жертвите след нападението миналата седмица във френския град Треб. Жената трябва да се яви пред съда, а обвинението е за оправдаване на тероризма. Тя може да бъде осъдена на затвор за своя коментар.  При нападението в Южна Франция миналата седмица бяха убити четирима души в супермаркет в града. ", "date": "2018.03.30", "title": "Френска веганка отива на съд заради коментар във Facebook"}
{"url": "https://www.bgonair.bg/world/2018-03-30/rusiya-demonstrira-sila-s-mezhdukontinentalna-raketa", "text": "Москва отново демонстрира военна сила. Русия тества тежката междуконтинентална балистична ракета \"Сармат\". 23-секундно видео, публикувано от руското министерство на отбраната, показва изстрелването на ракетата от космодрума на \"Плесецк\". Това е вторият тест на ракетата в рамките на 3 месеца. В началото на март руският президент Владимир Путин се похвали пред Федералното събрание, че Москва е разработила нови видове оръжие, които нямат аналог в света.    ", "date": "2018.03.30", "title": "Русия демонстрира сила с междуконтинентална ракета"}
{"url": "https://www.bgonair.bg/bulgaria/2018-03-30/tarsyat-se-vinovnite-za-pozhara-v-studentski-grad", "text": "\r\n След пожара в Студентски град, горял близо 8 часа, собственици на апартаменти в сградата обвиняват ръководното звено на дошлите пожарникари.  По думите им те са подценили ситуацията и това довело до разрастването на огъня.  Собствениците твърдят, че блокът е бил оборудван с противопожарни кранове, а на огнеборците са били предоставени и щрангове на сградата.  Но на горящия покрив положението било изпуснато. Много от пожарникарите стояли горе с часове, и слизали само за да поемат въздух.  Хората са благодарни на огнеборците, но смятат, че създадената организация е била изключително лоша.", "date": "2018.03.30", "title": "Търсят се виновните за пожара в Студентски град"}
{"url": "https://www.bgonair.bg/world/2018-03-30/voynata-na-patya-v-tsyal-svyat-pogubva-3500-dushi-dnevno", "text": "3500 души загиват всеки ден в пътни инциденти по света. Това означава, че всяка година стават по милион и 250 хиляди инцидента на пътя. 96 загинали на всеки милион души население отрежда на България челна позиция в тази черна статистика. Данните са на Съюза на българските автомобилисти, които започват нова кампания за безопасност на пътя.  ", "date": "2018.03.30", "title": "Войната на пътя в цял свят погубва 3500 души дневно"}
{"url": "https://www.bgonair.bg/bulgaria/2018-03-30/radikalniyat-imam-ahmed-musa-poluchi-1-godina-zatvor", "text": "\r\n Обвиненият в проповядване на радикален ислям Ахмед Муса получи едва 1 година затвор, независимо от това, той няма да лежи зад решетките.  Той обаче няма да лежи в затвора, тъй като вече е излежал 3 години по друго обвинение в предварителния арест. Това реши Пловдивския апелативен съд.  Освен Ахмед Муса Ахмед, останалите 12 имами, подсъдими по делото, също са признати за виновни. Никой от подсъдимите не се яви в съдебна зала. Делото срещу 13-те мюсюлмански духовни водачи започна през 2010 година след шумна акция на ДАНС.", "date": "2018.03.30", "title": "Радикалният имам Ахмед Муса получи 1 година затвор"}
{"url": "https://www.bgonair.bg/bulgaria/2018-03-30/kosmicheskata-stantsiya-tyangun-leti-kam-zemyata-s-25-hil-kmch", "text": "\r\n От днес до неделя космическата станция \"Тянгун\" всеки момент може да падне на Земята. И то със скорост от 25 хиляди км/ч. А на всеки 89 минути тя преминава над територията на България. Шансът да падне на наша територия обаче е минимален.  Въпреки това Българската армия е взела всички необходими мерки, съобщи военният министър Красимир Каракачанов. \"Вероятността е 001%. Химическите модули на Българската армия са ангажирани. Отломки не трябва да се пипат, това е ангажимент на армията. Няма реална опасност, не трябва да се изпада в излишна паника\", заяви Каракачанов.", "date": "2018.03.30", "title": "Космическата станция \"Тянгун\" лети към Земята с 25 хил. км/ч"}
{"url": "https://www.bgonair.bg/bulgaria/2018-03-30/spipaha-upravitelya-na-bolnitsata-v-karlovo-da-shofira-s-22-promila", "text": "\r\n Директорът на карловската болница д-р Христо Пелев беше арестуван тази нощ за шофиране след употреба на алкохол.  Той управлявал личния си автомобил и е причинил лека катастрофа с материални щети на паркинга пред община Карлово.  Направената на място проба показала наличие от 2.2 промила алкохол в кръвта на директора на общинската болница.  Той е задържан за 24 часа. От прокуратурата съобщиха, че срещу него е образувано бързо производство, номерата на автомобила му са свалени и го грози наказание от 1 до 3 години затвор.  Предстои в понеделник Общинският съвет да реши дали да отстрани шефа на лечебното заведение от длъжност.", "date": "2018.03.30", "title": "Спипаха управителя на болницата в Карлово да шофира с 2,2 промила"}
{"url": "https://www.bgonair.bg/bulgaria/2018-03-30/balgariya-nyama-da-ekspulsira-ruski-diplomati-zasega", "text": "\r\n Към момента България няма да отзовава руски дипломати заради случая \"Скрипал\", но подкрепя Великобритания. Това съобщи премиерът Бойко Борисов на извънредния Съвет по сигурността, на който присъства и посланикът ни в Москва Бойко Коцев. \"Подкрепихме решението на Съвета да се ограничим в пълната подкрепа на Великобритания. Чакаме повече доказателства, ако има такива и към този момент не считаме, че трябва да изгонваме дипломати или технически лица от Русия\", заяви премиерът Борисов. Страната ни няма да отзовава и посланика в Москва Бойко Коцев, но изразява солидарност с Великобритания.  На 8 април посланикът ще бъде върнат в Москва за изложбата на Светлин Русев в руската столица. По този начин страната ни запазва комуникациионите канали с Русия. Предвиденият коалиционен съвет пък няма да се състои след провелия се Съвет за национална сигурност. \"Имаме пълна подкрепа за Великобритания, декларирана в нашите гласувания и в същото време ясно решение, че г-н Коцев ще бъде тук за една седмица, тъй като на 8 април има голяма изложба на Светлин Русев в Москва. Тогава той ще се завърне там\", заключи премиерът Борисов.", "date": "2018.03.30", "title": "България няма да експулсира руски дипломати... засега"}
{"url": "https://www.bgonair.bg/bulgaria/2018-03-30/50-pozharnikari-sa-se-borili-s-pozhara-v-studentski-grad", "text": "Потушен е пожарът в Студентски град, който горя седем часа. Огънят е угасен късно снощи. 23 екипа на пожарната и полицията са били на място като всички 9 районни служби са участвали в гасеното на пожара. Огнената стихия е обхванала площ от 200 кв. м, а са унищожени общо 1000 кв. м от покрива. За момента причината за пожара не е ясна, но се предполага, че огънят е тръгнал от късо съединение в едно от сервизните помещения.  Все още момчетата от ДЮШ на ЦСКА и другите хора, жители на сградата, не биват допуснати, за да видят в какво състояние е имуществото и вещите им.  Предстои полицията и съответните органи да извършат последен оглед и да се оценят щетите.", "date": "2018.03.30", "title": "50 пожарникари са се борили с пожара в Студентски град"}
{"url": "https://www.bgonair.bg/bulgaria/2018-03-30/stolichniyat-gradski-transport-e-nezakonen-bsp-sezira-prokuraturata", "text": "\r\n Градският транспорт в София е незаконен. Твърдението е на депутати и общински съветници от БСП, които са сезирали прокуратурата.  Социалистите твърдят, че около 20 автобуса на фирма \"Карат\" и един на \"Еридан Транс\" са с изтекли договори, които Столичната община е продължила автоматично, без да има законното право за това.  От опозицията изчисляват, че своеволието струва на общината 36 млн. лева. Твърдят още, че ситуацията е подобна и с междуградските превози.  От БСП сезират прокуратурата и за нарушения в БДЖ. Според левицата в железниците се извършва неправомерно плащане на електрическа енергия.", "date": "2018.03.30", "title": "Столичният градски транспорт е незаконен? БСП сезира прокуратурата"}
{"url": "https://www.bgonair.bg/bulgaria/2018-03-30/tir-se-preobarna-i-smaza-parkirani-koli-vav-varnensko-selo", "text": "ТИР се обърна край пътя във варненското село Кичево. Инциднетът е станал тази сутрин. Водачът на камиона, който е провозвал цигари, е леко пострадал и няма опасност за живота му. При преобръщането румънският ТИР е смазал паркирани леки коли и е разбил оградата на къщата, в която е спрял.", "date": "2018.03.30", "title": "ТИР се преобърна и смаза паркирани коли във варненско село"}
{"url": "https://www.bgonair.bg/bulgaria/2018-03-30/rumen-ovcharov-otiva-na-sad-zaradi-mini-bobov-dol", "text": "Румен Овчаров отива на съд. Бившият министър на икономиката и енергетиката в правителството на тройната коалиция Румен Овчаров ще отговаря за отдаването под наем на \"Мини Бобов дол\" на частната фирма \"Ораново\".  Според обвинението договорът за наем е бил неизгоден за мините и с него на държавното дружество са нанесени щети за над 8,9 млн. лева.  Става дума за периода от 2006-2007 г., когато Овчаров като министър е сменил Съвета на директорите на мините заради влошените финансови показатели, а новоизбраният съвет предложил три оздравителни плана за дружеството, които той отхвърлил без мотиви. И предпочел частната фирма.  На Овчаров беше повдигнато обвинение за случая преди една година, но тогава то беше само за престъпление по служба. Днес от прокуратурата обясниха, че бившият министър ще бъде съден и за умишлена безстопанственост.  ", "date": "2018.03.30", "title": "Румен Овчаров отива на съд заради \"Мини Бобов дол\""}
{"url": "https://www.bgonair.bg/bulgaria/2018-03-30/nevyana-vladinova-propuska-svetovnata-kupa-v-sofiya", "text": "Днес в София започва Световната купа по художествена гимнастика. У нас вече пристигнаха представителки на 34 страни, които ще участват в надпреварата. България ще бъде представена от националния ни ансамбъл, както и от индивидуалните състезателки Катрин Тасева и Боряна Калейн. Ден преди надпреварата от отбора отпадна Невяна Владинова заради контузия.      ", "date": "2018.03.30", "title": "Невяна Владинова пропуска Световната купа в София"}
{"url": "https://www.bgonair.bg/bulgaria/2018-03-30/ninova-i-tsvetanov-nazhezhiha-strastite-v-ns-zaradi-sluchaya-skripal", "text": "\r\n Скандали и спешен председателски съвет в Народното събрание заради дипломатическия скандал \"Скрипал\". Председателският съвет обаче не излезе с решение след 40-минутното си съвещание. БСП  поиска парламентът да излезе с обща декларация и да се спазва принципът за невинност до доказване на противното, но до такава не се стигна. Лидерът на социалистите Корнелия Нинова призова да се приеме декларация, в която да се запише, че няма да гоним руски дипломати преди да има неоспорими доказателства за участието на Русия в отравянето на шпионина Сергей Скрипал. \"Моментът изисква решение с мъдрост, лидерство, държавническо отношение. Да бъдем тези държавници, които гарантират мир, спокойствие и проспоритет\", призова тя. Председателят на парламентарната група на ГЕРБ Цветан Цветанов не остана доволен от решението на Министерския съвет България да не експулсира руски дипломати за момента. Той намекна, че страната ни трябва да бъде по-солидарна с Великобритания и заяви \"Аз вярвам на Великобритания\". \"Днес не трябва да правим грешки, за които децата ни няма да ни простят. Това е единственият шанс и възможност да запазим териториалната си цялост. Съгласни сме на позиция, която отговаря на евроатлантическата ни ориентация\", коментира Цветанов. Той изрази надежда, че ако се намерят доказателства за отравянето на Скрипал, ще има и последващи действия от страна на българското правителство. \r\n  \r\nБСП пък се приближава доста повече до изразената от правителството позиция, предаде репортерът на Bulgaria ON AIR Мария Папазова.", "date": "2018.03.30", "title": "Нинова и Цветанов нажежиха страстите в НС заради случая \"Скрипал\""}
{"url": "https://www.bgonair.bg/sutreshen-blok/2018-03-30/sotsialnite-vlyazoha-v-apartamenta-na-uzhasite-v-geo-milev", "text": "\r\n Доцент по физиология на растенията в Софийския университет живее в пълна мизерия. 86-годишната Николина Ковачева дели един апартамент с куче, коте и разлагащия се труп на своя съпруг. Съседи разказват, че от апартамента на жената в столичния квартал \"Гео Милев\" се носи непоносима миризма. Институциите отказват помощ до вчера, когато ги потърси. В т.нар \"апартамент на ужасите\" до съвсем скоро живеела Николина, заедно със съпруга и сина си, но двамата умират, а тя остава сама. След това идва и сигналът за тежка миризма на мърша, която се носи от апартамента на доцент Ковачева. Още на 26 март съседката Ралица влиза в апартамента и заварва ужасяващата картинка. Намира и починалия съпруг на Николина - Стефан Ковачев. Междувременно полицаите отказват да влязат в апартамента и твърдят, че са подали сигнал в социалните служби. Според началника на отдел \"Социална закрила\" Яна Цацова службите не са получавали никакъв сигнал за този адрес. \" \", уточни Цацова в \" \". По думите на Анастасия Райкова - началник на отдел \"Хора с увреждания и социални услуги\", се е наложило повикването на Спешна помощ, която да откара жената в болница. \" \", твърди тя. Райкова смята, че в момента 86-годишната жена е силно объркана и емоционално стресирана заради голямото внимание.  ", "date": "2018.03.30", "title": "Социалните влязоха в \"апартамента на ужасите\" в \"Гео Милев\""}
{"url": "https://www.bgonair.bg/bulgaria/2018-03-30/sled-7-chasova-borba-izgasiha-bloka-s-uravneniyata-v-studentski-grad", "text": "\r\n Т.нар \"блок на уравненията\" в Студентски град, който се запали в четвъртък следобед, горя до късно през нощта. Заради огнената стихия се наложи евакуацията и на съседни сгради. Близо 50 пожарникари с помощта на 5 пожарни автомобила и две механични стълби са били включени в борбата с пожара, която е продължила около седем часа. Пожарът е избухнал в едно от сервизните помещения на т. нар. \"блок с уравненията\" в 15:50 часа, а екипите са дошли за около 6 минути. Пламъците са възникнали първоначално на последния етаж, където най-вероятно е имало късо съединение. Това е мнението на наематели в сградата. Инцидентът е станал на кръстовището на ул. \"Академик Жак Натан\" и ул. \"8-и декември\". Според очевидци пламъците са обхванали последния етаж на сградата. По-късно стана ясно, че в сградата са настанени 40 от юношите на футболния отбор на ЦСКА. За щастие децата са изведени навреме и не са пострадали. Именно те забелязали пожара.", "date": "2018.03.30", "title": "След 7-часова борба изгасиха \"блока с уравненията\" в Студентски град"}
{"url": "https://www.bgonair.bg/reportazhi/2018-03-30/rezkite-amplitudi-na-vremeto-sasipaha-kaysiite-v-silistrensko", "text": "\r\n Много кайсиеви градини в Силистренско са измръзнали изцяло. Редуването на топло време с рязко застудяване повлия фатално на много от дръвчетата. Променливото време през декември и януари съсипа ранните сортове кайсии в Силистренско. Именно големите амплитуди са главният виновинк за пораженията при ранните сортове, категорична е професор Люляна Иванова, ръководител на Опитната станция по кайсията и земеделието в Силистра.  Кайсиите са сред традиционните плодове, отглеждани в Крайдунавска Добруджа. Местните овощари са наясно, че опасностите пред кайсиевите дръвчета още не са преминали – предстоят и пролетните слани. ", "date": "2018.03.30", "title": "Резките амплитуди на времето съсипаха кайсиите в Силистренско"}
{"url": "https://www.bgonair.bg/sutreshen-blok/2018-03-30/nasladete-se-na-toploto-vreme-dnes-barzo-shte-si-zamine", "text": "\r\n Максималните температури днес ще бъдат около и над 20 градуса. Почти над цялата страна ще бъде предимно слънчево, въпреки доста ниските температури сутринта. Единствено по Черноморието морският вятър ще носи студен въздух към сушата. \"Малко по-навътре попадаме в света на истинската пролет. Има условия утрешният ден да бъде по-топъл и от днешния\", посочи синоптикът на Bulgaria ON AIR Симеон Матев и допълни, че попадаме в циклона Франциска, а към Балканите се носят топли маси. Утрешният ден ще започне мрачно и със значителна облачност. Тя ще се разкъсва около обед и тогава ще се усети затоплянето. На места обаче облаците ще се задържат, стана ясно още от прогнозата му в \"България сутрин\". Неделя ще протече при смяна на обстановката - студеният фронт на Франциска ще донесе превалявания. Вятърът ще стане северозападен и към страната ще се пренасят по-хладни маси.  Симеон Матев отбеляза, че понеделник ще бъде най-хладният ден през следващата седмица, но още във вторник се очаква подобрение на времето и повишение на температурите. Сряда и четвъртък времето ще бъде топло.  В петък температурите леко ще се понижат, възможно е и да превали. По Великден се очаква микс от топло време и превалявания, прогнозира синоптикът.  ", "date": "2018.03.30", "title": "Насладете се на топлото време днес, бързо ще си замине"}
{"url": "https://www.bgonair.bg/sutreshen-blok/2018-03-30/hilyadi-popadat-v-kapana-na-dobrovolnata-gladna-smart-ima-li-spasenie-ot-anoreksiyata", "text": "\r\n В капана на анорексията попадат все повече жени и момичета всяка година.  Наричат я още \"доброволната гладна смърт\". Има ли спасение и колко трудно е да поемеш в обратната посока? Българският представител в конкурса \"Мис Свят България\" 2017 г. Вероника Стефанова и психологът Полина Василева също са попадали в капана на болестта, но са успели да намерят обратния път и да се преборят с анорексията. Днес и двете със своите професии са посветени на каузата да помагат и вдъхват кураж на хилядите болни от анорексия у нас. \" \", сподели в \" \" Стефанова. Тя уточни, че е била висока 1,74 м и е тежала едва 36 кг. \" \", добави моделката. Психологът Полина Васева е категорична, че доста често момичетата биват подтиквани да слабеят заради коментари за теглото им в тийнеджърска възраст. \" \", твърди Васева пред  . Тя мисли, че болестта е лечима, но родителите и близките трябва да бъдат много внимателни и да не се подценява състоянието, защото процентът смъртни случаи в световен мащаб е много голям.", "date": "2018.03.30", "title": "Хиляди попадат в капана на \"гладната смърт\". Има ли спасение от анорексията?"}
{"url": "https://www.bgonair.bg/sutreshen-blok/2018-03-30/rusiya-sreshtu-zapada-novata-studena-voyna-e-fakt-tvardyat-eksperti", "text": "\r\n Новата Студена война е факт и практически я наблюдаваме в момента. В това бяха категорични бившият директор на Националната разузнавателна служба   и председателят на Центъра за изследване на отбраната и сигурността  . Позицията на двамата е в контекста на разразилия се международен скандал с отравянето на бившия руски шпионин Сергей Скрипал във Великобритания и последвалото масово експулсиране на руски дипломати. Българската позиция по казуса ще бъде обсъдена на днешното заседание на Съвета за национална сигурност, на което ще бъде изслушан и посланикът ни в Русия Бойко Коцев. Димо Гяуров се съгласи с твърдението, че премиерът Бойко Борисов е в капан, тъй като по думите му едни са очакванията към него в страната, а други в рамките на европейското семейство.  \" \", подчерта гостът на  . Той добави, че е въпрос на желание на правителството да постави акцента върху проблема с партньорите в управляващата коалиция или върху това да не се дели от европейското семейство. В отговор от Русия може да очакваме икономически мерки и това поставя правителството в много тежка ситуация, предупреди Димо Гяуров.  \" \", обясни той.  Бившият военен министър Ангел Найденов посочи в  , че позицията на \"Атака\", която се обяви против мерки срещу Русия, създава алиби за правителството да не предприема повече действия от предприетите до този момент.  \" \", отбеляза още Найденов. Той е на мнение, че на днешния Съвет по национална сигурност би следвало да се разгледат предоставените доказателства и всички рискове от предприемането на едно или друго действие. Реципрочността ще бъде приложена, въпросът е какво друго би могло да се очаква от Русия, обърна внимание Найденов.  ", "date": "2018.03.30", "title": "Западът срещу Русия - новата Студена война е факт, твърдят експерти"}
{"url": "https://www.bgonair.bg/sutreshen-blok/2018-03-30/zakon-za-chasten-falit-nishto-nyama-da-reshi-smyata-bivsh-deputat", "text": "\r\n Не е вярно, че въвеждането със закон на частен или физически фалит решава много проблеми, при които хора задлъжняват към банки и институции, защото са теглили кредити, които не могат да погасяват. Това е мнението на бившия депутат Димитър Байрактаров. \"Почти във всички страни има такива законопроекти, които са на практика неработещи\", подчерта той в студиото на    Преди дни омбудсманът Мая Манолова обяви, че над 81% от българските граждани искат приемането на специално законодателство, което да уреди несъстоятелността на физическите лица. Тя дори подчерта, че България е единствената държава в Европейския съюз, която няма законодателна уредба за личния фалит. Подобно нещо обаче със сигурност няма да помогне на длъжниците, е мнението на Димитър Байрактаров. \"Хората погрешно си мислят, че ще им се спасят доходите, че ще им остане жилището, апартаментът - не. Всичко ви се прибира. Как тогава му помагате на този човек, тоест обслужвате с този закон единствено и само кредитора\", категорично заяви Байрактаров пред  . Според бившия народен представител решението на подобни случаи е във въвеждането на наказателна отговорност за банкер, който е отпуснал заем, който не може да бъде обезпечен.  \r\n  ", "date": "2018.03.30", "title": "Закон за частен фалит нищо няма да реши, смята бивш депутат"}
