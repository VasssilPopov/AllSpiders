{"url": "https://www.bgonair.bg/economy/2018-03-05/prognoza-na-mae-sasht-shte-dominirat-nad-opek-na-petrolnite-pazari", "text": "САЩ ще доминират на глобалните петролни пазари през следващите години, а 80% от глобалния растеж на търсенето до 2020 г. ще идва от тях, тъй като шистовият бум държи ОПЕК под натиск, заяви Международната агенция по енергетика, цитирана от Reuters. Все по-големите конкуренти на ОПЕК, които включват Бразилия и Канада, ще оставят малко пространство на картела да се разширява дори след като квотната му сделка приключи тази година. Организацията на страните износителки на петрол (ОПЕК) в момента бележи успехи, противопоставяйки се на критиците, като задълбочи усилията за намаляване на глобалното презасищане на петрол. Възстановяването на цените на петрола обаче \"стартира нова вълна на растеж от САЩ\", заяви базираната в Париж МАЕ. Благодарение на шистовия бум новите доставки от САЩ ще допринесат за над половината от ръста в търсенето на петрол в света до 2023 г., заяви агенцията. Производството от Пермския басейн ще се удвои през периодa и общото производство на течен въглеводород ще нарасне до 17 млн. барела на ден от 13,2 млн. барела миналата година. Четете повече по темата в ", "date": "2018.03.05", "title": "Прогноза на МАЕ: САЩ ще доминират над ОПЕК на петролните пазари"}
{"url": "https://www.bgonair.bg/world/2018-03-05/moskva-ima-opiti-za-zalichavane-na-ruskiya-prinos-v-osvobozhdenieto-na-balgariya", "text": "Паметта за ключовия принос на руските воини за освобождението на България от османска власт, се пази от народа, независимо от опитите бъде заличена. Това заяви на пресконференция в Москва зам.-председателят на отдела за външни работи на руския патриарх Кирил - Николай Балашов. Изказването му идва ден след приключването на официалната визита на руския патриарх в България.  При излитането си от летище София вчера той каза, че се чувства огорчен от приравняването на заслугите на Русия към тези на други народи, участвали в Освобождението на страната ни преди 140 години.", "date": "2018.03.05", "title": "Москва: Има опити за заличаване на руския принос в освобождението на България"}
{"url": "https://www.bgonair.bg/world/2018-03-05/shofyor-kara-2-chasa-v-nasreshtnoto-po-magistrala-v-gartsiya", "text": "Гръцки шофьор кара 2 часа в насрещното платно по магистралата между Солун и Атина. Водачът се е движел с висока скорост преди да се забие в преграда, която полицията е изградила от няколко патрулни автомобила и камион. Органите на реда се опитали да затворят пътя, но шофьорът успял да преодолее препятствията едно след друго, ударил полицейски коли, хвърлял предмети през прозореца, с които целил униформените служители. Водачът успял също да разруши бариерите на пропускателен пункт. В крайна сметка полицаите трябвало да разположат преграда от товарен автомобил и няколко патрулки на около 120 километра от столицата, с която успели да спрат опасно-движещия се шофьор. Нарушителят е ранен и е настанен в болница.", "date": "2018.03.05", "title": "Шофьор кара 2 часа в насрещното по магистрала в Гърция"}
{"url": "https://www.bgonair.bg/world/2018-03-05/seksskandal-vav-vatikana-s-bivsh-savetnik-na-papata", "text": "Пореден сексскандал във Ватикана. Обвинен е бившият ковчежник Джордж Пел. 76-годишният кардинал е бивш съветник на папа Франциск и в момента е в отпуск от поста, който зае през 2014 г. Миналата година той беше привикан от австралийската полиция, за да му бъдат повдигнати обвинения в сексуално посегателство. Подробности не бяха оповестени нито тогава, нито по-късно. Самият Пел обяви, че няма да коментира темата, докато процесът срещу него не приключи.", "date": "2018.03.05", "title": "Сексскандал във Ватикана с бивш съветник на папата"}
{"url": "https://www.bgonair.bg/world/2018-03-05/na-3-mart-balgari-v-odrin-pochitat-pametta-na-turski-voynitsi", "text": "\r\n Скандал предизвика българският консул в Одрин по време на честванията за 3 март. Оказа се, че дипломатът е призовал за отдаване на почит към турските войници, които са убити при операцията на Турция в Сирия. Навръх 3 март в Одрин, след литургия в църквата \"Св. Георги\", генералният консул на България Васил Вълчев кани официалните си гости в заведение. Почит се отдава, но не само към падналите за свободата на България. Вълчев приканва гостите си да запазят минута мълчание и в памет на турските войници, които са загинали по време на акцията на армията в Сирия. Консулът дори отменя участието на поканения за празника български фолклорен състав в знак на приятелство. От външното ни министерство заявиха, че са поискали обяснения от дипломата.", "date": "2018.03.05", "title": "Скандал на 3 март: Българи в Одрин почитат паметта на турски войници"}
{"url": "https://www.bgonair.bg/world/2018-03-05/mayka-i-sin-zaginaha-pri-pozhar-v-doma-im-v-shtata-teksas", "text": "Двама души загинаха при голям пожар Тексас. Къщата на майка и нейния син пламнала, пожарни екипи бързо са пристигнали на мястото, но не могли да ги спасят. Според огнеборците огънят избухнал на първия етаж и бързо се разпространил на втория. Не е ясно дали в сградата е имало противопожарна аларма. Причините за инцидента се изясняват.", "date": "2018.03.05", "title": "Майка и син загинаха при пожар в дома им в щата Тексас"}
{"url": "https://www.bgonair.bg/denqt-on-air/2018-03-05/forum-obedinyava-biznesa-i-mladite-balgarski-talanti", "text": "\r\n На 7 март в София за четвърта година ще се проведе форумът \"Балкански бизнес награди 2018\". За първа година партньор на събитието е Международната младежка организация AIESEC. \"От години работя с българския бизнес. Сега включваме и Балканите, тъй като има голям интерес към България от всички балкански страни. Моята практика показва, че в последните години много наши познати от Гърция ни търсят да отварят фирми в България. Получава се нещо, което и ние не сме очаквали - да ни гледат с уважение в Гърция\", коментира организаторът на събитието журналистът Патриция Кирилова. Цвета Папукчиева от младежката организация AIESEC посочи в предаването \"Денят ON AIR\", че планираният от тях бизнес форум е насочен по-скоро към младите хора. Ще се проведе в два поредни уикенда и от AIESEC се надяват повече компании да се включат с медийно отразяване или казус, които да работят с хора от бизнеса \"Има интерес от бизнеса. Огромен брой от българските фирми страдат от липса на служители, а при студентите има готови кадри. Не можем да говорим, че в България няма работа, просто на хората не им се работи. На хората не им се и протестира\", допълни Патриция Кирилова пред Bulgaria ON AIR.  Цвета Папукчиева, която в момента е 12-и клас, е решена да остане и да се развива в България. По думите ѝ около 70-80% от нейния випуск също ще останат в България и ще се реализират у нас.  Патриция Кирилова коментира и инцидента с пловдивския лекар Иван Димитров, който застреля крадец в дома си и в момента е в ареста, а казусът провокира редица протести в цялата страна. \"Днес бях на протеста и като организатор, нямаше кой да направи събитието. 30 години се писа, говори и нищо не се промени. Дилемата е да си човек или да си престъпник. Оказва се, че законът защитава престъпника, а жертвите са престъпници и лежат в затвора\", обясни тя. Петиция ще настоява за промяна в закона с разширяване на правото на самоотбрана. В петък исканията ще бъдат внесени в парламента.  ", "date": "2018.03.05", "title": "Форум обединява бизнеса и младите български таланти"}
{"url": "https://www.bgonair.bg/bulgaria/2018-03-05/prof-bozhidar-dimitrov-ofitsialno-uchredi-balgarski-nadpartien-sayuz-kubrat", "text": "\r\n Снимка: Олег Попов (Bulgaria ON AIR) \n Историкът проф. Божидар Димитров официално даде началото на  своето движение \"Български надпартиен съюз Кубрат\". \r\nОсновната цел на формацията е промяна на управленския модел на страната в президентска република. Бившият директор на Националния военно-исторически музей обяви, че народът ще реши кой да оглави страната. Проф. Божидар Димитров признава партийното си минало, като член на БСП, но обясни, че не е постъпвал в други партии и по думите му затова неговата формация е надпартиен съюз, защото не може да правиш партия, за да унищожиш партиите. ", "date": "2018.03.05", "title": "Проф. Божидар Димитров официално учреди  \"Български надпартиен съюз Кубрат\""}
{"url": "https://www.bgonair.bg/direktno/2018-03-05/kak-narodnata-nosiya-promenya-horata", "text": "\r\n Щом облече народна носия, българката веднага се променя, казва фотографът Асен Великов, който снима българските обичаи. Известен с любовта си към българския фолклор, той запечатва моменти от най-красивите български ритуали. „ Асен Великов е снимал магията на Рожен и Жеравна, Калоферското хоро, както и някои от най-древните и тайнствени ритуали, наследени от миналото. Фотографът колекционира и народни носии от различни български региони. За да усети духът в снимките на Асен Великов, репортерът Божила Симова облече автентична радомирска носия на 120 години. Заедно с оператора Стоян Митев разказват повече за живота на фотографа, когото хиляди следят в социалните мрежи.", "date": "2018.03.05", "title": "Как народната носия променя хората"}
{"url": "https://www.bgonair.bg/denqt-on-air/2018-03-05/predsrochni-parlamentarni-izbori-ne-dali-a-koga", "text": "\r\n Управляващата коалиция скърца много и няма шанс да изкара пълен мандат. Това е мнението на политолога Петър Чолаков. По думите му правителството генерира прекалено много скандали и въпросът е не дали ще има предсрочни парламентарни избори, а кога ще бъдат те.  \"Аз бих поставил като една относително късна дата май месец следващата година, когато има европейски избори, а вероятно ще бъдат доста по-рано\", категоричен бе Петър Чолаков в студиото на  . Колегата му Димитър Ганев пък е на мнение, че в сегашната политическа ситуация Бойко Борисов много по-трудно би подал оставка. \"Ако подадеш оставка една година, след като са те избрали за премиер, тогава рухва основната ти теза за стабилността\", подчерта политологът пред  . Ганев обясни също, че при положение, че сега в президентството Бойко Борисов има явен политически опонент и премиерът не би заложил на нови и бързи избори, за да се прелегитимира управлението. Политологът обясни също, че от гледната точка на \"Обединени патриоти, те в момента са в много добра позиция във властта и не биха могли да застанат в по-добра при евентуални предсрочни избори. Петър Чолаков пък каза, че подкрепата за патриотичните партии намалява и за самите патриоти не е сигурно какво трябва да направят.  \"Ако има предсрочни избори не е сигурно дали ще влязат или няма да влязат, но оставайки във властта, да не се окаже, че фактически ще сложат край на политическите си кариери\", обясни Чолаков в ефира на ", "date": "2018.03.05", "title": "Предсрочни избори? Не дали, а кога, смята политологът Петър Чолаков"}
{"url": "https://www.bgonair.bg/world/2018-03-05/samnenie-v-italiya-astori-mozhe-i-da-e-bil-ubit", "text": "Снимка: Facebook В Италия се появиха нови информации около трагичната смърт на капитана на Фиорентина Давиде Астори, съобщава  31-годишният бранител е починал в съня си часове преди вчерашния мач срещу Удинезе, който в крайна сметка беше отложен. Днес стана ясно, че причината за неговата смърт е сърдечен инфаркт. Прокурорът на Удине Антонио де Николо обаче се усъмни в цялата тази ситуация, тъй като бранителят е бил в цветущо здраве и не е имало дори и най-малките признаци за подобни проблеми. Така на практика вече има и хипотеза за непредумишлено убийство на футболиста. \"В момента разследваме неизвестен нарушите във връзка с хипотезата за непредумишлено убийство\", обяви той пред италианските медии.  Очаква се аутопсията на тялото да покаже за какво става на въпрос и дали е възможно смъртта на Давиде да не е съвсем естествена. Тя ще бъде извършена утре, а погребението на Давиде Астори ще бъде в четвъртък", "date": "2018.03.05", "title": "Съмнение в Италия: Астори може и да е бил убит"}
{"url": "https://www.bgonair.bg/world/2018-03-05/blokat-na-berluskoni-vodi-v-parlamentarnite-izbori-v-italiya", "text": "\r\n Десноцентристкият блок на бившия премиер Силвио Берлускони води на провелите се вчера парламентарни избори в Италия с около 33-36%, показват екзитпол проучванията. Към момента трипартийното обединение получава около 268 места в двукамарния парламент, което е доста по-малко от необходимите 316 депутатски мандата. На второ място остана движението \"5 звезди\", а трети се наредиха социалдемократите.  Според анализатори през следващите седмици в Италия ще се водят тежки преговори за съставянето на коалиционно правителство, тъй като нито една партия няма да получи убедително мнозинство. ", "date": "2018.03.05", "title": "Блокът на Берлускони води в парламентарните избори в Италия"}
{"url": "https://www.bgonair.bg/world/2018-03-05/skopie-nastoyava-za-imeto-republika-makedoniya", "text": "Хиляди излязоха по улиците на Скопие в знак на протест срещу смяната на името на Македония. Протестиращите се събраха пред статуята на Александър Велики на централния площад в столицата. Демонстрацията беше организирана от движението \"Ние сме Македония\", което настоява страната да влезе в международните институции под конституционното си име Република Македония.", "date": "2018.03.05", "title": "Скопие настоява за името \"Република Македония\""}
{"url": "https://www.bgonair.bg/sutreshen-blok/2018-03-05/vazmozhna-li-e-politicheska-kriza-ako-sdelkata-s-chez-se-sklyuchi", "text": "\r\n Ще продължи ли високото напрежение около скандала с ЧЕЗ и добър управленски ход ли е в сделката да влезе и държавата? През изминалия ден финансовият министър Владислав Горанов заяви, че не е нужно държавата да купува активите на електроразпределителното дружество в България, но ще се подчини на общото решение.  В допълнение той уточни, че до решението държавата да се намеси в сделката се е стигнало, за да успокои правителството потребителите на ЧЕЗ, след истерията, която е създала опозицията. \"Министърът на финансите отговаря за поддържането на бюджетния дефицит. Една такава сделка ще го влоши и ще ни върне назад. Дълбоко съм убеден, че Горанов си дава сметка за следващите стъпки на България. Ако имаме планове да влизаме в еврочакалнята, то тази сделка ще ни забави\", отбеляза председателят на Българския енергиен форум Иван Хиновски. Някои наричат участието на държавата с контролен пакет от 34% активи в сделката между пазарджишката фирма на Гинка Върбакова \"Инерком\" и чешкото дружество ЧЕЗ като национализация. \"Не става дума за национализация, а за обратно изкупуване на акциите от държавата. За мен решението е разваляне на сделката с всички последици. В тази обстановка е по-добре да се загубят едни пари, отколкото да падне правителството или да има политическа криза. Ако сделката не бъде развалена, точно такива са перспективите. Скандалът придобива международни размери\", подчерта бившият член на КЕВР Еленко Божков в студиото на \"България сутрин\". Пред Bulgaria ON AIR председателят на БЕФ посочи, че ЧЕЗ няма да се откажат от тази сделка, а участието на държавата с контролен пакет активи е абсурд.  \"Никой инвеститор няма да си заложи капитала. ЧЕЗ са изключително обидени от България и по този начин си го връщат. Ние ще видим как тази сделка ще се сключи\", допълни още той.  ", "date": "2018.03.05", "title": "Възможна ли е политическа криза, ако сделката с ЧЕЗ се сключи?"}
{"url": "https://www.bgonair.bg/denqt-on-air/2018-03-05/sultanka-petrova-za-sluchaya-s-d-r-dimitrov-narodat-kaza-stiga-na-bezobraziyata", "text": "\r\n   Това заяви пред   по повод протестите в защита на д-р Иван Димитров, който бе арестуван, след като застреля Жоро Джевизов - Плъха, влязъл в дома му с взлом посред нощ. Трябва да се направи промяна в законодателството, която да защитава хората, когато са нападнати в своя дом, категорична бе Султанка Петрова. Тя уточни, че от ВМРО вече са готови с конкретни предложения, които до две седмици трябва да минат през Народното събрание.  \" \", отбеляза още тя в предаването  . \" \", заяви Султанка Петрова. Самата тя призна, че би спряла всички социални помощи на безработните хора, които могат да работят, но не желаят да го правят. Зам.-министърът обяви, че на кръгла маса за активен и пълноценен живот на възрастните хора в България, са били взети важни решения всички хора в предпенсионна и пенсионна възраст да работят по различни направления. \" \", коментира още Султанка Петрова.  ", "date": "2018.03.05", "title": "Султанка Петрова за случая с д-р Димитров: Народът каза \"Стига\" на безобразията!"}
{"url": "https://www.bgonair.bg/science/2018-03-05/kak-onlayn-gigantite-si-garantirat-gospodstvo", "text": "Гиганти като Facebook, Alphabet и Amazon се възползват от размера, мрежите и водещите си пазарни позиции, за да купуват конкурентите си, докато в същото време правят и други стратегически придобивания. Тази продължаваща консолидация създава огромна мрежа от дъщерни дружества, осигурявайки на всяка компания майка допълнителна застраховка, че ще запази позицията си на върха на дигиталната хранителна верига. Има ли по-добър начин да си гарантираш господство от това \"да изядеш\" по-малките играчи, които правят същото като теб? За пример можем да вземем Expedia, която притежава конкурентните туристически сайтове Travelocity, Hotels.com, Trivago, Orbitz, Hotwire и CarRentals.com. Друг пример е Groupon – компания, която купи конкурента си LivingSocial, както и Crazeal. Закупуването на Oculus от Facebook пък позволява на гиганта в социалните мрежи да навлезе в бизнеса с виртуална реалност – именно онзи тип ново начинание, което би било почти невъзможно за него без помощ и експертиза в сложното технологично поле. Цялата статия четете в ", "date": "2018.03.05", "title": "Как онлайн гигантите си гарантират господство?"}
{"url": "https://www.bgonair.bg/direktno/2018-03-05/potomak-na-golyam-rod", "text": "\r\n Спомените за хората, които самоотвержено са дали живота си за свободата на България, трябва да се пазят живи всеки ден, казва старозагорецът Момчо Момчев. Той е потомък на Илия Драгиев Момчев, който участвал във всички битки за Освобождението на България. Когато си знаем историята и когато извличаме от нея най-хубавото, тогава можем да мислим за бъдещето, казва Момчо Момчев.", "date": "2018.03.05", "title": "Потомък на голям род"}
{"url": "https://www.bgonair.bg/lyubopitno/2018-03-05/kakvo-e-da-rabotish-za-kauzata-chitalishte", "text": "\r\n Вижте една среща с читалищни дейци, за които опазването на традициите, поминъкът и литературата са на всяка цена. За предизвикателството да съхраниш едно българско читалище, разказва Калин Иванов.", "date": "2018.03.05", "title": "Какво е да работиш за каузата \"Читалище\""}
{"url": "https://www.bgonair.bg/bulgaria/2018-03-05/dps-se-obyavi-kategorichno-protiv-vlizaneto-na-darzhavata-v-chez", "text": "\r\n ДПС е против намерението на държавата да влезе с ЧЕЗ. Според лидерите на партията това би представлявало намеса в частния бизнес. Ако властта по един или по друг начин се опитва да обсебва процесите, те се превръщат в диктатура, заяви председателят на ДПС Мустафа Карадайъ. Според него гражданското общество, което познава процеса, трябва да се намеси. Той е на мнение, че ако се стигне до участие на държавата в \"ЧЕЗ-България\", то след няколко години този дял сигурно отново ще бъде продаден. Ако има съмнения относно сделката, компетентните органи трябва да я проверят, категоричен е Карадайъ. Тази седмица в Прага ще се проведат преговорите между \"Инерком\" и \"ЧЕЗ Груп\" относно възможността българската държава да закупи дялове в \"ЧЕЗ-България\".", "date": "2018.03.05", "title": "ДПС се обяви категорично против влизането на държавата в ЧЕЗ"}
{"url": "https://www.bgonair.bg/bulgaria/2018-03-05/sofiya-i-plovdiv-zaedno-na-protest-v-zashtita-na-d-r-dimitrov", "text": "\r\n Снимка: Олег Попов (Bulgaria ON AIR) Пореден ден на протести в София и Пловдив в защита на д-р Димитров, който беше арестуван, след като уби Жоро Джевизов-Плъха, който влезе в дома му с взлом посред нощ в края на миналата седмица. В Пловдив протестът започна по обяд пред сградата на второ РПУ, а оттам хората се отправиха на шествие към сградата на прокуратурата. Близки, приятели и възмутени граждани, които се включиха в протеста, искаха да попитат с какви мотиви вече 48 часа д-р Димитров продължава да бъде в ареста. Към недоволните граждани се присъединиха таксиметрови шофьори и симпатизанти на двата големи пловдивски футболни отбора \"Ботев\" и \"Локомотив\".  В София протестът, организиран в социалните мрежи от мото клан \"Велика България\" приключи около 18:30ч. Събралите се хора блокираха кръстовището пред Съдебната палата в столицата и поискаха при тях да дойде главният прокурор Сотир Цацаров, който да нареди освобождаването на д-р Димитров.  \n Според събралите се хора всеки на негово място би направил същото. Именно заради това гражданите са организирали и подписка, в която до началото на днешния ден имаше над 11 хиляди подписа. С нея те искат случаи като този да бъдат разглеждани като такива, в които човек се отбранява. Протестиращите направиха шествие по бул. \"Витоша\", след това се завърнаха пред Съдебната палата и изразиха желанието си д-р Димитров да бъде освободен. По случая е назначена ДНК експертиза, а също тройно съдебно-медицинска и химическа експертиза, която трябва да установи дали по ръцете на д-р Иван Димитров има барут.  Въпросът, който ще реши до голяма степен изхода на този случай обаче, е дали смъртта на Жоро Плъха е настъпила в апартамента или е стреляно по него извън жилището.  Утре изтичат 72-та часа за предварително задържане и държавното обвинение трябва да се произнесе дали ще поиска постоянно задържане за д-р Димитров или ще го пусне на свобода.", "date": "2018.03.05", "title": "София и Пловдив заедно на протест в защита на д-р Димитров"}
{"url": "https://www.bgonair.bg/bulgaria/2018-03-05/svlachishte-zatvori-patya-sofiya-samokov", "text": "\r\n Голямото прибиране след серията почивни дни започна, а около 50-60 хил. се очакваше да влязат към центъра на София. Свлачище обаче затрудни движението в района около Панчарево на пътя в посока Самоков и Боровец. Скалната маса се е срутила в отсечката между Самоков и Кокаляне след силните снеговалежи и дъждове. Затрупаният път е забелязан от шофьорите на снегорините, които минавали оттам и веднага сигнализирали на АПИ и полицията. На място пристига тежкотоварна техника, която разчиства отсечката.", "date": "2018.03.05", "title": "Свлачище затвори пътя София - Самоков и затрудни движението"}
{"url": "https://www.bgonair.bg/bulgaria/2018-03-05/zaradi-pribiraneto-ogranichava-se-dvizhenieto-na-tir-ove-po-patishtata", "text": "От 14 часа до 20 часа на 5 март се спират тежкотоварните камиони над 12 тона по автомагистралите и най-натоваренитe пътища. Това съобщиха от пресцентъра на Агенция \"Пътна инфраструктура\".  Целта е повишаване на безопасността, увеличаване на пропускателната способност на инфраструктурата и спокойно пътуване на шофьорите в края на трите почивни дни. Необходимо е да се тръгва на път с автомобили подготвени за зимни условия, да се кара внимателно и със съобразена скорост, като се спазват въведените ограничения, пътната сигнализация и указанията на \"Пътна полиция“, която следи и предприема необходимите действия за организацията на трафика.", "date": "2018.03.05", "title": "Заради прибирането: Ограничава се движението на ТИР-ове по пътищата"}
{"url": "https://www.bgonair.bg/sutreshen-blok/2018-03-05/plovdivskata-tragediya-bila-znak-za-bezdeystvieto-na-institutsiite", "text": "\r\n Трагедията, в която доктор Иван Димитров застреля обирджията Жоро Джевизов-Плъха изправи на крака стотици, а още повече насочиха взора си към работата на отговорните институции. \"Тези неща се решават в съда. Евентуално след присъда може да се търсят гледни точки и да се правят протести. Дано да не се окаже, че добрият е лошият. Защо докторът не отиде веднага в полицията и не призна какво е направил? Няма го момента на самопризнанието. Не може сами да раздаваме правосъдие\", отбеляза режисьорът Съни Сънински.  В студиото на \"България сутрин\" Цвета Кирилова от \"Сдружение Азбукари\" подчерта, че в България няма добро прилагане на законите.  \"Липсата на правосъдие предизвиква хората да бъдат все по-бдителни и все по-враждебни. Това може да се превърне в масова тенденция, защото реално няма правосъдие и няма кой да наложи законите. Не съм видяла протест пред Съдебната палата, пред прокуратурата, пред ВСС. Ние нямаме никакви работещи системи\", категорична бе тя. Трагедията коментира и треньорът на баскетболния отбор \"Левски\" Тити Папазов. Според него преди да бъдат изяснени всички подробности по случая, цялата държава ще бъде на страната на д-р Димитров.  \"Хората вече разчитат сами да раздават правосъдие. Няма човек, който посред нощ в състояние на стрес и при наличието на децата си да реагира спокойно. Едно е сигурно – имаме две човешки трагедии – на убития и на доктора. Мощната реакция на хората може да помогне да се промени мярката на медика. Това, че законите не се изпълняват и престъпниците живеят ненаказани е големият проблем\", изтъкна Папазов пред Bulgaria ON AIR.", "date": "2018.03.05", "title": "Пловдивската трагедия била знак за бездействието на институциите"}
{"url": "https://www.bgonair.bg/bulgaria/2018-03-05/tezhak-trafik-ni-vrashta-v-realnostta-sled-pochivnite-dni", "text": "Натоварен трафик и опасност от поледици ни очакват на пътя днес, последният от трите почивни дни около 3 март. Повече от 240 хиляди българи, тръгнали на път, се очаква да се приберат към домовете си. Тези, които се прибират от Боровец към София, трябва да заобиколят покрай Бистрица, тъй като пътят през Кокаляне е затворен порати свлачище в резултат от валежите от последните дни.  Машини работят по отстраняване на проблема, но няма информация кога ще бъде отстранен. Водачите може да заобикалят през пътя Самоков-София, предаде репортерът на Bulgaria ON AIR Иван Иванов.", "date": "2018.03.05", "title": "Тежък трафик ни връща в реалността след почивните дни"}
{"url": "https://www.bgonair.bg/bulgaria/2018-03-05/balgarite-v-chuzhbina-sa-ravni-po-broy-na-tezi-u-nas", "text": "Българите, които живеят в чужбина, са колкото за още една България.  Става дума обаче не само за нашенци, емигрирали в чужбина, а и за тези, които имат БГ корени.  \"Между 2,2 и 3 млн. души са напуснали страната от 80-те години насам. Децата им, родени в смесени бракове, също са от български произход. Като добавим и общностите от Украйна, Молдова, Македония, Косово, Албания, излиза, че българите по произход са дори повече от тези, които живеят у нас“, заяви пред \"Монитор“ председателят на Държавна агенция за българите в чужбина (ДАБЧ) Петър Харалампиев.  Официална статистика за броя на българите, които живеят зад граница, няма.  Различни проучвания показват, че само в първото десетилетие на 21 век над 560 000 души са напуснали България.", "date": "2018.03.05", "title": "Българите в чужбина са равни по брой на тези у нас!"}
{"url": "https://www.bgonair.bg/bulgaria/2018-03-05/lavinite-sa-nadvisnali-nad-nas-vnimavayte", "text": "Повишена е лавинната опасност у нас. Особено внимателни трябва да бъдат туристите в Стара планина, Пирин, Рила и Витоша.  От Планинска спасителна служба съветват хората да се движат само по зимни маркировки и да се информират за времето, преди да тръгнат.  Всички, които планират да излизат в планината, трябва да бъдат оборудвани за зимни условия и със заредени телефони.", "date": "2018.03.05", "title": "Лавините са надвиснали над нас... Внимавайте!"}
{"url": "https://www.bgonair.bg/bulgaria/2018-03-05/kazusat-v-plovdiv-nakara-i-upravlyavashtite-da-se-zadeystvat", "text": "Казусът в Пловдив с убийството на крадец, задържания лекар и протестите срещу ареста доведоха до реакцията от страна на властта. Управляващите подготвят законови поправки, според които защитата при влизане с взлом в жилище ще се разглежда като неизбежна самоотбрана. Това стана ясно, след като депутат от ГЕРБ обяви инициативата си в социалните мрежи. Вчера един от по-малките партньори в управлението -ВМРО също обясниха, че ще предложат подобни текстове.", "date": "2018.03.05", "title": "Казусът в Пловдив накара и управляващите да се задействат"}
{"url": "https://www.bgonair.bg/sutreshen-blok/2018-03-05/zhenata-na-ubitiya-zhoro-plaha-nie-iskame-krav-za-krav-dozhivoten-zatvor", "text": "\r\n  Това каза съпругата на смъртоносно ранения от д-р Димитров преди няколко дни в Пловдив Жоро Джевизов - Плъха. Жената смята, че съпругът ѝ не е крадец и няма как да е влязъл в къщата на друг човек с намерение да го обере. \" \", твърди жителката на \"Столипиново\" пред  . Според нея съпругът ѝ Жоро, по известен като Плъха в Пловдив, има висше образование и знае английски, немски и турски. \" \", отбеляза още тя. По думите на жената д-р Димитров има още 2 убийства, а това му е третото. \" \", завърши съпругата на застреляния смъртоносно Жоро Джевизов.", "date": "2018.03.05", "title": "Жената на убития Жоро Плъха: Ние искаме кръв за кръв... доживотен затвор!"}
{"url": "https://www.bgonair.bg/bulgaria/2018-03-05/izbirat-mezhdu-dvama-za-shef-na-komisiyata-antikoruptsiya", "text": "Комисията за борба с корупцията, конфликт на интереси и парламентарна етика ще изслуша кандидатите за председател на Комисията за противодействие на корупцията и за отнемане на незаконно придобитото имущество. Кандидатите Пламен Димитров и Николай Николов ще бъдат изслушани по време на открито заседание в зала \"Запад“ на Народното събрание от 12.00 часа, на 6 март. Пламен Димитров, който е предложен от ГЕРБ и Обединени патриоти, е бил прокурор в Софийска районна и Софийска градска прокуратура, зам.-административен ръководител в Специализираната прокуратура, както и зам.-министър на правосъдието. От 2013 година до момента е председател на Комисията за отнемане на незаконно придобитото имущество. Удостоен е с наградата \"Джовани Фалконе“- за висок професионализъм и принос в борбата с престъпността. Пламен Георгиев е преминал обучение в академията на ФБР за борба с корупцията в публичната сфера. Цялата статия прочетете в ", "date": "2018.03.05", "title": "Избират между двама за шеф на комисията \"Антикорупция\""}
{"url": "https://www.bgonair.bg/bulgaria/2018-03-05/sabaryat-bungala-na-apetitni-tereni-po-yuzhnoto-chernomorie", "text": "\r\n Започна събарянето на бунгала по Южното Черноморие, строени на апетитни терени край морето по времето на социализма. Според кмета на Община Царево голяма част от тях са с неизяснена собственост и са незаконни. Багерите влизат в къмпинг Нестинарка през почивните дни и разрушават две от бунгалата, собственост на Христина Христова. Това става след издадена заповед на кмета на Царево Георги Лапчев.  Пловдивска фирма закупува от общината парцел на брега на морето. В част от имота попадат и двете бунгала. Според собственичката им, която ги стопанисва от 17 години, търгът е бил опорочен. Бунгалата са строени през 1987 година и са били част от държавна почивна база. През 2001 година Христина Христова става собственик на 18 от тях. Твърди, че са законни и притежава всички документи. - Вижте повече в репортажа на Стиляна Георгиева.", "date": "2018.03.05", "title": "Събарят бунгала на апетитни терени по Южното Черноморие"}
{"url": "https://www.bgonair.bg/bulgaria/2018-03-05/otkriha-ptichi-grip-v-general-toshevo", "text": "Огнище на птичи грип откриха инспекторите от Агенцията по безопасност на храните (БАБХ). Заразата е пламнала в птицеферма за кокошки-носачки в Генерал Тошево, област Добрич. Незабавно са предприети всички мерки за ликвидиране на огнището, уверяват от Агенцията. Унищожават птиците в засегнатия животновъден обект, като поетапно ще бъдат убити 140 хиляди носачки.", "date": "2018.03.05", "title": "Откриха птичи грип в Генерал Тошево"}
{"url": "https://www.bgonair.bg/sutreshen-blok/2018-03-05/predi-da-izgree-shte-vali-dori-ima-opasnost-ot-navodneniya", "text": "\r\n Към този момент снежната покривка в страната се е почти стопила. Минималните градуси за деня ще бъдат от порядъка на -8, а максималните до 8. В следобедните часове се очаква дъжд в Югозападна България, а до полунощ ще завали навсякъде. Не е изключено там, където е студено, да се образуват поледици.  Това отбеляза синоптикът на Bulgaria ON AIR Симеон Матев в студиото на \"България сутрин\". Той припомни, че предупреждението на места в страната за наводнения все още е в сила.  \"Дебела снежна покривка, съчетана със сравнително бързо затопляне и непрестанни валежи – тази ситуация ще се запази още 1-2 дни. Поради това, почвата не може да попие повече и всеки валеж се влива директно в реките. До края на седмицата има потенциална опасност от преливания на реките\", предупреди климатологът. За успокоение Матев посочи, че през втората половина от седмицата се очаква стабилизиране на времето.  \"През следващите дни условията за валежи ще стават все по-неблагоприятни. Към средата на седмицата пролетта идва. През уикенда времето ще бъде предимно пролетно – на доста места температурите ще достигнат до 20 градуса\", прогнозира той. ", "date": "2018.03.05", "title": "Преди да изгрее - ще вали... Дори има опасност от наводнения"}
{"url": "https://www.bgonair.bg/sutreshen-blok/2018-03-05/stolichani-na-bunt-zaradi-varvarska-sech-v-kvartal-abdovitsa", "text": "\r\n С блокиран път, знамена и под звуците на български народни песни започна новата седмица в София. Жителите на столичния квартал \"Абдовица\" излизат на протест заради варварска сеч в близост, за която властите твърдят, че е санитарна.  Според недоволните хора обаче се режат здрави дървета по поречието на река Искър, липсва контрол върху дейността на въпросния терен, а фирмата, която е спечелила търга за добиване на дървесина, има сериозни нередности в документацията. След последния протест жителите на квартала обещаха да преминат в гражданско неподчинение. \" \", отбеляза протестираща пред  . Събралите се на протеста столичани предполагат, че изсечените дървета ще послужат за огрев, защото се изнасят от местността както от камиони, така и от каруци, а сечта тече постоянно.  \" \", категорични са протестиращите. Жителите на квартал \"Абдовица\" искат да стане ясно кой, как и кога е решил тези дървета да бъдат отсечени и дали е направена екооценка за тази дейност.", "date": "2018.03.05", "title": "Столичани на бунт заради варварска сеч в квартал \"Абдовица\""}
{"url": "https://www.bgonair.bg/sutreshen-blok/2018-03-05/saprugata-na-arestuvaniya-doktor-prez-salzi-vse-oshte-sam-v-shok", "text": "\r\n Пореден ден на протести в София и Пловдив в защита на д-р Димитров. Лекарят беше арестуван, след като смъртоносно рани известния като Жоро Джевизов - Плъха. Пловдивският крадец влязъл с взлом в дома на Димитров посред нощ, докато жената и децата на доктора са спели. Той се опитал да ги защити и така се е стигнало до смъртоносното раняване на Плъха.  е благодарна, че мъжът ѝ е реагирал и защитил семейството си от набезите на крадците. \" \", уточни в \"България сутрин\" жената на арестувания лекар. По думите ѝ се запознава с въпросната жертва Жоро Плъха от социалните мрежи и сайтовете. \" \", отбеляза в \" \" Желязкова. Съпругата на доктора уточни, че не се е чувала с Димитров от деня на случката и не може да дава детайли, защото все още текат следствени действия. , смята, че той е постъпил адекватно, за да защити семейството си. \" \", призова Митев.", "date": "2018.03.05", "title": "Съпругата на арестувания доктор през сълзи: Все още съм в шок от случилото се"}
