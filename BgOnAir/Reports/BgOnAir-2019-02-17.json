{"url": "https://www.bgonair.bg/bulgaria/2019-02-17/troley-i-avtobus-katastrofiraha-na-stolichniya-orlov-most", "text": "Тролей се удари в автобус на градския транспорт на \"Орлов мост\" в София.  За щастие, при инцидента няма пострадали пътници. Счупено е задното стъкло на автобуса, има и материални щети и по предната част на тролея. Това е петата катастрофа с участието на градския транспорт от началато на годината. Харесайте ни във Facebook ", "date": "2019.02.17", "title": "Тролей и автобус катастрофираха на столичния \"Орлов мост\""}
{"url": "https://www.bgonair.bg/bulgaria/2019-02-17/dobrovoltsi-vazstanovyavat-kontsertnata-zala-na-pl-narodno-sabranie", "text": "Доброволци почистват концертната зала на площад \"Народно събрание\", която изгоря до основи. Инициативата е на Националния студентски дом, а целта – да направят рок концерт в нея. Всичко започва 2001 година, когато в залата се разразява огромен пожар. Повече от 15 години мястото седи изоставено и никой не се е погрижил за него - до днес.  Директорът на Националния студентски дом Християн Даскалов поде инициатива да изчисти това място.  \"Инициативата е на всеки доброволец. Това е зала, от която са тръгнали много български музиканти. Държавата не направи нищо, за да я възстанови. Не можем да чакаме повече. На 3 март ще бъде откриването. Заповядайте на моноспектакъл на Ованес Торосян от 20:30 часа. В края на май месец планираме голям рок концерт, отворен за разнообразни формати\", отбеляза Даскалов.  Директорът посочи, че се събират дарения за възстановяване на залата. Харесайте ни във Facebook ", "date": "2019.02.17", "title": "Доброволци възстановяват концертната зала на пл. \"Народно събрание\""}
{"url": "https://www.bgonair.bg/world/2019-02-17/tramp-kam-evropa-priberete-dzhihadistite-ot-siriya-i-gi-sadete", "text": "Американският президент Доналд Тръмп призова Европа да си прибере джихадистите от Сирия и да ги съди. Над 800 чуждестранни бойци на \"Ислямска държава\" са заловени и се намират в лагери в близко-източната страна.  Кюрдите обаче нямат желание да продължават да ги охраняват и също искат да ги върнат в родните им държави. В Германия, Франция и Холандия вече се води дебат как да се постъпи с джихадистите.  В самата Сирия до часове трябва да бъде обявен краят на териториалните владения на \"Ислямска държава\". В този момент се водят боеве за последните няколкостотин квадратни метра, контролирани от ислямистите.  Експертите предупреждават: Това не е краят на организацията, тъй като много бойци вече са се укрили както в Сирия, така и в съседен Ирак. Харесайте ни във Facebook ", "date": "2019.02.17", "title": "Тръмп към Европа: Приберете джихадистите от Сирия и ги съдете!"}
{"url": "https://www.bgonair.bg/world/2019-02-17/uzh-mirni-protesti-a-otnovo-naprezhenie-v-parizh", "text": "Напрежение и на 14 по ред протест на жълтите жилетки в Париж. Полицаи и протестиращи влязоха в сблъсъци в центъра на френската столица, органите на реда са използвали сълзотворен газ, за да разпръснат тълпата.  Демонстрацията се провежда при засилени мерки за сигурност, въпреки че се очакваше протестите да са мирни. Харесайте ни във Facebook ", "date": "2019.02.17", "title": "Уж мирни протести, а отново напрежение в Париж"}
{"url": "https://www.bgonair.bg/world/2019-02-17/pokrivat-na-universiteta-v-sankt-peterburg-se-sruti", "text": "Част от сградата на университета в Санкт Петербург се срути. Спасителни екипи са евакуирали 81 души.  Няма информация за пострадали, възможно е под отломките да има затрупани хора. Според различни източници става въпрос за 21 души. Инцидентът е станал в ранния следобед, докато в учебното заведение са се провеждали лекции. Предполага се, че ремонтни дейности и недобро укрепване на стените е причинило пропадането на покрива. Харесайте ни във Facebook ", "date": "2019.02.17", "title": "Покривът на университета в Санкт Петербург се срути"}
{"url": "https://www.bgonair.bg/world/2019-02-17/posledno-sbogom-s-emiliano-sala-izpratiha-go-s-aplodismenti", "text": "\r\n Емоционално сбогуване с аржентинския футболист Емилиано Сала. Той беше погребан снощи на частна церемония в родното му село Прогреса. През деня ковчегът на 28-годишния нападател беше изложен за поклонение в сградата на клуба, в който е играл като дете. Стотици жители на Санта Фе излязоха по улиците и изпратиха с аплодисменти Сала в последния му път.  Футболистът загина, след като самолетът, който го водеше към новия му отбор във Великобритания, катастрофира над Ла Манша.  Мениджърът и изпълнителният директор на клуба – \"Кардиф Сити\" – специално пътуваха до Аржентина за погребението. Харесайте ни във Facebook ", "date": "2019.02.17", "title": "Последно сбогом с Емилиано Сала - изпратиха го с аплодисменти"}
{"url": "https://www.bgonair.bg/world/2019-02-17/kralyat-na-srabskata-muzika-shaban-shaulich-zagina-v-katastrofa", "text": "Кралят на сръбската музика Шабан Шаулич почина в тежка катастрофа в Германия. Трагичната новина съобщи неговият зет.  67-годишният певец бе откаран в болница, където починал от раните си. По непотвърдена информация инцидентът е станал след концерт на звездата, по пътя към летището в Дортмунд.  Той е бил в колата с кума си и техния шофьор. Засега няма информация дали при катастрофата има други пострадали.  Припомняме, че музикантът изнесе прощален концерт и пред българската публика в края на миналата година. Десетки музиканти и стотици фенове вече изразяват скръбта си в социалните мрежи. Харесайте ни във Facebook ", "date": "2019.02.17", "title": "Кралят на сръбската музика Шабан Шаулич загина в катастрофа"}
{"url": "https://www.bgonair.bg/bulgaria/2019-02-17/nay-dobriyat-ni-muay-tay-boets-anton-petrov-e-spetsialniyat-gost-na-boecbg", "text": "\r\n За тайландското бойно изкуство и най-добрият ни муай тай боец Антон Петров – специален разговор в студиото на  И още: Световен шампион на две ММА организации и един от актуалните треньори на елитни бойци от UFC Джуниър Асунцао говори пред нашата камера; В навечерието на юбилейната Купа Странджа – най-старият боксов турнир в Европа през очите на дългогодишния и коментатор Петър Василев; \r\nЕксклузивни кадри и отзиви от тридневния лагер на Белмекен с участието на кикбокс величието Петер Артс. Не пропускайте единственото предаване за бойни спортове и изкуства \" \" – всяка неделя от 19:00 часа в ефира на", "date": "2019.02.17", "title": "Най-добрият ни муай тай боец Антон Петров е специалният гост на Boec.BG"}
{"url": "https://www.bgonair.bg/bulgaria/2019-02-17/sled-priziva-na-ninova-bsp-reshi-napuskat-parlamenta", "text": "\r\n БСП напуска парламента! Това реши Националният съвет на партията преди минути, по предложение на лидера на социалистите Корнелия Нинова.  Седемдесет и четирима от членовете на съвета подкрепиха идеята ѝ, а 33-ма гласуваха против, трима пък се въздържаха.  От партията поставиха на управляващите няколко условия, за да се върнат в парламента. Харесайте ни във Facebook ", "date": "2019.02.17", "title": "След призива на Нинова, БСП реши: Напускат парламента!"}
