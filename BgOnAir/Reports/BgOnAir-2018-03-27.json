{"url": "https://www.bgonair.bg/bulgaria/2018-03-27/sdvr-pusna-spisak-s-59-izdirvani-osadeni-litsa", "text": "СДВР издирва 59 души. Списъкът е публикуван и в социалната мрежа Facebook. Всеки от издирваните е осъден, а сред тях има граждани на България, Турция, Гърция, Македония.  Kъм момента органите на реда нямат информация за лицата.  МВР призовава при наличие на информация, гражданите да сигнализират на телефон 112 или в най-близкото районно управление.", "date": "2018.03.27", "title": "СДВР пусна списък с 59 издирвани осъдени лица"}
{"url": "https://www.bgonair.bg/economy/2018-03-27/vlastite-v-sasht-zasilvat-natiska-nad-facebook", "text": "Американското правителство увеличава натиска върху Facebook във връзка с начините, по които социалната мрежа пази потребителските данни. Федералните регулатори заявиха, че разследват политиките за опазване на лична информация и прокурори от 37 щата искат обяснения за нейните практики, пише Wall Street Journal. В свое изявление федералната търговска комисия (FTC) обяви, че разследването ѝ по казуса с Facebook е по-голямо. Том Пал от FTC заяви, че комисията \"приема много сериозно\" скорошните новини, които предизвикват \"значителни притеснения за практиките, свързани със сигурността на данните във Facebook\". В друго писмо от държавни прокурори, изпратено до главния изпълнителен директор Марк Зукърбърг, се изисква компанията да отговори на редица въпроси относно политиките и практиките си за използване на информацията за своите потребители. В писмото се посочва, че като цяло прокурорите са „силно загрижени“ за публикациите в медиите, че външни хора са имали достъп до данни за потребители без знанието им. Действията на федерално и държавно ниво засилват тенденцията към създаването на нова регулация за Facebook и други интернет гиганти, след като компанията разкри, че външна фирма неправомерно е имала достъп и е запазила потребителска информация, предава Книжата на Facebook понижиха стойността си с 0,4% в понеделник, стабилизирайки се, след като седмица по-рано изтриха близо 75 млрд. долара от пазарната си стойност. Анализатори твърдят, че скорошните проблеми могат да навредят на бизнеса на компанията, като намалят времето, което потребителите прекарват в платформата, или да намалят възможностите за използване на потребителски данни, а това може да засегне рекламните ѝ инструменти. Facebook не успя да овладее потока от критики от страна на потребители, рекламодатели, политици и представители на властите в Европа и САЩ след случая с Cambridge Analytica. През миналата седмица Марк Зукърбърг се извини за случая, който нарече „голям пробив в доверието“. Той заяви, че социалната мрежа е ограничила достъпа до потребителска информация и разследва как създателите на приложения управляват данните, предоставени им от Facebook. В интервю за Wall Street Journal Зукърбърг коментира още, че компанията няма да може напълно да определи как се ползват потребителските данни. Снимка: Pixabay", "date": "2018.03.27", "title": "Властите в САЩ засилват натиска над Facebook"}
{"url": "https://www.bgonair.bg/world/2018-03-27/slovakiya-ima-nov-kabinet-sled-ubiystvoto-na-razsledvashtiya-zhurnalist", "text": "Словакия вече е с нов кабинет. Парламентът одобри правителството на премиера Петер Пелегрини с гласовете на 81 от общо 150 депутати.  Предшественикът на Пелегрини - Роберт Фицо и няколко министри от предишния кабинет, подадоха оставка след убийството на разследващия журналист Ян Куцяк и приятелката му.  Те бяха подложени на огромен обществен натиск и недоволство, което изкара хиляди граждани по улиците на Братислава.", "date": "2018.03.27", "title": "Словакия има нов кабинет след убийството на разследващия журналист"}
{"url": "https://www.bgonair.bg/world/2018-03-27/sblasatsi-v-kosovo-poveche-ot-30-dushi-sa-raneni", "text": "32 души бяха ранени при сблъсъци в град Косовска Митровица в Северно Косово. Някои от тях са сериозно пострадали. Повод за напрежението с полицията стана арестът на Марко Джурич, който е главният преговарящ на Сърбия в разговорите с Косово. Джурич беше задържан, а след това пуснат от ареста, след като влезе незаконно в Косово въпреки забраната да пресича границата. Диалогът между Косово и Сърбия се провежда с посредничеството на Европейския съюз. ", "date": "2018.03.27", "title": "Сблъсъци в Косово - повече от 30 души са ранени"}
{"url": "https://www.bgonair.bg/world/2018-03-27/kim-chen-un-poseti-kitay-s-misteriozen-vlak", "text": "Мистериозен влак развълнува Азия. Закарал ли е той севернокорейския лидер Ким Чен Ун на тайно еднодневно посещение в Китай?  Слухове за това се появиха снощи, след като няколко дипломатически източника съобщиха за високопоставена севернокорейска делегация, която пристигнала в Пекин. Ако бъде потвърдена, това ще е първата чуждестранна визита на Ким Чен Ун, откакто той пое властта през 2011 година. Китай е основният политически съюзник на Северна Корея, както и най-големият ѝ търговски партньор. През миналия месец американският президент Доналд Тръмп прие поканата на Ким Чен Ун за среща на върха.  Предполага се, че екипите на двамата работят по нейната организация.", "date": "2018.03.27", "title": "Ким Чен Ун посети Китай с мистериозен влак?"}
{"url": "https://www.bgonair.bg/economy/2018-03-27/balgariya-na-parvo-myasto-v-es-po-rast-na-razhodite-za-zhilishte", "text": "България е на първо място в Европейския съюз по ръст на разходите за жилище на бедните домакинства. Между 2010 г. и 2016 г. те са нараснали с 54,4% при среден ръст от 10% в ЕС и достигат 172,6 евро на месец през 2016 г., става ясно от доклад на фондация \"Абе Пиер“ и Европейската федерация на националните асоциации. Наемателите у нас, както и в повечето страни членки на ЕС, са по-тежко засегнати, като техните разходи за жилище са нараснали с 80,7% между 2010 г. и 2016 г. и достигат 227 евро през 2017 г. При собствениците на жилище разходите са скочили с 53,1% през разглеждания период и достигат 170,2 евро през 2016 г. В доклада за бедни домакинства се считат тези със средни доходи под 60% от средния доход в страната. Делът на разходите за жилище в общите разходи на бедните домакинства у нас достига 65,2% при средно равнище в ЕС от едва 3,2% между 2010 и 2016 г. и е най-високият в съюза. За цялото население делът на разходите за жилище в общите разходи е 58,8% и отново е най-високият в ЕС. Между 2010 г. и 2016 г. месечните разходи за жилище на бедните домакинства са се повишили в три четвърти от страните членки на ЕС, показва докладът. Разходите за жилище включват наемите, изплащането на ипотечен кредит, разходите за съсобственост, местните данъци и разходите за вода и енергия (ток и газ). Най-отчетливо е повишаването на разходите при бедните домакинства, които живеят под наем – те са се увеличили в 24 страни членки, и в по-малка степен при домакинствата, които са собственици на жилището си – ръст е отчетен в 16 страни членки. Ръст на разходите над 20% е регистриран в почти половината от страните членки на ЕС, като след България се нареждат Великобритания с 45% и Португалия с 40%. Само в шест страни разходите за жилище са намалели, като спадът е най-голям в Хърватия (-29,8% до 193 евро). Месечните разходи за жилище на бедните домакинства са най-високи в Люксембург (615 евро) и в Дания (607 евро) при средно равнище в ЕС от 405,7 евро. Между 2010 и 2016 г. в 19 страни неравенството по отношение на разходите за жилище се е увеличило, като повишението е значително в седем от тях (Дания, Холандия, Португалия, Румъния, България, Германия и Унгария), констатират авторите на доклада. \r\n42,5% от домакинствата в България са живели в пренаселени жилища между 2010 и 2016 г., като делът им достига 51,1% при бедните домакинства при средно равнище в ЕС от съответно 16,8% и 29,8%. Все пак през разглеждания период броят на домакинствата в България, живеещи в пренаселени жилища, намалява съответно с 10,3% при общото население и 4,3% при бедните домакинства. През 2016 г. България е на първо място в ЕС по дял на домакинствата, които имат затруднение да поддържат адекватна температура в жилището си. Делът им достига 39,2% при общото население и скача до 61,9% при бедните домакинства при средно равнище в ЕС от съответно 8,7% и 21,1%. И в тук обаче е отчетен спад в периода 2010 г. - 2016 г. от съответно 41,1% при общото население и 25,7% при бедните домакинства. Между 2010 и 2016 г. разходите за жилище на младежите са нараснали във всички страни членки на ЕС, като най-голямо повишение отново е отчетено в България (+360%), следвана от Люксембург (+120%) и Португалия (+100%). 43% от младите европейци на възраст между 18 и 24 години, живеещи под прага на бедността, са полагали прекомерни усилия, за да покрият разходите си за жилище през 2016 г. В Гърция делът на бедните младежи, изпитващи затруднения да покрият разходите си за жилище, достига 90%, а в България той е 52%. „Жилището се превръща във все по-смазващо перо в разходите на европейските граждани с ниски доходи“, казва Сара Купшу, отговаряща за европейските проучвания във фондация \"Абе Пиер\".", "date": "2018.03.27", "title": "България на първо място в ЕС по ръст на разходите за жилище "}
{"url": "https://www.bgonair.bg/world/2018-03-27/kemerovo-izleze-na-protest-sled-tragediyata-v-mola", "text": "\r\n Стотици хора излязоха на спонтанен протест в руския град Кемeрово, където вчера огромен пожар в мол взе най-малко 64 жертви.  Протестиращите обвиняват властите в манипулация и укриване на информация за трагедията. Големият брой загинали се обяснява с пренебрегване на мерките за сигурност.  В Кемеровска област е обявен тридневен траур  \r\nСпоред президента на Русия Владимир Путин случилото се в търговския център е заради криминална немарливост и недоглеждане", "date": "2018.03.27", "title": "Кемерово излезе на протест след трагедията в мола"}
{"url": "https://www.bgonair.bg/denqt-on-air/2018-03-27/zapadat-se-obedini-sreshtu-rusiya-sled-sluchaya-skripal", "text": "\r\n . Така политическият анализатор Даниел Стойков коментира в студиото на \" \" скандалът, който се разрази след отравянето на бившия руски агент Сергей Скрипал и дъщеря му. Според него случаят \"Скрипал\" е част от поредицата конфронтации, които стават в последните 4 години, между Запада и Русия. \" \", уточни още анализаторът. По думите му санкциите, които бяха наложени на Русия от страна на ЕС и САЩ, не бяха толкова твърди и решителни, но сега положението е съвсем различно. \" \", допълни още той пред  . Стойков е категоричен, че Русия не е спечелила нищо от убийството на Скрипал, а точно обратното.", "date": "2018.03.27", "title": "Западът се обедини срещу Русия след случая \"Скрипал\""}
{"url": "https://www.bgonair.bg/world/2018-03-27/avstraliya-i-makedoniya-sashto-ne-pozhaliha-ruskite-diplomati", "text": "Австралия е поредната държава, която експулсира руски дипломати. Македония също се включи в безпрецедентната кампания от наказателни мерки срещу Русия. Вчера САЩ обявиха, че гонят 60 руски дипломати и да затворят консулството на Русия в Сиатъл.  Европейският съюз също отзова посланика си от Русия, а Полша извика руския посланик за обяснение.  Канада също обяви, че гони четирима руски дипломати. Великобритания вече експулсира 23-ма руски дипломати, обвинявайки ги, че са шпиони под прикритие, което накара Москва да отговори и изгони същия брой британски дипломати.", "date": "2018.03.27", "title": "Австралия и Македония също не пожалиха руските дипломати"}
{"url": "https://www.bgonair.bg/world/2018-03-27/lavina-zasipa-avtomobili-pod-elbrus", "text": "Огромно количество жълто-оранжев сняг затрупа коли на туристи, паркирани на паркинг в подножието на връх Елбрус в Кавказ.  Причината за необичайния цвят на лавината са пролетните ветрове от Сахара, които донесоха фин пустинен пясък.  Няма пострадали хора при свличането на снежната маса  в руския курорт, който се намира в подножието на върха. Затрупаните 15 леки коли са извадени от снега, който обаче нанесе леки щети на няколко заведения на паркинга.", "date": "2018.03.27", "title": "Лавина засипа автомобили под Елбрус"}
{"url": "https://www.bgonair.bg/bulgaria/2018-03-27/yaldaram-es-tryabva-da-kazhe-dali-shte-prieme-turtsiya-kato-palnopraven-chlen", "text": "Часове след срещата, остър тон от Анкара. Европейският съюз трябва да излезе с ясна позиция дали ще приемеТурция като пълноправен член, заяви премиерът Бинали Йълдъръм.  Турският народ не трябва да оставя \"ЕС да баламосва Турция“, заяви Йълдъръм пред депутати от управляващата в страната Партия на справедливостта и риторично попита - „ще продължи ли ЕС с нова визия, визия за разширение, инклузивна визия, или ще продължи, прибирайки се в черупката си“.  Турция не разглежда срещата във Варна с европейските лидери като знак за промяна на отношението спрямо Анкара, каза още Йълдъръм.", "date": "2018.03.27", "title": "Йълдъръм: ЕС трябва да каже дали ще приеме Турция като пълноправен член"}
{"url": "https://www.bgonair.bg/bulgaria/2018-03-27/stolichen-biznesmen-e-bil-ubit-kray-narechenski-bani", "text": "Столичен бизнесмен е бил убит снощи край Нареченски бани. Арестувани за убийството са съдружникът му Севдалин с прякор Тотото и синът му Марин.  Тялото на бизнесмена е открито в малък язовир по пътя за Пампорово. Севдалин и столичният бизнесмен били съдружници в крайпътно заведение. Предполага се, че финансови недоразумения са били в основата на обтегнатите отношения между двамата.  Снощи те се скарали, а след това се стигнало и до бой. Според хора от селото, Севдалин и Марин са се разправили с жертвата, а след това решили да прикрият престъплението, като са изхвърлили тялото в язовира по пътя за Хвойна.  По тялото му има много прорезни рани. Полицията в Асневоград работи по случая.", "date": "2018.03.27", "title": "Столичен бизнесмен е бил убит край Нареченски бани"}
{"url": "https://www.bgonair.bg/world/2018-03-27/razprostranyavash-falshiva-novina-v-malayziya-solena-globa-i-10-godini-zatvor", "text": "Солени глоби и до 10 години затвор за разпространението на фалшиви новини. Това предвижда нов законопроект, внесен в парламента от премиера на Малайзия Наджиб Разак. Текстът, който криминализира разпространението на невярна информация, предизвика безпокойство за медийната свобода в азиатската държава преди тазгодишните парламентарни избори.  Премиерът Наджиб Разак пък е замесен в корупционен скандал за милиарди долари. Правозащитници се опасяват, че целта на новата законодателна инициатива е да криминализира новинарски материали за евентуални провинения на хора от правителството и критичните към властта мнения.", "date": "2018.03.27", "title": "Разпространяваш фалшива новина в Малайзия - солена глоба и 10 години затвор"}
{"url": "https://www.bgonair.bg/bulgaria/2018-03-27/sluzhbite-trenirat-za-bedstveni-situatsii-s-nov-simulatoren-softuer", "text": "\r\n Специално учение ще тества реакциите на спасителните екипи при бедствия и аварии в столицата. Чрез софтуер се проиграват сценарии като наводнения и земетресения.  Идеята е чрез различни симулации да се подобри работата в кризисни ситуации. Две програми проследяват до колко е приложим планът за действие при бедствия и аварии в София. Идеята е в бъдеще учението да бъде полезно и в други райони на страната. Целта е при бедствие всеки да знае каква е неговата конкретна задача, за се елиминират моментите на паника. След проверката на щаба стана ясно, че опасност от наводнения няма. До края на годината плановете за защита при бедствия и аварии на всяка област у нас ще бъдат проверени.", "date": "2018.03.27", "title": "Службите тренират за бедствени ситуации с нов симулаторен софтуер"}
{"url": "https://www.bgonair.bg/bulgaria/2018-03-27/nyama-klimatik-nyama-i-kartini-kvadrat-500-se-vazstanovyava", "text": "Националната галерия \"Квадрат 500\" все още се възстановява от тежката зима, която повреди вентилационната ѝ система през изминалата година.  Заради студената зима и амплитудите климатичната система е спряла да работи и не дава нужните условия за съхранение на ценните платна.  Така няколко творения бяха повредени. Недостигат финансови средства обаче за довършване на ремонта.", "date": "2018.03.27", "title": "Няма климатик – няма и картини… \"Квадрат 500\" се възстановява"}
{"url": "https://www.bgonair.bg/denqt-on-air/2018-03-27/zhitelite-na-elin-pelin-kazaha-ne-na-dobiva-na-kvartsov-pyasak-tvardi-kmetat", "text": "\r\n Така кметът на община Елин Пелин доц. Ивайло Симеонов коментира в \" \" протестите на жителите на община Елин Пелин против готвения добив на кварцов пясък в близост до населеното място. Концесионерът \"Ватия Холдинг\" предвижда да добива 80 хиляди тона кварцов пясък на площ от 67 декара в землището. Според кмета обаче добивът на кварцов пясък крие доста опасности, свързани със здравето на жителите и екологията в региона. \" \", твърди още градоначалникът. Той обясни, че концесионерът няма документите, с които да влезе и да добива кварцов пясък, включително и задължителната оценка за въздействие върху околната среда (ОВОС). \" \", уточни Симеонов пред  . Кметът е сигурен, че институциите няма да разрешат добива, но все пак ако това се случи, жителите ще отстояват до последно своите искания чрез протести.", "date": "2018.03.27", "title": "Жителите на Елин Пелин казаха \"не\" на добива на кварцов пясък, твърди кметът"}
{"url": "https://www.bgonair.bg/denqt-on-air/2018-03-27/prestrukturirat-pirogov-no-ima-li-bezstopanstvenost", "text": "\r\n Министерството на здравеопазването наложи на болницата \"Пирогов\" оздравителен план, който включва сливане на отделения и клиники с цел намаляване на разходите.  \"Парите, които се събират за здравеопазване и достигат до Здравната каса са сравнително малко, за да откликнат на нашите желания. Ние искаме нещо прекрасно, но нямаме средства да го постигнем“, посочи бившият директор на болницата доц. Спас Спасков. По думите му в студиото на \"Денят ON AIR\" в момента държавата започва да гради стратегическа линия и вкарва ясни правила, които са свързани с държавните механизми в големите болници. \"Общинските болници задлъжняват, защото не могат да имат достатъчен оборот. За да не задлъжнеят, те трябва да имат над 40 000 пациенти, ако паднат под този праг - закъсват. Това може да се реши, ако различните общински болници станат специализирани и си подават ръка\", категоричен бе доц. Спасков пред Bulgaria ON AIR. За финал на разговора медикът подчерта, че в \"Пирогов\" реално няма безстопанственост, тъй като в държавните структури приходите и разходите се следят изключително стриктно.  \"Не става въпрос дали директорът си записва нещо в някакво тефтерче. Има цели отдели, които следят това. Сега имаме голям екип от финансисти, който трябва да изготви баланса\", обобщи гостът. ", "date": "2018.03.27", "title": "Преструктурират \"Пирогов\", но има ли безстопанственост?"}
{"url": "https://www.bgonair.bg/bulgaria/2018-03-27/bsp-nedovolni-ot-sreshtata-es-turtsiya-iskat-razkrivane-na-stenogramata", "text": "Искаме стенограмата от разговорите във Варна с Ердоган, настоя Корнелия Нинова на пресконференция в Пазарджик, след изнесеното заседание на Изпълнителното бюро на партията във връзка със срещата във Варна - ЕС–Турция. Лидерът на БСП посочи, че няма конкретен резултат и напредък по нито един от спорните въпроси след проведената среща, предаде  . \"Нито по спора с Гърция, нито по отношение на конкретно решение за присъединяването на Турция към ЕС, нито по въпроса за облекчаването на визите за турски граждани за ЕС. По нищо не се отбеляза съществен напредък. В тази връзка продължаваме да поставяме въпросите за българския национален интерес. Позицията - България е домакин на среща между две страни - Европа и Турция, ние не я приемаме, защото България е Европа, ние сме в ЕС\", посочи тя. Нинова заяви още, че премиерът Борисов \"не може да ни поставя в трета независима позиция, която просто наблюдава процеса\" и че след като е поставен въпросът за изказването на Ердоган, според когото душевните граници на Турция се простират до Кърджали, не се разбира какъв е отговорът. \"Има ли категоричен отговор и поставено ли е категорично това изявление и редица други като неприемливо, провокативно и като провокация към националния суверенитет и националния интерес на България\", попита \"червената\" лидерка. Според нея, за да стане публично всичко, което се е говорило и за да го разбере българският народ, БСП иска стенограма от тези разговори с ясни и категорични позиции. По отношение на въпроса с тракийските бежанци, Нинова посочи, че това не е въпрос на двустранни отношения. Тя припомни, че ЕП приема резолюция, в която се казва, че Европа се ангажира този въпрос да бъде поставен двустранно между България и Турция.", "date": "2018.03.27", "title": "БСП недоволни от срещата ЕС-Турция, искат разкриване на стенограмата"}
{"url": "https://www.bgonair.bg/bulgaria/2018-03-27/edinni-v-mnogoobrazieto-vrachvat-nagradite-ikar", "text": "Тази вечер връчват наградите \"Икар\". В годината на първото българско европредседателство наградите се провеждат под мотото на Европейския съюз \"Единни в многообразието\". 27 март е и Световен ден на театъра. От 44 години на този ден Съюзът на артистите в България организира връчването на награди за сценично изкуство.  И този път обаче събитието не мина без скандал. В знак на протест Васил Михайлов отказа наградата \"Икар\" \"за изключителен принос към българския театър\". \"Няма да взема тази награда! Това е моят малък протест за всичко онова, което става и не се случва в театъра\", обяви по-рано артистът.", "date": "2018.03.27", "title": "\"Единни в многообразието\" - връчват наградите \"Икар\""}
{"url": "https://www.bgonair.bg/sutreshen-blok/2018-03-27/poligona-na-protest-sreshtu-zastroyavaneto-shte-ni-otnemat-vazduha-i-slantseto", "text": "\r\n Протест против поредното застрояване в кв. \"Полигона\" в София. Инициаторите се организираха във Facebook и заявяват, че този път строежът ще е върху съществуващ паркинг и зелени площи. По думите им сградата е проектирана почти върху детска площадка.   \"Има изграден паркинг откакто са тези сгради от 36 години, зелени площи и детска площадка. Предвижда се новата сграда да е на 10 метра от нашите сгради - ще ни отнеме въздуха и слънцето\", каза протестиращият Мирослав Христов пред репортер на  . Предвидената нова сграда ще попречи на паркирането и ще доведе до пренаселеност на квартала, категорични са хората. Освен живущите, тук паркират хората от мола и административните сгради, сподели друг протестиращ. \"Ще съсипят детската площадка, няма къде да играят децата. Аз няма къде да паркирам, няма тротоари, където жена ми да бута количката. Самият строеж ще създаде още повече проблеми\", настоя млад мъж от квартала в  Зам.-кметът на район \"Младост\" Биляна Петрова показа проекта с предвидени за строеж две сгради от по 7-8 етажа и уточни, че заповедта идва от Столичната община.  \"Изключително близо са сградите. Проблем е, че за старите блокове няма предвидени паркоместа\", призна тя. Община Младост ще преговаря със собствениците и ще им предложи да се преместят на друго място, стана ясно още от думите ѝ. \"Жива верига ще правим, ако трябва ще спрем \"Цариградско шосе\". Няма да допуснем да има сграда\", закани се живуща в квартала.  ", "date": "2018.03.27", "title": "\"Полигона\" на протест срещу застрояването: Ще ни отнемат въздуха и слънцето!"}
{"url": "https://www.bgonair.bg/bulgaria/2018-03-27/zhena-zabi-kolata-si-v-mantinela-kray-asenovgrad", "text": "Тежка катастрофа е станала на изхода на Асеновград. Автомобил се вряза с висока скорост в мантинела, която отделя пътното платно от отводнителен канал.  След удара, колата спира буквално на сантиметри от ръба. При инцидента са пострадали жена и 10 годишното й дете.  Те са транспортирани в болница, жената е пострадала по-тежко.", "date": "2018.03.27", "title": "Жена заби колата си в мантинела край Асеновград"}
{"url": "https://www.bgonair.bg/sutreshen-blok/2018-03-27/prokuraturata-se-zaema-s-zhestokiya-sluchay-na-izmrelite-ot-glad-kone", "text": "\r\n Прокуратурата се захваща с тежкия случай на десетки измрели от глад коне в Осоговската планина. Оставените без грижи и подслон животни от техния собственик бяха открити от случайно преминаващи туристи. Притекли се на помощ доброволци пък пуснаха шокиращи кадри в социалните мрежи. \"Подобно безхаберно отношение към живо същество не може да бъде опавдано или защитено по абсолютно никакъв начин\", отсече в студиото на   журналистът и собственик на кон Лияна Панделиева. По думите ѝ примитивните породи коне нямат проблем да живеят навън при ниски температури, но тяхното оцеляване зависи от човека, подсигурявайки им храна. Пред   собственикът на конна база Здравко Лесичков бе категоричен, че в случая става въпрос за \"пълна ампутация на човешки качества\". \"Картината е ужасяваща - представете си как тези животни, треперещи от студ, гладни, започват да падат един по един в снега... Не мога да нарека \"човек\" някой, който получава субсидия за отглеждането им и ги оставя да умрат в планината. Мерки е трябвало да бъдат взети още през месец ноември със започването на зимния сезон. Изглежда обаче интерес за собственика са представлявали единствено парите\", коментира още той. Субсидиите са \"ракът на обществото\", смята експертът по политически PR Соня Момчилова, позовавайки се на думите на Бепе Грило - лидер на италианското движение \"Пет звезди\". \"Това е най-развращаващият път за всяка икономика. За съжаление хората скъсахме връзката със земята, станахме бездушни. Не може да не обичаш животните и да нямаш отношение към тях, да обработваш пшеницата с отровни пестициди, забранени в цял свят, които правят хляба ни опасен за живота\", подчерта Момчилова. И тримата гости в студиото на Златимир Йочев и Лора Инджова бяха категорични, че собственикът на конете трябва да понесе съответното наказание и се надяват компетентните институции да се заемат със случая.", "date": "2018.03.27", "title": "Прокуратурата се заема с жестокия случай на измрелите от глад коне"}
{"url": "https://www.bgonair.bg/sutreshen-blok/2018-03-27/sled-sreshtata-vav-varna-kazano-e-vsichko-no-nishto-ne-e-postignato", "text": "\r\n След историческата лидерска среща между Турция и Европейския съюз във Варна, участниците направиха своите изказвания. На дипломатически език обаче те означават, че са казани всички аргументи от двете страни, но нищо не е постигнато. Така разтълкува срещата във Варна и изявленията на участниците в нея журналистът Асен Агов. По думите му единственото решено нещо е споразумението за бежанците в Турция и средствата, които Европейския съюз ще дава на южните ни съседи.  \"Българското председателство се оказа неочакван за мнозина успех, защото никое не е било с толкова амбициозна програма в един толкова натоварен с проблеми район\", отбеляза в студиото на   Асен Агов. Той беше категоричен още, че срещата беше наречена \"Лидерска\", за да бъдат занижени очакванията, но сега България трябва да капитализира този успех. Колегата му Илхан Андай пък определи изказванията на лидерите след срещата във Варна, като \"красиви\" и каза, че по-силно би било да се коментират дела. \"Аз очаквам по-силен изказ на Ердоган на първа среща с избиратели в Турция. Тогава ще разберем какви са му били целите за тази среща и дали отчита, че е постигнал успех\", обясни Андай пред  . Журналистът беше категоричен, че нашата страна печели преди и след знаковата среща във Варна и турският президент вече е длъжник на България. Илхан Андай обаче също, като Асен Агов сподели, че риториката на Ердоган от Варна ще е различна с тази, която ще присъства на първия многохиляден митинг в Турция. Агов пък каза също, че БСП и президентът Румен Радев са прекалили с тематиката за тракийските бежанци и настояването Бойко Борисов да постави въпроса пред турския президент. От своя страна пък Андай обясни, че диалогът между Бойко Борисов и Румен Радев върви много интересно, защото премиерът отговаря на всички въпроси, които са зададени от президента. ", "date": "2018.03.27", "title": "След срещата във Варна: Казано е всичко, но нищо не е постигнато"}
{"url": "https://www.bgonair.bg/reportazhi/2018-03-27/hubavi-dumi-no-bez-realni-dela-ravnosmetkata-sled-sreshtata-vav-varna", "text": "\r\n Дипломатическият език винаги звучи добре, но често остава скрити послания. Какво разбрахме от срещата във Варна и дали зад хубавите думи останаха горчиви чувства? Хубави думи, но без реални дела. Така видяха резултата от лидерската среща между Турция и Европейския съюз във Варна анализаторите и се хванаха за една основна фраза, използвана от всички участници – \"конструктивен диалог“. Искреността на думите на турския президент Реджеп Ердоган също остава под въпрос. Поне до първата му изява на негова земя пред избиратели. Според Илхан Андай там той ще демонстрира съвсем друг език и ще направи съвсем различен прочит. Едно е ясно обаче – основното послание на Турция от срещата е желанието да придвижи членството си в Европейския съюз, но Ердоган използва темата за вътрешта употреба. За нас основен остава въпросът изигра ли България добре ролята си на балансьор. Критично се изказа шефът на президентския кабинет Иво Христов. Той сравни срещата във Варна с Мюхенското споразумение от 1938 година, с което част от Чехословакия се дава на Германия. Ердоган разшири амбициите си чак до Руанда, Афганистан и Йерусалим.  Жан-Клод Чембърлейн подкрепи турската намеса в Сирия, стига да се осъществявала в \"съответствие с международното право\", а то повелява \"ненамеса\". Туск се потеше. Борисов се опита да ни пробута поредния си менте \"триумф\".  В ГЕРБ очаквано заваляха аплодисменти. Бившият председател на парламента Димитър Главчев сподели приятелската снимка на края на срещата.", "date": "2018.03.27", "title": "Хубави думи, но без реални дела - равносметката след срещата във Варна"}
{"url": "https://www.bgonair.bg/bulgaria/2018-03-27/tselta-na-obrazovatelniya-ministar-uchitelskata-zaplata-da-stane-1500-leva", "text": "Допълнителни стипендии в университетите, увеличаване на приема на бъдещи педагози, назначаване на повече млади хора в училищата и по-големи заплати за учителите.  Тези приоритети посочи министърът на образованието и науката Красимир Вълчев на международната конференция \"Подкрепа за младите учители като инструмент за качествено образование - привличане, набиране и подготовка на ефективни млади учители в образованието\". Форумът е част от календара на Българското председателство на Съвета на ЕС. В момента минималната основна заплата за длъжностите \"Младши учител\" и \"Учител\" е 760 лева. Предвижда се при евентуални следващи стъпки нагоре при бюджетите за 2019, 2020 и 2021 г., тя да достигне над 1250 лева, а средната заплата в образованието ще бъде над 1500 лева. \"Важното е като държава да поддържаме учителските заплати над средните за страната, това е ключово в дългосрочен план, за да мотивираме повече млади хора да станат учители\", коментира министър Вълчев. Има малко увеличение на студентите в професионалното направление \"Педагогика\", но за съжаление, все още има намаление на студентите в професионалното направление \"Педагогика на обучението по...\", каза още министърът.  Особено тревожен е недостигът на учители по физика, математика и по някои други учебни дисциплини, стана ясно още от думите му. Четете повече в ", "date": "2018.03.27", "title": "Целта на образователния министър: Учителската заплата да стане 1500 лева"}
{"url": "https://www.bgonair.bg/bulgaria/2018-03-27/nishto-novo-loshoto-vreme-aktivizira-reditsa-svlachishta", "text": "Заради лошото време на редица места у нас се активизираха нови свлачища. На пътя между Рудозем и Смолян движението е отклонено в една лента заради свличане на земни маси. Засега разчистването там е невъзможно, тъй като има опасност процесът да се засили. Скали паднаха и на пътя между Смолян и село Вехтино. Срутището затруднява движението между селата по главния път към Ардино.  И двете свлачища са в района на голямото срутище край село Тикале, заради което 11 села вече няколко седмици са без бърз достъп до Смолян.  Междувременно паднали скали наложиха ограничения и по пътя между Малко Търново и Граматиково. От Агенция \"Пътна инфраструктура\" предупреждават, че преминаването оттам трябва да става с повишено внимание. Навсякъде участъците са сигнализирани със знаци.", "date": "2018.03.27", "title": "Нищо ново: Лошото време активизира редица свлачища"}
{"url": "https://www.bgonair.bg/bulgaria/2018-03-27/razsledvat-sobstvenika-na-izmirashtite-kone-za-zloupotreba-sas-subsidii", "text": "Собственикът на изоставените коне в Осоговската планина ще бъде разследван за злоупотреба с евросубсидии.  Петър Пищалов е получил близо 35 хиляди лева от 2013 г. досега срещу задължението да се грижи за конете. Срещу мъжа вече се води разследване за насилие срещу гръбначни животни и причинена смърт. Заплашва го от една до три години затвор. Умиращите от глад и студ коне бяха открити в Осоговската планина преди дни от случайно преминаващи туристи, а притекли се на помощ доброволци пуснаха тежки кадри в социалните мрежи.  От близо 100 коне, 30 са открити мъртви. Доброволци успяха да качат с няколко скутера храна на оцелелите животни. Някои от животните са на крачка от смъртта. Акцията обаче се затруднява от тежките условия в планината.", "date": "2018.03.27", "title": "Разследват собственика на измиращите коне за злоупотреба със субсидии"}
{"url": "https://www.bgonair.bg/bulgaria/2018-03-27/gdbop-i-sp-lovyat-korumpirani-danachni-iz-stranata", "text": "\r\n Специализираната прокуратура и ГДБОП започнаха антикорупционна акция срещу данъчни инспектори в три града у нас - София, Рила и Ботевград. Информацията, което е постъпила в полицията преди половин година е, че група от данъчни инспектори извършват корупционни практики.  Те изнудвали бизнесмени за подкупи, за да не бъдат проверявани фирмите им. Вече са арестувани над 20 данъчни, което е 20% от състава на дирекцията, която е проверява в момента.  Засега не се споменава коя е дирекцията, но акцията продължава, предаде репортерът на Bulgaria ON AIR Миглена Георгиева. ", "date": "2018.03.27", "title": "ГДБОП и СП ловят корумпирани данъчни из страната!"}
{"url": "https://www.bgonair.bg/bulgaria/2018-03-27/zalyaha-zhena-s-kiselina-v-tsentara-na-sofiya", "text": "\r\n Заляха 36-годишна жена с киселина в центъра на София.  Тя е била нападната пред заведението, в което работи.  Сигнал за инцидента е подаден на телефон 112 около 21.30 часа, след което тя е откарана в \"Пирогов\". Оттам съобщават, че състоянието ѝ е много тежко, тъй като е получила 24% изгаряния по лицето и тялото. Предстои да се направи нова оценка на състоянието ѝ и да се прецени кога могат да бъдат извършени необходимите интервенции, съобщи за   говорителят на \"Пирогов\" Мария Пойразова. Специалистите от лечебното заведение съобщиха още, че чакат консултация с офталмолог, за да разберат дали ще може да бъде спасено зрението ѝ.  Мотивите и извършителят все още не са ясни.  Това, което до момента се знае е, че жената е шеф на сладкарски цех. Омъжена е и има 15-годишно дете. \r\n  ", "date": "2018.03.27", "title": "Заляха с киселина жена в центъра на София"}
{"url": "https://www.bgonair.bg/sutreshen-blok/2018-03-27/i-dnes-ostava-hladno-i-dazhdovno-chetvartak-i-petak-shte-zamirishe-na-prolet", "text": "\r\n Днес преди обяд ще вали в Западна България, а след това дъждът ще се премести в Източна. Валежите ще са краткотрайни, но остава неприятно студено за това време на годината. Няма да има силен вятър над страната, но нов циклон създава поредните неприятности с мрачно време и превалявания. Утре постепенно слънцето ще завладее западната половина на страната, а в четвъртък и петък ще го видим в пълния му блясък, обясни синоптикът на Bulgaria ON AIR Симеон Матев. \"Ще ни се стори, че пролетта наистина е дошла\", отбеляза той в \"България сутрин\". Утре ще бъде мрачно над Южна и Източна България, но тенденцията е към повишаване на температурите. В петък те ще бъдат между 15 и 20 градуса, а в събота ще е още по-топло. В неделя на Цветница ни очакват нови превалявания и по-хладно време, но от понеделник ще се радваме на ново затопляне, стана ясно още от прогнозата на синоптика.  ", "date": "2018.03.27", "title": "И днес остава хладно и дъждовно, в четвъртък и петък ще замирише на пролет"}
{"url": "https://www.bgonair.bg/sutreshen-blok/2018-03-27/balgarskiyat-hlyab-bil-s-dosta-komprometirano-kachestvo", "text": "\r\n \"Българският хляб, който се предлага на доста достъпна цена, е с доста компрометирано качество\", каза в студиото на   експертът по хранене Яна Данаилова. Според нея най-здравословен е хлябът, който е приготвен от пълнозърнесто, лимецово или ръжено брашно, направен с вода и квас без мая.  \"Белият хляб води до покачване на кръвната захар при редовна консумация. Прекалената консумация на бял хляб може да доведе до натрупване на излишна телесна маса, което пък от своя страна може да доведе до отключване на сериозни заболявания\", категорична беше Данаилова пред  Молекулярният биолог д-р Сергей Иванов обаче не се съгласи с това, че хлябът, независимо бял или черен, е причина за заболявания. \"Няма никакви изследвания, че хлябът води до ракови заболявания. Това са абсолютни легенди\", категоричен беше д-р Иванов в ефира на  . Биологът обаче беше категоричен и по друг въпрос.  \"Ние не знаем какво се съдържа в хляба на официално регистрираните и на нерегистрираните производители\", каза пред   той. По думите му у нас няма действаща програма за контрол и методи за изследвания. Статистиката показва, че 8 от 10 хляба на практика са без установено качество и състав. Регистрирането им в Агенцията по храните не е задължително. Николай Кайджиев, който е собственик на пекарна само от няколко месеца пък каза, че е трябвало да се регистрира към Агенцията по храните и не знае как други търговци избягват това. Кайджиев каза също, че вредата на глутена в хляба е мит, защото той вреди само на хора, които имат дефекти и заболявания в своята имунна система.", "date": "2018.03.27", "title": "Българският хляб бил с доста компрометирано качество"}
