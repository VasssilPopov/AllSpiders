{"url": "https://www.bgonair.bg/world/2019-04-13/grigor-dimitrov-zapochva-sreshtu-italianets-na-turnira-v-monte-karlo", "text": "Григор Димитров може да си осигури двубой срещу Краля на клея и 11-кратен шампион Рафаел Надал в Монте Карло. Това може да стане в третия кръг на \"Мастърс\" турнира.  Жребият отреди на Гришо да открие сезона на клей със сблъсък срещу италианеца Матео Беретини в първия кръг, който започва на 14 април. Двамата ще играят за първи път един срещу друг на ниво АТР, а ако успее да надделее, Димитров ще срещне победителя от двойката Денис Шаповалов - Ян-Ленард Щруф във втория кръг. Рафаел Надал почива по право в първия кръг като втори поставен в основната схема, а в в първата си среща от надпреварата най-популярният испански тенисист ще се изправи срещу своя сънародник Роберто Баутиста Агут или австралиеца Джон Милман. Харесайте и страницата ни във Facebook ", "date": "2019.04.13", "title": "Григор Димитров започва срещу италианец на турнира в Монте Карло"}
{"url": "https://www.bgonair.bg/world/2019-04-13/london-strelba-kray-posolstvoto-na-ukrayna", "text": "Стрелба край посолството на Украйна в Лондон. Полицията отцепи част от дипломатическия квартал \"Холанд Парк\", в западната част на града. Преди това органите на реда са произвели няколко изстрела, след като кола се блъска в автомобила на посолството. От дипломатическата служба описаха случката като преднамерено нападение срещу паркираната пред посолството кола на посланика. Извършителят е задържан. Мотивите му не са ясни. Инцидентът не се разглежда като терористично нападение. Няма пострадали дипломати. Харесайте и страницата ни във Facebook ", "date": "2019.04.13", "title": "Лондон: Стрелба край посолството на Украйна"}
{"url": "https://www.bgonair.bg/world/2019-04-13/belgrad-ochakva-nay-masoviya-protest-sreshtu-prezidenta-vuchich", "text": "Протести се очакват и в съседна Сърбия. Най-масовият от всички досега протести срещу управляващите се очаква да се проведе тази вечер в Белград. Той е организиран от опозиционния Съюз за Сърбия и се очаква с него или да се сложи край на продължаващите четири месеца протести или да се стигне до нова вълна на недоволство срещу президента Александър Вучич и цялата политическа система. То беше породено от насилието над журналисти. След изказване на Вучич, че дори демонстрантите да са пет милиона, няма да им обърне внимание, те създадоха едноименно движение, а част от опозицията застана зад него. Всяка събота хиляди сърби в много градове се събират с различни искания, от икономически промени до оставката на президента. Харесайте и страницата ни във Facebook ", "date": "2019.04.13", "title": "Белград очаква най-масовия протест срещу президента Вучич"}
{"url": "https://www.bgonair.bg/bulgaria/2019-04-13/antani-ivanov-si-garantira-uchastie-na-olimpiyskite-igri-tokio-2020", "text": "\r\n Антъни Иванов покри норматив \"А\" за участие на Олимпийските игри в Токио през 2020 година. На силен турнир в САЩ най-добрият български плувец спечели златен медал в дисциплина 200 метра бътерфлай, с което си гарантира участието на олимпиадата. Времето естествено му гарантира участие и на световното първенство в Южна Корея през лятото, за което преди това покри норматив на 100 метра бътерфлай. То ще е четвъртото му на голям басейн. Харесайте и страницата ни във Facebook ", "date": "2019.04.13", "title": "Антъни Иванов си гарантира участие на Олимпийските игри Токио 2020"}
{"url": "https://www.bgonair.bg/world/2019-04-13/mazh-opita-da-se-samozapali-pred-beliya-dom", "text": "\r\n Мъж опита да се самозапали пред Белия дом. Той бил в електрическа инвалидна количка и запалил якето си. Силите за сигурност реагирали бързо и потушили пламъците. Мъжът е прегледан и настанен в болница. Засега мотивите му не са ясни. Районът беше отцепен. Полицейското присъствие около Белия дом е засилено. Според говорител на Тайните служби няма заплаха за сигурността на американския президент Доналд Тръмп. \"Стоях на пейка в парка край Белия дом, когато чувам, че тайните служби казват на човек - Спри, недей. Обръщам се и виждам малко пламъци. Сакото на мъжа гореше. Агентите обаче бързо го изгасиха. Те започнаха да събират раници и всичко останало, неща, които не гърмяха и не изглеждаха да са бомби\", разказа очевидец на случилото се. Харесайте и страницата ни във Facebook ", "date": "2019.04.13", "title": "Мъж опита да се самозапали пред Белия дом"}
{"url": "https://www.bgonair.bg/world/2019-04-13/dve-zhilishtni-sgradi-se-srutiha-v-rio-de-zhaneyro-pone-petima-sa-zaginali", "text": "\r\n Най-малко петима души загинаха, 9 са ранени, а 13 са в неизвестност след срутване на две жилищни сгради в Рио де Жанейро. Инцидентът е станал в един от бедните квартали на града. Полицаи и пожарникари са евакуирали хората от съседните сгради заради опасения от нови срутвания. Очевидец разказа, че е чул силен шум, а синът му е видял през прозореца, че отсрещната сграда се е срутила.  Според местните власти сградите са били построени без разрешително, а опитите да бъдат разрушени били спрени от съда. Смята се, че в града има около 60 жилищни сгради без официални разрешителни за строителство и продажби. Трагедията се случва само няколко дни след проливните дъждове, които нанесоха сериозни щети и отнеха живота на 10 души. Харесайте и страницата ни във Facebook ", "date": "2019.04.13", "title": "Две жилищни сгради се срутиха в Рио де Жанейро, поне петима са загинали"}
{"url": "https://www.bgonair.bg/bulgaria/2019-04-13/nap-pogva-nereglamentiranite-prevozvachi-mezhdu-sofiya-i-pernik", "text": "След като стана ясно, че данъчни са се маскирали като танцьори на народна музика в операция \"Хоро\", а други са попаднали на нудистки круиз, ето че идва време за нова дегизировка. Този път целта е да стане ясно дали има нерегламентирани превози между София и Перник. Инспектори са разкрили, че шофьори с леки коли превозват хора на цената на автобусен билет - 3 лева. Желаещите се качвали от спирки на градския транспорт през определено време, информира  . \r\n  \r\nАко бъде хванат шофьор, който незаконно вози пътници, ще му бъде наложена глоба от 500 лв., а превозното средство ще бъде запечатано за срок от 30 дни, уточняват от НАП. В приходната агенция има сигнали за над 100 превозни средства, които осъществяват нерегламентиран превоз в страната и чужбина без да отчитат приходите си. Преди няколко дни инспектори на агенцията погнаха и собственици на микробуси в Кърджали, които возят нелегално хора в Западна Европа. Ще бъдат проверявани и доходите им дали съответстват на декларираните. Харесайте и страницата ни във Facebook ", "date": "2019.04.13", "title": "НАП погва нерегламентираните превозвачи между София и Перник"}
{"url": "https://www.bgonair.bg/reportazhi/2019-04-13/zhiteli-i-sportisti-shte-chistyat-pancharevskoto-ezero", "text": "\r\n Жители на район Панчарево и спортистите, които тренират на гребната база, ще чистят брега и водите на Панчаревското езеро. Мръсотията около и в язовира създава проблеми на гребците и е опасна за практикуващите водни спортове там.  Средната дължина на езерото е три километра, но заради затлачването спортна дейност може да се упражнява само на една трета от него. Последното почистване от наслагванията по дъното е направено преди близо 40 години, за да се подготви язовира за Световното първенство по кану-каяк. Липса на проект и съгласуване на институциите пречат да се направи договор с фирма за почистването на водоема, обясни Веселка Нинова, управител на \"Напоителни системи\" - София.  Жителите на Панчарево, Кокаляне и Бистрица постоянно протестират и срещу липсата на канализация. Всъщност това е другата основна причина за замърсяване на езерото. Целият филм   гледайте тази вечер от  . Харесайте и страницата ни във Facebook ", "date": "2019.04.13", "title": "Жители и спортисти ще чистят Панчаревското езеро"}
{"url": "https://www.bgonair.bg/bulgaria/2019-04-13/1000-lv-garantsiya-i-svoboda-za-sobstvenichkata-na-kuchetata-nahapali-detsa-v-zheleznitsa", "text": "Срещу парична гаранция от 1000 лева съдът пусна собственичката на ротвайлерите, които нахапаха три деца и дядо им в Железница. Полина Шишманова отказа да говори за случилото се, а пред съда каза единствено, че съжалява и не спира да мисли за пострадалите. Прокуратурата поиска Шишманова да остане в ареста, но съдът избра по-лека мярка за неотклонение, защото обвиняемата не е осъждана до момента. Стана ясно, че в деня, в който са изчезнали, ротвайлерите са убили съседско куче. Шишманова твърди, че кучетата са откраднати, а съсед свидетелствал, че в същия ден мъжът ѝ уверил, че се е погрижил и кучетата вече ги няма. Съдът допуска, че ротвайлерите може и да са пуснати от собствениците си. Ако бъде призната за виновна Шишманова може да получи до 3 години затвор. Харесайте и страницата ни във Facebook ", "date": "2019.04.13", "title": "1000 лв. гаранция и свобода за собственичката на кучетата, нахапали деца в Железница"}
{"url": "https://www.bgonair.bg/bulgaria/2019-04-13/sobstvenikat-na-kuchetata-koito-nahapaha-detsa-se-izpravya-pred-sada", "text": "Съдът се очаква да гледа днес мярка за неотклонение на собственичката на двата ротвайлера, нападнали три деца и дядо им преди няколко дни в Железница. Тя беше задържана за 72 часа заедно със 17-годишния си син. Той обаче беше освободен и се намира под надзора на детска педагогическа стая. Все още не е ясно как кучетата са стигнали от столичния квартал \"Симеоново\", където живее семейството, до село Железница, където животните са се разхождали безпризорни. Пострадалите деца са в \"Пирогов\", а ако вината на задържаната за инцидента бъде доказана, тя може да получи до три години затвор. Харесайте и страницата ни във Facebook ", "date": "2019.04.13", "title": "Собственикът на кучетата, които нахапаха деца, се изправя пред съда"}
{"url": "https://www.bgonair.bg/reportazhi/2019-04-13/garmen-protestira-zaradi-loshite-patishta-horata-zaplashvat-s-patni-blokadi", "text": "\r\n Жители на Гърмен излязоха на протест заради лошото състояние на пътната мрежа. Те заплашват и с блокади, ако заради дупките в района продължават да стават катастрофи, а колите им често трябва да се ремонтират. Проблемът с дупките по пътищата в община Гърмен е от години. Досега са правени само козметични ремонти, които издържат по няколко месеца. Въпреки разбитите пътища трафикът за Огняново и Гърмен е изключително натоварен, тъй като става въпрос за туристически селища с много балнео и спа-хотели.  Кметът на общината Минка Капитанова е сезирала Областното пътно управление, тъй като отсечката е включена в националната мрежа за винетни такси. От там са върнали отговор, че пътят ще бъде частично ремонтиран през месец май.  Хората от Гърмен обаче, не вярват на обещания и настояват отсечката да се асфалтира изцяло. Те категорично заявиха, че ще продължат да протестират, като заплашиха и с блокада на пътя.  Харесайте и страницата ни във Facebook ", "date": "2019.04.13", "title": "Гърмен протестира заради лошите пътища. Хората заплашват с пътни блокади"}
{"url": "https://www.bgonair.bg/reportazhi/2019-04-13/kyustendilskoto-selo-razhdavitsa-se-vdiga-na-protest-sreshtu-mina", "text": "\r\n Жителите на кюстендилското село Раждавица готвят протест, ако бъде разрешен строежът на мина край населеното място. Такова заявление вече е постъпило от канадска фирма, а местните се страхуват, че това ще доведе до замърсяване на природата. Според еколози, канадската фирма иска да проучва за злато в района. Жителите на Раждавица и околните села обаче смятат, че това ще предизвика екокатастрофа и унищожаване на овощните градини.  Кметът на селото разказва, че през 70- те години на миналия век вече е правено проучване и в района е намерен уран. И призовава да се запази уникалната природа.  В района се намира и Скакавишкия водопад. Хората от селото се опасяват, че и водата в региона може да изчезне, като почнат да се правят взривовете.  Преди няколко месеца канадска фирма получи разрешение за проучване за злато край село Злогош, което също предизвика протести в Кюстендилско. Харесайте и страницата ни във Facebook ", "date": "2019.04.13", "title": "Кюстендилското село Раждавица се вдига на протест срещу мина"}
{"url": "https://www.bgonair.bg/bulgaria/2019-04-13/plevneliev-ot-chuzhdi-sluzhbi-nauchih-che-rusiya-stoi-zad-kiberatakata-prez-2015", "text": "\r\n Не сме готови да реагираме на евентуална външна намеса при евроизборите, заяви за предаването   на   президентът (2012 - 2017) Росен Плевнелиев. Той припомни киберататката по време на местните избори и референдума през 2015 година, когато бяха блокирани сайтовете на президента, правителството и ЦИК.   обясни Плевнелиев в разговор с Милена Милотинова.  заяви бившият държавен глава. На въпрос на водещата защо българските служби не са дали точна информация, Плевнелиев каза:   заяви Плевнелиев. .  В ЕС такива сайтове вероятно са хиляди, смята Плевнелиев. , смята бившият държавен глава. , заяви Росен Плевнелиев. Каква е равносметката от КСНС при президента Румен Радев в понеделник, какви са шансовете ни да привлечем инвестицията на Фолксваген за завод у нас - целия разговор на Милена Милотинова с Росен Плевнелиев вижте във видеото. Харесайте и страницата ни във Facebook ", "date": "2019.04.13", "title": "Плевнелиев: От чужди служби научих, че Русия стои зад кибератаката през 2015"}
{"url": "https://www.bgonair.bg/bulgaria/2019-04-13/tonove-kapachki-za-badeshte-byaha-sabrani-dnes-v-sofiya", "text": "\r\n В София и още няколко града на страната днес се проведе вече традиционната кампания \"Капачки за бъдеще\". Обединени от тази кауза стотици се събраха пред Националния стадион \"Васил Левски\" в столицата, за да разтоварят милиони капачки, събирани през цялата година. Други дойдоха да кажат - \"Благодаря\". Защото детето им е оцеляло именно в кувьоз за недоносени деца.  За по-малко от две години в инициативата \"Капачки за бъдеще\" бяха събрани средства за закупуването на 11 кувьоза, а целта на организаторите е до края на годината да подменят всички стари амортизирани кувьози в малките общински болници, т.е. до края на година още 15-16 кувьоза.  ''Капачки за бъдеще'' е общност на единомисленици, а в инициативата се включи и екипът на  . Харесайте и страницата ни във Facebook ", "date": "2019.04.13", "title": "Тонове \"Капачки за бъдеще\" бяха събрани днес в София"}
{"url": "https://www.bgonair.bg/economy/2019-04-13/sdelkata-mezhdu-chez-i-inerkom-propadna-okonchatelno", "text": "Сделката за придобиването на активите на ЧЕЗ в България от дружеството \"Инерком\" на Гинка Върбакова пропада окончателно. Преговорите между двете страни са били прекратени, заради невъзможност на \"Инерком\" да изпълни договора, подписан преди година. Компанията на Гинка Върбакова не успя да осигури финансиране на сделката, която се очакваше да бъде за около 360 милиона евро. Освен това Комисията за защитата на конкуренцията не даде разрешение за придобиването. Сега в надпреварата за придобиването на активите на ЧЕЗ у нас остават \"Еврохолд\" и \"Индия пауър\". Харесайте и страницата ни във Facebook ", "date": "2019.04.13", "title": "Сделката между ЧЕЗ и \"Инерком\" пропадна окончателно"}
{"url": "https://www.bgonair.bg/bulgaria/2019-04-13/roditeli-izdirvaha-16-godishnoto-si-momiche-a-to-izbyagalo-s-gadzhe", "text": "16-годишната Зорница Красимирова Петрова от София, която бе издирвана през последните три дни е открита жива и здрава. На 10 април следобед тя напусна дома си в столичния ж.к. \"Младост\", а родителите ѝ потърсиха помощта на полицията. Именно по тяхна информация стана ясно, че момичето вероятно се придвижва в компанията на млад мъж на име Радослав от Разград. Униформените я открили наистина с младежа в Североизточна България, който най-вероятно е нейно гадже. Веднага след новината, че е открита с гаджето си, множество потребители на фейсбук бяха потресени, съобщава  .  Мнозина се запитаха кой ще плати използвания полицейски ресурс, който вместо да се бори с престъпността върви по петите на влюбени-загубени. Харесайте и страницата ни във Facebook ", "date": "2019.04.13", "title": "Родители издирваха 16-годишното си момиче, а то избягало с гадже"}
{"url": "https://www.bgonair.bg/bulgaria/2019-04-13/plevneliev-ne-sme-podgotveni-za-eventualna-vanshna-namesa-pri-evroizborite", "text": "\r\n , заяви за предаването  президентът (2012 - 2017) Росен Плевнелиев. Той припомни киберататката по време на местните избори и референдума през 2015 година, когато бяха блокирани сайтовете на президента, правителството и ЦИК.   обясни Плевнелиев в разговор с Милена Милотинова.  заяви бившият държавен глава.  заяви Росен  Плевнелиев. Целия разговор на Милена Милотинова с президента Плевнелиев вижте днес   по телевизия  .  Харесайте и страницата ни във Facebook ", "date": "2019.04.13", "title": "Плевнелиев: Не сме подготвени за евентуална външна намеса на евроизборите"}
{"url": "https://www.bgonair.bg/economy/2019-04-13/facebook-planira-da-varne-messenger-kam-osnovnoto-si-prilozhenie", "text": "Facebook може да върне чата от Messenger обратно в основното си приложение, пише The Verge. Функцията в момента се тества и е била забелязана от анализатора Джей Манчун Уон. Промяната би означавала, че потребителите ще имат възможността да използват само едно приложение, за да получават достъп както до социалната мрежа, така и до елементи от чат услугата. В случая се използва съществуващият бутон за Messenger в приложението Facebook, но то води към нова секция „Чатове“ вместо да отваря Messenger. Messenger беше превърнат в отделно приложение още през 2011 г., а през 2014 г. Facebook премахна тази функционалност от едноименната си платформа. Половин десетилетие по-късно Facebook се подготвя да интегрира чат услугата в Messenger, Instagram и WhatsApp. Новините се появиха, след като Уон написа, че секцията за чатове съдържа само част от функциите на Messenger. Макар че можете да го използвате за изпращане и получаване на съобщения, все пак е нужно да отворите отделното приложение, така че да извършвате обаждания, да изпращате снимки или да реагирате на съобщения. Според скрийншотовете, които е направил Уон, Facebook е предложила бял редизайн на приложението, който първоначално е забелязан в началото на януари.   Снимка: Pixabay", "date": "2019.04.13", "title": "Facebook планира да върне Messenger към основното си приложение"}
{"url": "https://www.bgonair.bg/economy/2019-04-13/goranov-podpisa-sporazumenie-za-otkrivaneto-na-ofis-na-svetovnata-banka-u-nas", "text": "Министърът на финансите Владислав Горанов в качеството му на управител на Групата на Световната банка за България и управляващият и главен административен директор на Групата на Световната банка Шаолин Янг подписаха във Вашингон споразумение за предоставяне на подкрепа за установяването и функционирането на Офис на Световната банка за споделени услуги и други функции в София. Това съобщават от финансовото министерство. Офисът ще функционира като център за споделени услуги с технологична насоченост, който ще отговаря за вътрешните корпоративни и ИТ операции на Групата на Световната банка, като във времето се предвижда да се структурират и други звена за предоставяне на финансови и административни услуги. Структурата ще осигури възможност за непрекъсваемост на дейностите по предоставяне на вътрешни услуги в областта на информационните технологии, финансовия мениджмънт и управлението на човешките ресурси. Предвижда се в нея да бъдат ангажирани голям брой ИТ специалисти и други висококвалифицирани и мотивирани експерти, които ще заменят и разширят услугите, предоставяни от централата на Световната банка към нейните звена в целия свят, като служителите в България ще бъдат ангажирани и с разработването на продукти с висока добавена стойност. България се открои сред държавите-кандидатки за разполагане на центъра поради стратегическото си местоположение, стабилната политическа и икономическа среда, наличието на висококвалифицирана работна ръка, добрата инфраструктура и съотношение разходи-качество на живот, както и други изисквания, оказващи съществено влияние за функционирането на подобен вид изнесени дейности на международната финансова институция. Откриването на офиса в България ще има положително влияние върху икономическата среда в страната – ще способства за осигуряването на работни места за високотехнологични специалисти и за надграждането на потенциал в сектори с висока добавена стойност. Присъствието в България на авторитетна организация като Групата на Световната банка ще издигне допълнително престижа на страната ни пред международната инвеститорска общност като атрактивна дестинация за бизнес и инвестиции, информира  . Реализацията на проекта ще се осъществява поетапно. Началната фаза се очаква да стартира през юли 2019 г. Пълният капацитет от над 300 заети места се планира да бъде достигнат в петгодишен срок. Споразумението между Република България и Световната банка беше подписано по време на Пролетните срещи на Групата на Световната банка и на Международния валутен фонд, които се провеждат тази седмица в американската столица. Харесайте и страницата ни във Facebook ", "date": "2019.04.13", "title": "Горанов подписа споразумение за откриването на офис на Световната банка у нас"}
{"url": "https://www.bgonair.bg/economy/2019-04-13/rusiya-sas-megaproekt-za-vtechnen-gaz", "text": "На почти 2500 км североизточно от Москва, малкото пристанище Сабета изпъква на фона на арктическата пустош на полуостров Ямал. Бивш преден пост на съветските геолози, сега Сабета е ключово място за най-амбициозния руски проект за втечнен природен газ, управляван от компания, която навлезе на пазара само преди година, пише  .  Няколко пъти седмично огромни танкери напускат отдалеченото пристанище, пренасяйки супер охладен газ към пазарите в Европа и Азия. Това не е единственото предприятие за втечнен природен газ отвъд Полярния кръг, но определено е най-голямото. \"Новатек\", основният акционер на завода за втечнен газ \"Ямал\", заяви, че плановете за бъдещи проекти ще превърнат Русия в един от най-големите износители на синьо гориво само за десетилетие. Страната вече е най-големият износител на газ по тръбопроводи и вторият по големина доставчик на петрол в света. Съоръжението в Сабета представлява още една връзка на президента Владимир Путин и природните ресурси на Русия с големите икономики. Харесайте и страницата ни във Facebook ", "date": "2019.04.13", "title": "Русия със мегапроект за втечнен газ"}
{"url": "https://www.bgonair.bg/bulgaria/2019-04-13/zhalt-kod-za-intenzivni-valezhi-e-v-sila-v-po-golyamata-chast-ot-stranata", "text": "Жълт код за интензивни валежи е в сила за по-голямата част от страната. Предупреждения за опасно време са издадени в 19 области. Очаква се там валежите да са между 15 и 35 литра на квадратен метър. Наводнения обаче не се очакват. Облачното и дъждовно време ще ни съпровожда и през уикенда, показва прогнозата на НИМХ. Значителни валежи се очакват главно в северната половина от страната, както и в планинските райони. Минималните температури ще бъдат между 4 и 9 градуса, а максималните - между 12 и 17 градуса. През нощта срещу неделя валежите ще продължат. Харесайте и страницата ни във Facebook ", "date": "2019.04.13", "title": "Жълт код за интензивни валежи е в сила в по-голямата част от страната"}
{"url": "https://www.bgonair.bg/bulgaria/2019-04-13/gabrovo-ochakva-nov-protest-tazi-vecher-zasileno-ostava-i-politseyskoto-prisastvie-v-grada", "text": "\r\n Габрово се готви за пореден протест днес, който се очаква да бъде най-масов до този момент. Полицейското присъствие в града остава засилено. В демонстрацията ще се включат и хора от други градове. Недоволството не стихва, след като продавач в магазин беше нападнат от трима роми в неделя. Полицията също ще бъде с увеличена численост и се готви да неутрализира всяко напрежение в града. В днешните протести ще се включи за първи път и пребитият магазинер Венцислав Иванов. Именно след неговия побой ескалира напрежението в Габрово. В петък вечерта протестът мина мирно. Има задържани 7 младежи без лични документи. Полицията е отнела боксове и две палки. При движението на мирното шествие нямаше никакви ексцесии, с изключение на 2-3 запалени димки и малки пиротехнически средства. МВР е взело необходимите мерки, за да не се стига до грубо нарушаване на обществения ред в Габрово, съобщи на извънреден брифинг директорът на дирекция „Жандармерия“ ст. комисар Красимир Добрев. Там тази вечер се очаква жители на града да се съберат на поредния протест. Официална информация няма, но според тази в социалните мрежи се очаква протестиращите да се съберат отново в 18:00 часа днес в центъра на Габрово. Вероятно е да се включат и хора от други градове. Няма сигнали за готвени провокации, посочи пред журналисти старши-комисар Красимир Добрев - директор на Дирекция \"Жандармерия\". По данни, изнесени от него, в протеста снощи са се включили 700-800 души. Не са регистрирани инциденти и груби хулигански прояви. Униформените отново демонстрираха добра воля, като свалиха щитове и каски пред протестиращите. Харесайте и страницата ни във Facebook ", "date": "2019.04.13", "title": "Габрово очаква нов протест тази вечер. Засилено остава и полицейското присъствие в града"}
