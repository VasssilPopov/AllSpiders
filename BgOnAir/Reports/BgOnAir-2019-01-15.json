{"url": "https://www.bgonair.bg/economy/2019-01-15/bsp-atakuva-kontsesiyata-na-letishte-sofiya-v-ek", "text": "\r\n БСП атакува концесията на летище \"София\" пред Европейската комисия.  Според социалистите в концесионния договор държавата предоставя нерегламентирана държавна помощ.  От правителството отрекоха обвинението.", "date": "2019.01.15", "title": "БСП атакува концесията на летище \"София\" в ЕК"}
{"url": "https://www.bgonair.bg/economy/2019-01-15/volkswagen-i-ford-obedinyavat-usiliya-sreshtu-problemite-v-sektora", "text": "Volkswagen и Ford Motor създават общ съюз, в който двете автомобилни компании ще обединят сили в производството на товарни превозни средства. Съвместната работа на автомобилните гиганти се очаква да прерасне в сътрудничество по разработването на технологии за електрически и самоуправляеми превозни средства, като това се очаква да им спести милиарди долари. Ford и VW ще обявят плановете си в рамките на автомобилното изложение в Детройт, съобщи изпълнителният директор на германския производител Херберт Дийс, цитиран от Ройтерс. През последните месеци двете компании обсъждат възможността за сътрудничество при производството на ванове и други товарни превозни средства. Въпреки това производителите уточняват, че съюзът между тях няма да предвижда сливане или придобиване на дялове. До обединяването на сили се стигна на фона на продължаващото търговско напрежение в световен план, което се отрази особено на автомобилния бранш и накара голяма част от производителите да преосмислят производствения си процес и това къде произвеждат своите автомобили за Европа, САЩ и Китай. В същото време сътрудничеството хвърля светлина върху натиска върху международните производители за справяне с разходите за разработване на електрически и самоуправляеми превозни средства, както и на технологии, които изискват изпълнението на по-строгите стандарти за екологична безопасност. В същото време забавянето на най-големите автомобилни пазари в света – Китай и САЩ, също увеличава натиска за свиване на разходите. Рамката на съюза между двете компании се очаква да включва обединяване на ресурсите в сектора на автономните технологии, като VW ще инвестира в този бизнес на Ford, а Ford от своя страна ще даде лиценз на платформата за електрически превозни средства на VW – MEB, съобщават източници. Дийс потвърди по време на автомобилното шоу в Детройт, че в рамките на алианса германската компания ще получи достъп до платформата на Ford за пикапи Ranger. През юни 2018 г. Ford и VW разкриха, че водят преговори за съвместно сътрудничество в областта на товарните превозни средства и допълниха, че разглеждат възможности и за други съвместни проекти. Междувременно представители и на двете компании са коментирали възможностите за спестяване на средства при задълбочаване на сътрудничеството си, като от VW открито са говорили за произвеждането на свои превозни средства в заводите на Ford. На свой ред американската компания ще може да използва платформата на германския гигант за електрически коли, пише Новината бе обявена, след като миналата седмица от Ford съобщиха, че ще съкратят хиляди работни места, ще прекратят производството на модели, които са на загуба, а в същото време ще бъдат закрити и някои от заводите на компанията в опит компанията да се справи с проблемите на бизнеса си в Европа.", "date": "2019.01.15", "title": "Volkswagen и Ford обединяват усилия срещу проблемите в сектора"}
{"url": "https://www.bgonair.bg/bulgaria/2019-01-15/zhiteli-na-poduyane-se-oplakvat-che-blokat-im-e-mishena-na-kradtsi", "text": "\r\n Жители на столичния квартал \"Подуяне\" от улица \"Доганица\" се оплакаха, че жилищният им блок е непрекъсната мишена на крадци, независимо че имат камери за видеонаблюдение.  Освен разбити коли, нарушителите се катерят и по балконите с цел кражби. Жителите от блока разказват, че от няколко години крадци им разбиват колите. Ситуацията обаче се влошила от няколко месеца и набезите станали ежедневни.  Жителите от квартала сложили и видеокамери и осветление, но крадците разбили и някои от лампите, за да не бъдат записани. Хората подозират жителите от близката ромска махала.  \"Имаме две коли. Едната се разби стъклото, откраднаха акумулатора, рязаха ни маркучи, за да точат гориво, минават през терасата, за да обират съседите на по-горните етажи, от миналата година е така почти всеки ден\", сподели Мирослава Ваклинова. Жителите разказаха, че са подали сигнали до полицията, но отговор няма. От МВР коментираха, че работят по установяване на извършителите.", "date": "2019.01.15", "title": "Жители на \"Подуяне\" пропищяха, блокът им е мишена на крадци"}
{"url": "https://www.bgonair.bg/science/2019-01-15/noviyat-krosouvar-na-infiniti-se-schupi-na-premierata-si", "text": "С гаф стартира премиерата на концептуалния електрически кросоувър на Infiniti, която се състоя по време на автосалона в Детройт. Моделът е много важен за японската марка, тъй като това не само е нейният първи автомобил изцяло на ток, то и машината, която ще покаже новия дизайнерски език на марката. Кросоувърът обаче се повреди на път към щанда на Infiniti, като това беше заснето от журналисти на изданието Detroit Free Press, които публикуваха и видео от случката. Причините за повредата не се съобщават, но проблемът все пак бързо е бил отстранен. От компанията определят QX Inspiration като \"средноразмерен кросоувър”, но не разкриват точните му размери. Единствено се знае, че дължината на електромобила е 4650 мм, което означава, че габаритите му са подобни на тези на Infiniti QX50. Техническите характеристики също не се съобщават. Официално бе обявено, че кросоувър е получил по един електромотор на всяка ок и система за задвижване на четирите колела e-AWD. Представител на компанията разкри, че като мощност силовитя агрегат на QX Inspiration съответства на бензинова версия с V8 двигател. Това означава, че моделът разполага с около 500 к.с. Машината е изградена на изцяло нова платформа с плосък под, под който е поставен блок батерии с капацитет 115 кВт/ч. Това трябва да осигури на електромобила пробег от 500 км с едно зареждане на батериите. Известно е още, че QX Inspiration е не само концепция, но и предсериен модел. Той ще се появи на пазара около 2022-2023 г. Снимки: Infiniti, видео: YouTube Повече новини четете на  .", "date": "2019.01.15", "title": "Новият кросоувър на Infiniti се счупи на премиерата си"}
{"url": "https://www.bgonair.bg/world/2019-01-15/spasitelna-aktsiya-v-yuzhna-ispaniya-sled-kato-momche-padna-v-100-metrova-shahta", "text": "Мащабна спасителна акция в Южна Испания. Втори ден 2-годишно момче се бори за живота си, след като пада в 100-метрова дупка в планински район.  Отворът на шахтата е твърде тесен и възрастен не може да се спусне в нея. Поради тази причина спасителите копаят хоризонтален тунел в опит да достигнат до мястото, където се намира детето.  Според местни медии, 100-метровата шахта е изкопана преди месец по време на проучване за вода. Тя обаче остава необозначена, а момченцето попада в нея случайно по време на семейно събиране в планината.", "date": "2019.01.15", "title": "Спасителна акция в Южна Испания, след като момче падна в 100-метрова шахта"}
{"url": "https://www.bgonair.bg/denqt-on-air/2019-01-15/energiyni-eksperti-spekulira-se-s-tsenite-na-promishleniya-i-bitov-tok", "text": "\r\n Започват проверки на трите електроразпределителни дружества в България. Екипи на КЕВР и Министерство на енергетиката ще проверяват дали дружествата доставят качествен ток, както и дали фактурираните количества отговарят на потреблението на електроенергия.  Заради извънредното търсене цената в определени дни през изминалата седмица скачаше с до 300%, което принуди част от тежката индустрия временно да ограничи производството. Държавните електроцентрали ще осигурят допълнителни количества ток на борсата.  Енергийният експерт Васил Начев е категоричен, че до 1 юли 2019 година няма как да има ръст на тока и парното за бита, така че хората трябва да са спокойни. \"Нормално е сметките да набъбнат нагоре, когато е по-студено. При тока не би трябвало да има увеличения, тъй като регулаторът не е подал искане за поскъпване. Сметките за парно също не трябва да скочат. Ако има промяна в сметките, то е само и единствено спрямо потреблението\", обясни Начев в \"Денят ON AIR\". Той коментира рекордното поскъпване на промишления ток. \"Някой се опитва да клати лодката. Този човек много добре знае, че тя е много нестабилна. Всички проблеми бяха проспани от енергийния министър и от КЕВР. Мисля си обаче, че се преекспонираха нещата\" допълни експертът. Проф. Атанас Тасев също е на мнение, че от потреблението ще зависят сметките за ток и парно за месец декември. \"Тази година я посрещнахме без да се променят цените за парно и ток. При всеки по-нисък градус с около 3-4% се увеличава потреблението на ток. Около 14-15% средно от предходната година сметките ще са по-високи\", каза проф. Тасев пред Bulgaria ON AIR. Той представи данни, според които цените на промишления и битов ток в Германия са два пъти по-високи отколкото у нас.  ", "date": "2019.01.15", "title": "Енергийни експерти: Спекулира се с цените на промишления и битов ток"}
{"url": "https://www.bgonair.bg/sutreshen-blok/2019-01-15/radosvet-radev-za-2019-godina-ochakvame-ot-5-do-8-rast-v-zaplatite", "text": "\r\n През 2019 година има основания за увеличаването на заплатите у нас. БСК направи една умерена прогноза за увеличаване на възнагражденията. Очакванията за 8-12% ръст на заплатите са доста илюзорни. Все пак възнагражденията няма да останат като тази година. Нашата оценка е от около 5 до 8% ръст. Това коментира Радосвет Радев - председател на Българската стопанска камара в студиото на \"България сутрин\". По думите му, след като държавата е вдигнала заплатите на чиновниците с 10% е напълно естествено и частниците да го направят.  \"Все пак на пазара на труда има доста голяма конкуренция. В същото време има остър дефицит на хора - например в областта на здравеопазването. Хората с медицинско образование предпочитат да работят в чужбина. В същото време медицинска сестра в България работи на 2-3 места. Няма работодател, който да даде на тези хора цялата тази заплата\", сигурен е Радев. Според него бюджетът на държавата е насочен към по-бедните и към социално слабите, но в същото време нищо не е направено за бизнеса.  \"България трябва да направи една високотехнологична икономика. Тогава заплатите могат да достигнат тези от Западна Европа. На това не трябва да се налагат никакви крайни срокове, модернизацията трябва да започне сега\", заяви председателят на Българската стопанска камара.", "date": "2019.01.15", "title": "Радосвет Радев: За 2019 година очакваме от 5 до 8% ръст в заплатите"}
{"url": "https://www.bgonair.bg/world/2019-01-15/deputatite-othvarliha-sporazumenieto-na-mey-za-brexit", "text": "\r\n След дебати, които продължиха няколко часа и реч на премиера Тереза Мей, депутатите отхвърлиха договореното споразумение от нея за излизане на Великобритания от Европейския съюз.  432 депутати гласуваха против споразумението. Островът помни и други знакови правителствени кризи в своята история. ", "date": "2019.01.15", "title": "Депутатите отхвърлиха споразумението на Мей за Brexit!"}
{"url": "https://www.bgonair.bg/world/2019-01-15/istoricheski-uspeh-pamuk-pokalna-uspeshno-na-borda-na-lunohoda-chanae-4", "text": "Исторически успех - памук покълна успешно на борда на лунохода \"Чанъе-4\". Китайската мисия занесе различни семена на естествения спътник на Земята като част от биологичен експеримент. Памукът се развива добре, но засега останалите семена не показват същите признаци. Те са поставени в цилиндрични контейнери, където се очаква да пораснат. Растения са отглеждани и на Международната космическа станция, но това е първият път, когато семе покълва на Луната.", "date": "2019.01.15", "title": "Исторически успех: Памук покълна успешно на борда на лунохода \"Чанъе-4\""}
{"url": "https://www.bgonair.bg/bulgaria/2019-01-15/zelena-svetlina-za-pregovori-za-zakupuvane-na-iztrebiteli-f-16", "text": "\r\n \n Парламентарните комисии по отбрана и финанси дадоха зелена светлина за започване на преговори за закупуване на изтребители F-16. Очаква се предложението да бъде окончателно одобрено утре в пленарната зала.  Срещу промяната на параметрите за закупуване на нови изтребители се обявиха депутатите от БСП и \"Воля\". Ако парламентът приеме предложението на кабинета, сключването на договора със Съединените щати може да стане до 3-4 месеца.  Основният спор между опозицията и управляващите е цената, на която ще бъдат закупени бойните самолети и оборудването към тях.", "date": "2019.01.15", "title": "Зелена светлина за преговори за закупуване на изтребители F-16"}
{"url": "https://www.bgonair.bg/bulgaria/2019-01-15/kolko-struvashte-otkrivaneto-na-plovdiv-evropeyska-stolitsa-na-kulturata", "text": "\r\n Три дни след края на откриващото събитие на Пловдив - Европейска столица на културата, полюсните коментари по темата не стихват. Скъпо ли е шоуто, издържан ли е естетически спектакълът?  Цената на \"вавилонската кула\", както стана известна 30-метровата сцена в Пловдив, е трудно да бъде изчислена. Според ръководството на фондация \"Пловдив 2019\" тя и прилежащият ѝ подиум са на цена от близо 219 000 без ДДС.  И цялостното техническо обезпечаване на спектакъла \"Ние сме всички цветове\", което включва озвучаване, осветление, видео оборудване, е с общ бюджет 881 124 лева. Или общо сумата излиза 1 099 177 лева, според сметките на \"Пловдив 2019\".  На сайта на фондацията са посочени и други цифри, свързани с откриващия спектакъл, а с тях сумата стига почти до 2,4 млн. лева, като например част от допълните разходи - 363 000 лв. за ВИП пакети и подаръци за граждани и гости, заснемане и лайф стрийм, в това число влизат придобилите печална известност одеяла и шалчета.  250 000 лева е струвал наемът на оградата, монтаж и демонтаж, както и за наемане на техника за вдигането и развалянето на 30-метровата кула. 352 000 лева без ДДС са отишли за авторски публикации в авторитетни световни медии. Малко под 1 млн. лева е струвало продуцирането на вечерното шоу на 12 януари. Интересен разход е и наемът на сцената - това е струвало допълнителни 220 хиляди лева, 5-минутната заря - 30 хиляди. Пловдивчани са раздвоени за това трябвало ли да се похарчат толкова пари за шоу, продържило по-малко от час. От Общинската фондация \"Пловдив 2019\" са уверени, че шоуто им е било качествено.  Според журналиста Руси Чернев, от Фондацията първо обявили, че шоуто ще струва 1 млн. и 800 хил., а по-късно сумата набъбнала почти двойно - до 3 млн. и 200 хил. По план сцената трябва да се демонтира до два дни. Въпросът за цената на зрелището остава отворен. ", "date": "2019.01.15", "title": "Столица на културата: Скъпо и издържано естетически ли бе шоуто в Пловдив?"}
{"url": "https://www.bgonair.bg/bulgaria/2019-01-15/zaradi-nepochisteni-ulitsi-blizo-40-dushi-sa-postradali-v-ruse", "text": "\r\n Рекорден брой пострадали пешеходци заради непочистени улици в Русе. Причината е падналият рано сутринта сняг, който заедно с вятъра, заледи настилките и тротоарите в града. Само за три часа екипите на \"Спешна помощ\" са помогнали на близо 40 души. Първият сигнал е подаден малко преди 7:30 часа, когато мъж в центъра на Русе получава черепна травма след падане. До обяд екипите са откарали близо 40 души до болницата със счупени ръце и крака и наранявания на главата.  От общината признават, че действително е имало проблем. Не са успели да почистят, тъй като снегът е завалял сутринта. След спирането на снега в ранния следобед обстановката вече е нормализирана.", "date": "2019.01.15", "title": "Заради непочистени улици: Близо 40 души са пострадали в Русе"}
{"url": "https://www.bgonair.bg/denqt-on-air/2019-01-15/akademik-vazhno-e-da-se-znae-che-kogato-se-posegne-na-institutsiyata-ima-sanktsiya", "text": "\r\n Група интелектуалци написаха писмо до премиера Бойко Борисов, в което настояват той да подкрепи Красимир Каракачанов и да бъдат предприети мерки срещу посегателства над обикновени български граждани. Поводът бе изказването на вицепремиера, в което той заяви, че \"ромите в България са станали изключително нагли и търпимостта на българското общество се изчерпа\", след като двама мъже от ромски произход пребиха военнослужещ. \"Политическите партии използват изборите, за да ухажват това население, след това ги забравят. След като са граждани на тази държава, редно е да бъдат равноправни и в задълженията. Не може една част от обществото ни да не плаща данъци и да поставя другата част в неравноправно положение\", коментира издателят Иван Гранитски в студиото на \" \". Той беше категоричен, че е крайно време институциите да започнат да си вършат работата. Според него трябва да бъде въведен образователен ценз и тези, които нямат образование, да не могат да получават социални помощи.  \"Ние подкрепихме институцията вицепремиер и министър на отбраната. Днес той е Красимир Каракачанов, утре може да е Иван Иванов, важно е да се уважава институцията. Важно е да се знае, че когато се посегне на армията или полицията, има санкция\", обясни издателят пред  . По неговите думи, ако има контрол в Министерството на вътрешните работи, Социалното министерство и Министерството на образованието и науката, няма да се случват такива неща. ", "date": "2019.01.15", "title": "Задължителни санкции при посягане срещу армията или полицията"}
{"url": "https://www.bgonair.bg/world/2019-01-15/ohranitelite-po-letishtata-v-germaniya-stachkuvat-iskat-20-na-chas", "text": "\r\n Нова стачка блокира въздушния транспорт в Германия. Служителите по сигурността на летищата в Мюнхен, Франкфурт, Хамбург, Лайпциг, Хановер, Бремен, Дрезден и Ерфурт излизат на протест с искане за по-високи заплати.  Синдикатите настояват да бъде въведено еднакво заплащане в цялата страна на всички служители по охраната - 20 евро на час. Сега заплатата зависи от региона, както и от това какво прави работникът - инспекция на пътници, багаж или стоки.  Миналата седмица стачка имаше на пет германски летища. Повече от 500 полета бяха отменени, а протестът наруши планове за над 110 000 пътници. Следващият кръг преговори с работодателите е насрочен за 23 януари.", "date": "2019.01.15", "title": "Охранителите по летищата в Германия стачкуват - искат 20€ на час"}
{"url": "https://www.bgonair.bg/bulgaria/2019-01-15/remontirat-remonta-na-bul-k-velichkov-do-mesets-i-polovina", "text": "До месец и половина ще ремонтират ремонта на бул. \"Константин Величков\" в София. Това стана ясно след подадените сигнали, че асфалтът по булеварда се е напукал.  Само два месеца след полагането на настилката тя вече е в много лошо състояние. Според общината фугите могат да се положат, когато навън е сухо и температурите са положителни.  Трасето трябваше да бъде отворено на 15 септември миналата година, след което срокът бе изместен за декември. Ремонтът струва малко над 1 млн. лева.", "date": "2019.01.15", "title": "Ремонтират ремонта на бул. \"К. Величков\" до месец и половина"}
{"url": "https://www.bgonair.bg/world/2019-01-15/rekordni-zhegi-v-avstraliya-ochakva-se-temperaturite-da-dostignat-45-gradusa", "text": "Рекордна жега в Австралия. Синоптиците предупредиха за очаквани температури от 45 градуса по Целзий. Мнозина австралийци се отправиха към плажовете, а други превзеха градските фонтани.  Властите издадоха предупреждение за опасните температури и през следващите дни за територията на Нов Южен Уелс, който е един от най-гъсто населените щати в страната, Южна Австралия и Виктория.", "date": "2019.01.15", "title": "Рекордни жеги в Австралия: Очаква се температурите да достигнат 45 градуса"}
{"url": "https://www.bgonair.bg/world/2019-01-15/eksplozii-i-strelba-v-hotel-v-stolitsata-na-keniya", "text": "Две експлозии и стрелба отекнаха в хотел в столицата на Кения - Найроби. Местни медии съобщават за пламнали коли и гъст черен дим.  По разкази на очевидци четирима въоръжени мъже са нахлули в хотелския комплекс. Намиращите се вътре са евакуирани, а полицията  е обградила района. По последна информация сомалийска военна групировка е поела отговорност за атентата. Повече подробности обаче не се съобщават.  ", "date": "2019.01.15", "title": "Експлозии и стрелба в хотел в столицата на Кения"}
{"url": "https://www.bgonair.bg/bulgaria/2019-01-15/sled-poboya-vav-voyvodinovo-balgarinat-podkrepya-dumite-na-karakachanov", "text": "Българинът категорично подкрепя думите на вицепремиера и военен министър Красимир Каракачанов след случая с нанесен побой над военен в пловдивското село Войводиново, сочат данните от експресно проучване на \"Барометър България\", проведено в периода 12-14 януари. Според него цели 73% от анкетираните подкрепят напълно казаното от Каракачанов, а едва 12,1% от хората са на обратното мнение. 14,9% от анкетираните пък нямат собствено мнение по този въпрос. Процентът одобряващи значително надхвърля традиционния електорат на \"Обединени патриоти\", от чиято квота е Каракачанов. Според социолозите това одобрение е в резултат както на естественото възмущение срещу случилото се във Войводиново, така и защото голяма част от респондентите виждат в мнението и действията на вицепремиера не само справедлив отзвук на събитията, но и адекватна и навременна реакция от страна на политик и институция, в качеството му на военен министър, по повод извършено престъпление спрямо негов подчинен. Макар и инцидентът да е битов, именно битовата престъпност е тази, с която се сблъскват лично повечето хора, затова и приемат въпроса емоционално и лично, настояват от \"Барометър България\". Не може да се пропусне и фактът, че обществото става все по-чувствително спрямо ненаказуемостта и преекспонирането на темата за защита на правата, обвързани с определена етническа или социална група, без да има реципрочност на отговорностите, включително и отговорност пред закона, посочват социолозите. След като двама братя роми нападнаха и пребиха български командос, Каракачанов си навлече гнева на ромската общност и правозащитници заради коментара си: \"Ромите в България са станали изключително нагли и търпимостта на българското общество се изчерпа. Хората не са длъжни да търпят част от населението, което има само права и не иска да разбере, че има и задължения и трябва да спазва закона\". В отговор в понеделник роми излязоха на протест пред Министерския съвет с искане за оставката на вицепремиера и военен министър, като дори се заканиха, че ако това не стане факт, на протест ще излязат 100 000 души.", "date": "2019.01.15", "title": "След побоя във Войводиново: Българинът подкрепя думите на Каракачанов"}
{"url": "https://www.bgonair.bg/world/2019-01-15/v-strasburg-avstriya-predava-shtafetata-za-evropredsedatelstvoto-na-rumaniya", "text": "Със затаен дъх очакват развитието на събитията в Лондон и в Европейския парламент. Днес в Страсбург официално австрийското председателство на Съвета на Европейския съюз предава щафетата на румънските си колеги. След като тази сутрин беше представен анализът на австрийското европредседателство, сега е ред румънците да представят своите приоритети - те ще бъдат представени от румънски премиер Виорика Дънчила. По-рано редица европейски лидери, сред които и Жан-Клод Юнкер, изразиха съмнение относно готовността на северната ни съседка да застане начело на Съвета на ЕС. В пленарната зала на европарламента се състоя тържествена церемония за рождения ден на еврото. На 1 януари 1999 година е приета общоевропейската валута и днес в нейна чест речи пред евродепутатите държаха Жан-Клод Юнкер, председателят на Европейската централна банка Марио Драги и много други.", "date": "2019.01.15", "title": "В Страсбург: Австрия предава щафетата за европредседателството на Румъния"}
{"url": "https://www.bgonair.bg/bulgaria/2019-01-15/gripat-nastapva-bezmilostno-zatvoriha-143-uchilishta-i-detski-gradini", "text": "\r\n Заради настъпващия грип са затворени за занятия 143 училища и детски градини в цялата страна. Четири са областите, които са в грипна епидемия - Бургас, Стара Загора, Шумен и Силистра. А предстои такава да бъде обявена в Ямбол, Перник и Пазарджик.  В Силистренско се обяви грипна епидемия поради достигане на високи стойности на заразата – 329 болни на 10 хиляди. Пред кабинета на д-р Димитричка Христова е пълно с пациенти от дни. Към тези, които вече са болни, тя има прости съвети:  \"Вкъщи, на легло, с медикаменти, които е изписал личният лекар. Вкъщи, на топло, на легло… Грип като всеки друг грип, епидемия като всяка друга епидемия, въпросът е да не се изпусне случаят да стане някое лошо усложнение.\" Официално ваксинираните срещу грип в областта са около 250 човека - по-малко от 0,4 % от населението на областта.", "date": "2019.01.15", "title": "Грипът настъпва безмилостно, затвориха 143 училища и детски градини"}
{"url": "https://www.bgonair.bg/bulgaria/2019-01-15/ryazko-narastva-riskat-ot-bednost-pred-balgarskite-pensioneri", "text": "България е на четвърто място в Европейския съюз по дял на пенсионерите, които са изправени пред риск от бедност. Според последните данни на Евростат за 2017 г. този дял в България възлиза на 32,4%. В същото време се наблюдава и рязко увеличение на този процент в сравнение с предишната година, тъй като през 2016 г. той се е равнявал на 24,7% от всички пенсионери. Според данните делът на пенсионерите в риск от бедност в целия Европейски съюз е бил 14,2%, което е близо два пъти по-малко в сравнение с нивата за България. През 2016 г. данните са били за 13,8%, което сочи леко увеличение, а темпът бележи постепенен ръст от 2013 г. насам, когато е бил 12,6%. В повечето от 27-е страни членки, за които са налични данни, делът на пенсионерите в риск от бедност е между 10% и 25%. На първите три места по този показател са прибалтийските страни – Естония с 46%, Латвия с 44% и Литва с 37%. В същото време държавите, където този дял е най-нисък, са Франция (7%), Словакия (8%), Дания, Унгария и Люксембург (по 9%), пише  .", "date": "2019.01.15", "title": "Рязко нараства рискът от бедност пред българските пенсионери"}
{"url": "https://www.bgonair.bg/world/2019-01-15/spetspolitsai-razbiha-teroristichna-kletka-v-ispaniya", "text": "Мащабна полицейска операция в Барселона и Игуалада. Властите арестуваха 14 души, заподозрени в подготовката на атентат. Полицията съобщи, че все още не е ясно кои обекти са били набелязани от терористичната клетка.  В операцията са участвали над 100 тежко въоръжени агенти с маски. Тя е проведена по заповед на съдия следовател от Мадридския специализиран наказателен съд, който се занимава с дела срещу тероризъм.", "date": "2019.01.15", "title": "Спецполицаи разбиха терористична клетка в Испания"}
{"url": "https://www.bgonair.bg/denqt-on-air/2019-01-15/diplomat-velikobritaniya-varvi-po-spiralata-na-samounishtozhavaneto", "text": "\r\n \"Великобритания върви по спиралата на самоунищожаването като държавата. Нищо чудно да има референдум в Шотландия за отделяне от Великобритания. Кутията на Пандора е отворена\", заяви бившият зам.-министър на външните работи Милен Керемедчиев пред Bulgaria ON AIR. Изказването му дойде минути преди ключовия вот в британският парламент по договора за напускане на Европейския съюз. Керемедчиев прогнозира, че ще има до 200 гласа против споразумението, което ще бъде много по-голям удар, отколкото Тереза Мей е очаквала. \"Ще има поредица от гласувания. Възможностите не са много и не са позитивни. Парламентът се опитва да измъкне от ръцете на г-жа Мей крайното решение. Парламентът не подкрепя Brexit без сделка\", обясни той.  Според Керемедчиев отлагането на крайното решение с още 6 месеца ще доведе до още по-голям хаос на Острова, който ще засегне и ЕС, тъй като ще влезем в изборите за Европейски парламент. \"Най-голямата опозиция на Мей идва от привържениците на твърдия Brexit - тези, които са най-излъгани. Мей не обясни на англичаните, че не може да има Brexit от утре. Великобритания няма да се отдели от ЕС на 30 март\", подчерта гостът в предаването \"Денят ON AIR\". Бившият зам.-министър на външните работи не очаква да се стигне до Brexit без споразумение, тъй като според него британските депутати са разбрали, че това ще е самоубийствено за икономиката. Керемедчиев отбеляза, че в момента европейските лидери са вторачени в собствените си проблеми. А по думите му Тръмп е много сериозен антисистемен играч, който презира ЕС в този му вид. Въпреки това Керемедчиев го определи като необходимото зло за света.", "date": "2019.01.15", "title": "Дипломат: Великобритания върви по спиралата на самоунищожаването"}
{"url": "https://www.bgonair.bg/world/2019-01-15/istoricheski-den-za-brexit-britanskiyat-parlament-glasuva-razvoda-s-es", "text": "Исторически вот за Brexit в британския парламент. Депутатите от Камарата на общините тази вечер трябва да гласуват по сделката за развода с ЕС, договорена с Брюксел от премиера Тереза Мей. Официално Лондон трябва да напусне еврообщността на 29 март. Споразумението обаче няма достатъчна подкрепа сред депутатите и гласуването веднъж вече бе отложено, за да се опита Мей да предоговори условията с Брюксел. ЕС обаче беше категоричен - повече отстъпки няма да бъдат правени. Вчера премиерът предупреди, че сценарий Brexit без споразумение представлява \"реална заплаха\" за единството на Великобритания. Вчера тя говори пред Камарата на общините в последен опит да убеди депутатите да подкрепят сделката и повтори - нейното споразумение отговаря на резултатите от референдума.", "date": "2019.01.15", "title": "Исторически ден за Brexit: Британският парламент гласува развода с ЕС"}
{"url": "https://www.bgonair.bg/world/2019-01-15/sled-ubiystvoto-na-kmeta-na-gdansk-hilyadi-izlyazoha-na-protest-sreshtu-nasilieto-v-polsha", "text": "\r\n Хиляди се обявиха снощи срещу насилието и излязоха по улиците в различни градове на Полша.  Най-многобройни бяха митингите в столицата Варшава и Гданск.  Повод за демонстрациите стана убийството на кмета на Гданск – 53-годишният Павел Адамович.  Жителите на града почетоха паметта на убития в неделя вечерта градоначалник, като поставиха цветя и свещи на мястото, където той беше намушкан с нож по време на благотворителен концерт.  Съграждани на Адамович заявиха пред медиите, че той ще им липсва и са дали висока оценка не само на работата му, но и за добрината и отзивчивостта му.", "date": "2019.01.15", "title": "Хиляди излязоха на протест срещу насилието в Полша"}
{"url": "https://www.bgonair.bg/bulgaria/2019-01-15/parlamentat-razglezhda-predlozhenieto-za-novite-iztrebiteli", "text": "На закрити заседания парламентарните комисии по отбрана и по бюджет и финанси ще разгледат предложението за придобиване на изтребители F-16.  Правителството предлага депутатите да им възложат да преговарят със САЩ за придобиване на нови самолети.  Премиерът Бойко Борисов трябва да създаде преговорния екип, който да изготви международния договор и да проведе преговорите с американското правителство.  А президентът Румен Радев отправи критики към конкурса за придобиване на изтребителите и го определи като удар по България.  От БСП обявиха, че ще гласуват \"против\" проекторешението.  Министърът на отбраната Красимир Каракачанов посочи, че не са обсъждани други варианти освен разсрочено плащане, както е записано в проекта за инвестиционен разход.  Водени са разговори първоначално предложената от САЩ цена да бъде коригирана.  От Белия дом заявиха, че очакват разговорите с правителството на България да продължат.", "date": "2019.01.15", "title": "Парламентът разглежда предложението за новите изтребители"}
{"url": "https://www.bgonair.bg/world/2019-01-15/gartsiya-protestirashti-uchiteli-zameriha-politsiyata-s-molotov", "text": "Сблъсъци в центъра на Атина. За втори път в рамките на седмица начални учители излязоха на протест срещу плановете на правителството за промяна на условията за наемане в публичния сектор.  Сблъсъците избухнаха, след като учителите се опитаха да пробият полицейския кордон до сградата на парламента. Някои демонстранти хвърляха коктейли \"Молотов\" по органите на реда, които отговориха със сълзотворен газ.  Училищата в цялата страна са затворени заради 24-часовата стачка на персонала. Учителите твърдят, че в учебните заведения има недостиг на персонал и поискаха създаване на допълнителни постоянни щатни места.", "date": "2019.01.15", "title": "Гърция: Протестиращи учители замериха полицията с \"Молотов\""}
{"url": "https://www.bgonair.bg/sutreshen-blok/2019-01-15/tsiganite-da-ne-protestirat-pred-ms-a-v-getata-da-vrazumyat-horata-tam", "text": "\r\n Вчера около 300 роми излязоха на протест пред Министерския съвет с искане за оставката или извинението на вицепремиера Красимир Каракачанов. Преди дни той се изказа от пловдивското село Войводиново, че ромите са нагли. Там двама членове на махалата нападнаха и пребиха военен. Вчера мъж от ромски произход нападна курсанти на Националния военен университет с брадва. За щастие няма пострадали, а нападателят е арестуван.  \"Наглостта преминава всякакви граници. Който когото иска да сезира. Защо трябва да сме политически коректни, когато един престъпник и рецидивист е на свобода? Нашите военни и полицаи не бива да страдат. Крайно време е всички управници да се осъзнаят. Препоръчвам на протестиращите цигани да изместят демонстрациите си в гетата. Там да накарат хората да спазват законите и да пращат децата си в училище\", категоричен бе бившият командир на 61-ва Стрямска бригада ген. Димитър Шивиков.  Според него вината за състоянието на ромите в обществото се дели на три групи. На първо място той поставя всички управленци, които нищо не предприеха 30 години, на второ място са неправителствените грантови организации, които само се възползват от парите, които получават. На трето място поставя самите роми, които живеят с чувство на безнаказаност.  Това е среда, в която се създават аутсайдери, отбеляза той в студиото на \"България сутрин\".  \"Да вземем държавата преди 1990 година – независимо, че политиците сега я плюват с цел припечелване на политически дивиденти, имаше някаква политика за циганите и останалите малцинства. Тогава всички работеха, бяха образовани и се развиваха. Дойде преломът. Дойде демокрацията. И дойде разрушаването на държавността. Жертва станаха първо циганите. Те бяха уволнявани първи от предприятията, бяха оставяни на произвола. Те изпаднаха от обществото\", подчерта ген. Шивиков пред Bulgaria ON AIR. ", "date": "2019.01.15", "title": "\"Циганите\" да не протестират пред МС, а в гетата – да вразумят хората там!"}
{"url": "https://www.bgonair.bg/sutreshen-blok/2019-01-15/da-udarish-shamar-vazpitanie-ili-tormoz-nad-detsata", "text": "\r\n Да отгледаш и възпиташ дете не е шега работа. Нещо, което мнозина изследователи и теоретици се опитват да дефинират. Появи се проект за нова национална стратегия, която налага пълна забрана за физическо наказание спрямо децата и криминализиране на домашното насилие. Къде е тънката граница между строгостта и необмислените телесни наказания? \"Това, докъде ще доведат шамарите, всъщност зависи от степента, интензитета и от ползите, до които те ще окажат. Възпитанието е доста сложна материя. Вярвам, че понякога е допустимо да издърпаш ухо, да удариш шамар. Не твърдя обаче, че трябва да се стига до насилие\", коментира в студиото на \"България сутрин\" поетесата Маргарита Петкова. Според психолога и бивш зам.-председател на Агенцията за закрила на детето Христо Монов да посегнеш на дете е нравствено престъпление и признание за безсилието, че не можеш по друг начин да влезеш в контакт с него и да го убедиш, че то трябва да направи това, което изискваш от него. \"Ежедневният тормоз над едно дете от най-ранна възраст и за най-малките неща не води до нищо добро. Децата, родени през 21 век имат много по-различна структура на личността, в основата на която стои тяхното Аз и неговата неприкосновеност\", категоричен бе той. \r\n  ", "date": "2019.01.15", "title": "Шамарите: Възпитание или тормоз над децата?"}
{"url": "https://www.bgonair.bg/bulgaria/2019-01-15/zaradi-neizryadni-dokumenti-tankerat-badr-se-zavarna-v-burgas", "text": "\r\n Заради неизрядни документи и опасност от екокатастрофа либийският танкер БАДР е върнат на бургаското пристанище.  Заповедта е на Изпълнителната агенция \"Морска администрация\", която иска да бъде извършен и ремонт на кораба.  Близо две седмици корабът е бил извън българските териториални води. Това съобщи директорът на \"Морска администрация\" капитан Живко Петров.  Преди дни бяха образувани две досъдебни производства по случая , за който Либия обвини страната ни в пиратство.  След смяната на собствеността му на 21 декември, корабът продължава да плава под панамски флаг, а екипажът му е украински.  А фирмата \"Булгаргеомин\", влязла във владение на танкера, обясни - били са принудени да се върнат на бургаското пристанище докато бъде изчистен спорният казус със собствеността. ", "date": "2019.01.15", "title": "Заради неизрядни документи: Танкерът БАДР се завърна в Бургас"}
{"url": "https://www.bgonair.bg/bulgaria/2019-01-15/otnovo-sriv-v-sistemata-na-mvr-tozi-pat-samo-za-30-minuti", "text": "Системата за издаване на административно-наказателни производства на МВР се срина тази сутрин. Проблемът е бил отстранен за около 30 минути. Почти през целия ден вчера не работеше системата за издаване на лични документи, което доведе до опашки пред гишетата на \"Пътна полиция\". Днешният проблем е бил отстранен бързо от техническите екипи и не е довел до струпването на хора пред гишетата на \"Пътна полиция\", предава БНР. В момента работата се осъществява нормално, обясниха от МВР. Вчера през целия ден не работеше системата за издаване на лични документи. Това доведе до блокиране на процеса по издаване на лични карти, паспорти и шофьорски книжки. Заради проблема звената на министерството, в които се приемат поръчки за документи, бяха с удължено работно време.", "date": "2019.01.15", "title": "Отново срив в системата на МВР, този път само за 30 минути"}
{"url": "https://www.bgonair.bg/bulgaria/2019-01-15/uraganen-vyatar-v-sopot-evakuiraha-uchenitsi", "text": "\r\n Бурен вятър с пориви до 120 километра в час причини щети в страната. В Сопот евакуираха гимназия. В Карлово - бурята отнесе покрива на страта сграда на ХЕИ. Заради риск от сериозни щети и опасност за децата, професионалната гимназия \"Ген. Владимир Заимов\" беше евакуирана. Силните пориви са счупили част от прозорците на сградата.  В града са изпочупени клони на дървета.  По препоръка на служители от дирекция \"Пожарна безопасност и защита на населението\" учениците са били изведени от училището, съобщи за   директорът инж. Катя Адърска. Бурният вятър причини щети в цялата страна, на места достига 90 км/ч.  В Карлово стотици домакинства останаха без ток, стихията отнесе покрива на местното ХЕИ.  \r\nИ от двете общини увериха, че повод за паника и притеснение няма. Няма пострадали хора. Най-често се получават сигнали за паднали клони, отнесени стълбове и контейнери, озовали се на пътните платна. В областите Русе, Търговище, Разград и Шумен е възможно поривите да са придружени и от превалявания от сняг.", "date": "2019.01.15", "title": "Бурен вятър с пориви до 120 километра в час причини щети в страната"}
{"url": "https://www.bgonair.bg/bulgaria/2019-01-15/bdzh-vzima-lokomotivi-i-vagoni-pod-naem-za-da-podobri-uslugata", "text": "\r\n БДЖ взима локомотиви и вагони  под наем , за да спаси графика от чужбина. По този начин се цели по-качествена услуга и удовлетворение за клиента.  19 хиляди минути е закъснението на пътническите влакове у нас от началото на годината. Основната причина е липсата на локомотиви и вагони, които да обслужват поставения график.  \"Ние сме в недостиг на подвижен състав, така че да изпълняваме на 100% графика за движение, какъвто и ресурс да хвърлим за ремонт на локомотиви, това не е магическа пръчка. Единствения вариант е да наемем допълнителен подвижен състав\", обясни пред Bulgaria ON AIR изпълнителният директор на БДЖ Григори Григоров. Срещу 2 милиона лева от БДЖ смятат да наемат 20 локомотива и 50 вагона.  \"Финансовото състояние е следното, 350 милиона приходи, 40 милиона е капиталовия разход, 100 милиона са оперативните разходи, основен кредитор е НКЖИ, печалбата е положителна\", сподели Никола Василев. Максимална удовлетвореност за клиента, подмяна и ремонт на подвижния състав и подобряване на условията на труд на работещите в железниците са трите опорни точки, върху, които новото ръководство обещава да се съсредоточи.  Електронизиране на системата за издаване на билети и подобряване на комуникацията между различните звена, това още обещаха от дружеството. Категорични са, линии и маршрути няма да се закриват, а нови влакове ще има евентуално след 5 години.  Експресният план е до 2024 година, когато договорът на БДЖ Пътнически превози с държават.", "date": "2019.01.15", "title": "БДЖ подобрява услугата с локомотиви и вагони под наем"}
