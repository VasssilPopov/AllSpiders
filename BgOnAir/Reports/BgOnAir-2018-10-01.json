{"url": "https://www.bgonair.bg/economy/2018-10-01/manchester-airports-group-potvardi-che-ima-interes-kam-letishte-sofiya", "text": "След като още преди години се появиха спекулации, че най-големият британски летищен оператор - Manchester Airports Group (MAG), има интерес към предстоящата концесия на летище София и дори е изпратил екип, за да подготви участието му, сега компанията официално потвърждава интереса си.  Това стана с покана за пресконференция до българските медии, на която ще бъдат представени бъдещите планове на британците за участието в процедурата по отдаването на концесия на летище София. Manchester Airports Group притежава и управлява три летища във Великобритания. Компанията е публично-частна, като е управлявана от акционерите си – местните власти на Манчестър и Industry Fund Management (IFM). \r\nПрогнозираната cтoйнocт нa ĸoнцecиятa нa лeтищe Coфия e 3,898 млрд. eвpo бeз ДДC, или нaд 7,6 млрд. лв., а правителството стартира открита, конкурентна тръжна процедура на 5 юли 2018 г. Очаква се офертите да бъдат получени до 22 октомври 2018 г.  Kонцесията на летището ще е от смесен вид (на основание чл. 10, ал. 1 от Закона за концесиите концесията на летище София ще бъде определена като концесия за строителство). Тя ще включва строителството на терминал 3, но също така и „предоставяне на услуги, свързани с експлоатацията на летището с цел осигуряване на неговото ползване от въздушни превозвачи“. Гoдишнитe възнaгpaждeния, кoитo щe ce дължaт зa вcяĸa eднa гoдинa oт cpoĸa нa ĸoнцecиятa, ca в paзмep на нe пoд 15 милиoнa лeвa бeз ДДC или 10% oт oбщия paзмep нa oбщитe пpиxoди oт вcичĸи дeйнocти. Четете повече на    \r\n ", "date": "2018.10.01", "title": "Manchester Airports Group потвърди интереса си към летище София"}
{"url": "https://www.bgonair.bg/world/2018-10-01/tayfunat-trami-v-yaponiya-vze-zhertva", "text": "Мощната буря, вилнееща над Япония, взе първата си жертва. Тайфунът \"Трами\" застигна град Осака с пориви на ветровете, достигащи до 216 километра в час.  Най-малко 84 души са пострадали от летящи предмети и падащи отломки. Близо 750 хиляди домакинства останаха без ток.  Над 1000 полета бяха отменени, а стотици влакове са спрени.  Издадени са предупреждения за наводнения и приливни вълни. В Осака градският транспорт и метрото не работят, а парковете и търговските центрове затвориха.  Днес тайфунът се насочва към североизточните брегове на страната.", "date": "2018.10.01", "title": "Тайфунът \"Трами\" в Япония взе жертва"}
{"url": "https://www.bgonair.bg/world/2018-10-01/katalunski-separatisti-blokiraha-klyuchovi-mesta-v-barselona", "text": "Стотици привърженици на отцепването на Каталуния от Испания излязоха по улиците на Барселона и блокираха ключови места. Протестната акция е по повод първата годишнина от обявения за незаконен референдум за независимост и последвалите полицейски репресии. Демонстрантите са блокирали основни пътища и важни места в Барселона. В Жирона пък застанаха на високоскоростната железопътна линия, а полицията се опита да спре прииждащите протестиращи в района на гарата. Акцията е организирана в интернет от активистката организация \"Комитети за защита на републиката\", създаден след референдума. ", "date": "2018.10.01", "title": "Каталунски сепаратисти блокираха ключови места в Барселона"}
{"url": "https://www.bgonair.bg/denqt-on-air/2018-10-01/podkrepata-za-referenduma-v-makedoniya-bila-mnogo-silen-signal", "text": "\r\n На кръстопът ли се намира Македония и какво е бъдещето на ЕС? Отговорите на тези въпроси потърсихме в предаването \"Денят ON AIR\" от ръководителя на Представителството на Европейската комисия (ЕК) в София Огнян Златев. \"За момента политическите сили в Македония дават своята оценка на резултатите. От имащите право на глас са гласували около 37%, над 90% са изразили подкрепа за референдума, което за мен е много силен сигнал. Този референдум е с консултативен характер, няма юридическа стойност\", коментира Златев. От опозицията в македонския парламент предупредиха, че ще признаят резултата от вота, само ако гласувалите са над 50%. Премиерът Зоран Заев пък заяви, че ако не получи подкрепа от ВМРО-ДПМНЕ за споразумението, няма да се поколебае да свика предсрочни избори. Огнян Златев уточни, че натискът в Македония е бил в посока дали да се излезе да се гласува или не, а не дали да се гласува \"за\" или \"против\". И добави, че следва гласуване в парламента, като по думите му е въпрос на политическа отговорност македонските политици да бъдат на висотата на европейската перспектива пред своята държава. , посочи Златев пред Bulgaria ON AIR. По думите му в момента ЕС има най-добри показатели за последните 10 години. Има висок темп на развитие на икономиката във всяка една от държавите членки, както и сериозно технологично развитие, стана ясно от изказването му.", "date": "2018.10.01", "title": "Подкрепата за референдума в Македония била много силен сигнал"}
{"url": "https://www.bgonair.bg/world/2018-10-01/uvelichava-se-broyat-na-zhertvite-na-tayfuna-trami-v-yaponiya", "text": "Мощната буря, вилнееща над Япония, взе две жертви. Тайфунът \"Трами\" застигна град Осака с пориви на ветровете до 216 километра в час.  Най-малко 84 души са пострадали от летящи предмети и падащи отломки.  Близо 750 хиляди домакинства останаха без ток. Над 1000 полета бяха отменени, а стотици влакове са спрени.  Издадени са предупреждения за наводнения и приливни вълни.  В Осака градският транспорт и метрото не работят, а парковете и търговските центрове затвориха.  Днес тайфунът се насочва към североизточните брегове на страната.", "date": "2018.10.01", "title": "Увеличава се броят на жертвите на тайфуна \"Трами\" в Япония"}
{"url": "https://www.bgonair.bg/denqt-on-air/2018-10-01/diplomat-makedoniya-izpusna-vlaka-za-evropa", "text": "\r\n \"Македонците сгрешиха. Те избраха самоизолацията пред това, което им предложи ЕС\", заяви в \"Денят ON AIR\" бившият ни посланик в Скопие Александър Йорданов. Ключовият референдум за смяна на името на Македония се провали заради бойкот. Гражданите трябваше да отговорят със \"за\" или \"против\" на въпроса: \"Подкрепяте ли членство в Европейския съюз и НАТО с приемане на Договора между Република Македония и Република Гърция?\" Вотът обаче премина при ниска избирателна активност. До урните отидоха малко над 36% от гласоподавателите. По думите на Александър Йорданов бъдещето на страната би трябвало да зависи от активните граждани, които участват в избори и референдуми, и само част от бойкотиралите допитването наистина са убедени във вота си \"против\". Той обясни пред \"Bulgaria ON AIR\", че договорът с Гърция вече е бил приет от македонския парламент с обикновено мнозинство от 69 гласа. На референдума е ставало въпрос този \"вот на народните представители\" да премине във \"вот за промяна на текстовете от конституцията, които предвижда този договор\", което значи към сегашните 69 да се добавят още 12 гласа. Според него въпросът на референдума е бил достатъчно ясно зададен, за да го разберат гражданите, и не това е причината за ниската избирателна активност. \"Може би ще има предсрочни избори с неясен край. С още по-трудно формиране на едно бъдещо управление, което не вярвам, че ще стигне до това да има самостоятелно мнозинство за промяна на конституцията. Изпуснаха си влака за Европа\", заяви Александър Йорданов в \"Денят ON AIR\".   ", "date": "2018.10.01", "title": "Дипломат: Македония избра самоизолацията и изпусна влака за Европа!"}
{"url": "https://www.bgonair.bg/reportazhi/2018-10-01/snayperist-ot-haskovo-proslavi-balgarskiya-voynik-v-sastezanie", "text": "\r\n Български войник донесе слава на родната армия. Снайперист от Хасково уцели мишена на разстояние от километър и половина, побеждавайки по този начин свои колеги от страните от НАТО. Точният изстрел е произведен по време на състезание в Германия от ефрейтор втори клас Крум Хаджипетков от 31-ви механизиран батальон към хасковското военно формирование. Ефрейтор Хаджипетков е част от българския отбор, който участва в своеобразното състезание.  В едно от изпитанията българският военнослужещ трябва да измине определено разстояние за 3 часа, след което да стреля по мишена, разположена на разстояние малко над километър и половина. Специфичното е, че трябва да използва чуждо оръжие. ", "date": "2018.10.01", "title": "Снайперист от Хасково прослави българския войник в състезание"}
{"url": "https://www.bgonair.bg/world/2018-10-01/ucheni-otkrili-novi-nachini-za-borba-s-raka-specheliha-nobelovata-nagrada-za-meditsina", "text": "\r\n Американецът Джеймс Алисън и японецът Тасуко Хонджо спечелиха отличието за медицина заради откритията им, довели до нов подход в стимулирането на имунната система срещу рака. Двамата поотделно са изучавали протеини, които блокират имунната система и как те могат да бъдат освободени, така че тя да бъде активирана срещу тумори.  Наградата за медицина е първата от Нобеловата седмица. След нея се присъждат отличията за физика, химия, литература, мир. Тази година обаче призът за литература няма да бъде връчен. Причината е секс скандалът, който се разрази миналата година в Шведската академия и доведе до напускането на 18 нейни членове. \r\nНай-чакан е призът за мир. Тази година за отличията са номирани широк спектър от личности и организации. Сред претендите са папа Франциск, американския президент Доналд Тръмп, лидерите на Северна и Южна Корея – Ким Чен Ун и Мун Дже Ин за дипломатическите им усилия за решаване на конфликта на Корейския полуостров.  Носителят на приза ще стане ясен в петък, а наградата е 1.4 млн. долара.", "date": "2018.10.01", "title": "Учени, открили начин за борба с рака, спечелиха Нобеловата награда за медицина"}
{"url": "https://www.bgonair.bg/world/2018-10-01/na-94-godini-pochina-svetovnoizvestniyat-sharl-aznavur", "text": "\r\n На 94-годишна възраст почина световноизвестният изпълнител на шансони Шарл Азнавур. Често е наричан \"френският Франк Синатра\".  Азнавур създава преди всичко песни за любовта. Изпълнител, поет и композитор, той е автор на над 1300 песни. Продадени са 180 милиона копия от неговите записи.  Миналата година той направи турне в Европа, с което се сбогува с публиката. Азнавур пя и в България в зала \"Арена Армеец\".", "date": "2018.10.01", "title": "На 94 години почина световноизвестният Шарл Азнавур"}
{"url": "https://www.bgonair.bg/world/2018-10-01/stotitsi-hora-sa-zatrupani-sled-moshtnoto-zemetresenie-i-tsunamito-udarili-indoneziya", "text": "\r\n Нов трус с магнитуд 5,1 разтърси Индонезия през изминалата нощ. А десетки хора са затрупани живи под руините на сгради след мощното земетресение и цунамито, ударили в петък. Броят на загиналите е 844, но от местния Червен кръст обявиха, че жертвите може да се окажат хиляди.  ", "date": "2018.10.01", "title": "След мощния трус в Индонезия: Стотици загинали... десетки затрупани живи под руините"}
{"url": "https://www.bgonair.bg/sutreshen-blok/2018-10-01/apatiya-i-boykot-provaliha-makedonskiya-referendum-antievropeytsite-praznuvat", "text": "\r\n Несигурност в Македония след вчерашния исторически референдум. Над 91% от гласувалите са се произнесли \"за\" промяната на името на страната. До урните обаче отидоха едва малко над 36% от гласоподавателите. Това е третата най-ниска избирателна активност в историята на Македония и е далеч от нужните 50%, за да се счита допитването за валидно.  Референдумът е с консултативен, а не със задължителен характер. Това означава, че е ред на парламента да се произнесе относно договора между Скопие и Атина. Снощи македонският премиер Зоран Заев заяви, че ако не получи подкрепа от ВМРО за споразумението, няма да се поколебае да свика предсрочни избори. \"Тук проблемът не е само политически. Македония живее само с миналото, а не с настоящето и камо ли с бъдещето. Въпросът на самия референдум първоначално предизвика скандал заради бомбардировките на НАТО и т.н., опитаха се да го компрометират\", категоричен е историкът проф. Христо Матанов в \"България сутрин\". Според Матанов резултатът е такъв, че позволява всякакво тълкуване. \"Както в Македония, така и у нас референдумите са направени така, че да няма как да успеят. Албанците са много европейски настроени, македонците не толкова\", уточни още той. \"Важна е активността на гражданите. Огромна част от македонското общество изчаква. По-пасивната част от обществото не смята, че референдумът е акт, който ще определи по-нататък линията на развитие. Не е по-голяма групата, която бойкотира референдума, това е мираж. От ЕС се появи едно усещане за натиск\", заяви пред Bulgaria ON AIR журналистът Валерий Тодоров. По думите му се е появило етническо напрежение между македонци и албанци.", "date": "2018.10.01", "title": "Апатия и бойкот провалиха македонския референдум! Антиевропейците празнуват"}
{"url": "https://www.bgonair.bg/economy/2018-10-01/ot-1-april-2019-shte-plashtame-bezkontaktno-do-50-leva", "text": "Лимитът за верификация на картодържателите (CVM) за безконтактни плащания с Mastercard и Maestro в България ще бъде повишен. В резултат на промяната, картодържателите ще могат да плащат бързо, удобно и безопасно, без да е необходимо да въвеждат ПИН код за трансакции до 50 лв. По-високият лимит за безконтактни плащания ще влезе в сила от 1 април 2019 г., съобщават от Mastercard. През 2017 г. броят на активните потребители с безконтактни карти в България достигна 54%, което е увеличение с 22% за една година. Методът на безконтактни плащания в България най-често се използва в супермаркети и хипермаркети (77%), в търговските вериги (68%), в бензиностанциите (41%) и в ресторанти/кафенета/заведения за бързо хранене (21%). Средната стойност на една трансакция в страната надвишава настоящия лимит от 25 лв. като възлиза на 58 лв., което прави новият лимит от 50 лв. по-добре по-добре адаптиран към актуалните финансови потребности на потребителите и допълнително показва зрелостта на българския пазар за тази стъпка. В сравнение с останалите европейски държави, текущата граница на трансакции без ПИН в България е една от най-ниските. По-висок лимит на стойностите за верификация на безконтактните трансакции съществува не само в западноевропейските държави (в Обединеното кралство сумата възлиза на 30 паунда или около 63 лв., във Франция и Ирландия – на 30 евро или около 60 лв.), но и в много от страните от Централна и Източна Европа (в Литва CVM лимитът е 25 евро или около 50 лв., в Румъния – 100 леи или около 42 лв., в Словакия – 20 евро или около 40 лв.).", "date": "2018.10.01", "title": "От 1 април 2019: Ще плащаме безконтактно до 50 лева"}
{"url": "https://www.bgonair.bg/denqt-on-air/2018-10-01/prav-po-roda-si-zakon-za-sotsialnata-ikonomika-kakvo-predstavlyava-i-ima-li-pochva-u-nas", "text": "\r\n Законопроект за предприятията на социалната и солидарната икономика предстои да бъде гледан на второ четене от народните представители. Проектът предвижда обособяване и насърчаване на стопански отрасъл, който преимуществено да има социална насоченост и да помага за повишаването на заетостта, жизнения стандарт и социалното включване на уязвими групи от населението. Сред насърчителните мерки в законопроекта са създаване на Регистър за социалните предприятия, създаване на електронна платформа, механизъм за подкрепа и др. Заместник-министърът на труда и социалната политика Султанка Петрова заяви в студиото на  , че чрез този законопроект се цели създаването на цяла нова екосистема. \"От създаването на едно социално предприятие, неговата регистрация, включително сме предвидили контролни мерки и мониторинг, който да се извършва за социалните предприятия\", поясни тя. Петрова добави още, че към този момент има над 4700 предприятия, които се самоопределят като социални, но след анализ от експерти от министерството е установено, че една трета от тях не отговарят на изискванията за такива. \"Но те използват предимства, които им се дават по различни европейски проекти, различно финансиране\", допълни още заместник-социалният министър пред  . Петрова беше категорична, че социалната икономика е много важна за нас и почвата в България за нейното развитие в момента е много добра. \"Чрез нея могат да се правят много социални услуги. В Европейския съюз в социалната икономика са заети над 14 милиона души\", подчерта заместник-министърът. Теодора Тодорова, експерт от Министерството на труда и социалната политика, определи законопроекта за социалната икономика като иновативен и отдавна чакан. \"Той е първи по рода си. Има социални предприятия, но те не функционират по правила. Законът дава конкретни правила, не само дефиниция какво е социално предприятие\", категорична беше Тодорова в ефира на  . Експертът допълни още, че се очаква конструктивен дебат и конкретни предложения, свързани със законопроекта.", "date": "2018.10.01", "title": "Пръв по рода си Закон за социалната икономика: Какво представлява и има ли почва у нас?"}
{"url": "https://www.bgonair.bg/economy/2018-10-01/ot-dnes-vlizat-v-sila-novite-tseni-na-gaza-parnoto-i-toplata-voda", "text": "\r\n От днес влизат в сила новите цени на газа, парното и топлата вода. С почти 14% се увеличава цената на газа, реши КЕВР.  Това поскъпване ще се прехвърли към сметките за парно и топла вода. До края на деня Комисията за енергийно и водно регулиране ще излезе и с окончателно решение за цените на топлоенергията, като отсега е ясно, че най-скъпо парно и топла вода ще плащат потребителите в София, Пловдив и Велико Търново.", "date": "2018.10.01", "title": "От днес влизат в сила новите цени на газа, парното и топлата вода"}
{"url": "https://www.bgonair.bg/bulgaria/2018-10-01/vazrastni-mazhe-sa-izcheznali-v-rodopite-ot-nyakolko-dni", "text": "Двама дядовци изчезнаха в Родопите в петък, информира    По-възрастният от тях е на 93 години. Хасан Ахмедов се е загубил в района на село Дрянка, община Баните. Дядото е излязъл за гъби в гората и не се е върнал.  След подаване на сигнала е търсен с кучета, но няма резултат, обясниха от полицията. Другият изчезнал е Хамид Емирски от маданското село Средногрци, който е на 79 години. Мъжът последно бил забелязан в петък към 17,00 часа в района на \"Хевея ким\", подпирайки се с бастуна в посока селото.", "date": "2018.10.01", "title": "Възрастни мъже са изчезнали в Родопите от няколко дни"}
{"url": "https://www.bgonair.bg/bulgaria/2018-10-01/balgariya-shte-izbira-izmezhdu-f-16-f-18-gripen-i-yurofaytar", "text": "Ф-16, Ф-18, Грипен и Юрофайтър. Това са изтребителите, между които страната ни ще избира за превъоръжаване на военновъздушните сили. \n Общо три държави са изпратили оферти към България, стана ясно по време на отварянето на офертите в Министерство на отбраната. САЩ ни предлагат нови Ф-16 и Ф18, Швеция нови Грипени, а Италия - използвани Юрофайтър. От 7 държави, до които България изпрати запитване, са отговорили само тези три. До края на годината трябва да има подписан договор между страните, след което той трябва да бъде ратифициран от парламента.  ", "date": "2018.10.01", "title": "България ще избира измежду Ф-16, Ф-18, Грипен и Юрофайтър"}
{"url": "https://www.bgonair.bg/bulgaria/2018-10-01/izvozvat-nad-150-hilyadi-mini-ot-voenniya-zavod-v-gorni-lom", "text": "Започва извозването на над 150 хиляди неутилизирани мини от завода за боеприпаси край Горни Лом, научи Bulgaria ON AIR от свои източници. Засега информацията не е потвърдена от официалните власти, но тази сутрин тежкотоварни автомобили пристигнаха пред завода.  Пред екипа ни работници обясниха, че започват да товарят мините. Във всеки ТИР ще има около 25 палети с боеприпаси. В продължение на няколко понеделника мините ще бъдат товарени и транспортирани до Гърция, държавата откъдето идват.  А именно днес се навършват и четири години от взрива, в който живота си изгубиха 15 души - 13 мъже и две жени. Виновни за инцидента все още няма.", "date": "2018.10.01", "title": "Извозват над 150 хиляди мини от военния завод в Горни Лом!"}
{"url": "https://www.bgonair.bg/bulgaria/2018-10-01/novi-spetsialnosti-i-mnogo-ochakvaniya-start-na-akademichnata-uchebna-godina", "text": "\r\n В България съществуват над 50 висши училища, а днес започна и новата академична учебна година. За тази учебна година от образователното министерство са определили над 54 000 места за прием в държавните и частни университети. Софийският университет празнува и 130-годишен юбилей от създаването му. В момента в него се обучават над 20 000 студенти, а досега са го завършили близо 300 хиляди души.  И докато преди дни Алма Матер отбеляза 130 години от създаването си, във Висшето училище по застраховане и финанси откриват учебната година за 16-и път, но с няколко нови специалности и обновена материална база. ", "date": "2018.10.01", "title": "Нови специалности и много очаквания: Старт на академичната учебна година"}
{"url": "https://www.bgonair.bg/reportazhi/2018-10-01/predizvikatelstvoto-torbabokluk", "text": "\r\n Помните ли кога беше последният път, когато изхвърлихте боклука си не където трябва? А помните ли кога за последно вдигнахте боклук, изхвърлен от друг човек на земята?  Тодор Минев прави това всеки ден от два месеца насам. Изминавайки различни маршрути, най вече в столичния квартал \"Левски\", където живее, той винаги носи със себе си по една торба, в която събира чуждите отпадъци. \"Проблемът е, че всеки, консумирайки нещо, няма културата да изчака да го изхвърли в кофата и приключва до мястото, където спира и консумацията.\" Всичко това провокира Тодор да създаде инициативата #торбабоклук и след всяка събрана от него торбичка, той снима, качва я в социалните мрежи и предизвиква различни хора да направят същото.  Независимо че го прави всеки ден, Тодор казва, че винаги има материал за кампанията му, а най-честите неща, които намира са кутии от цигари и енергийни напитки. Попада и на далеч по-скандални неща:   \"Скоро в двора на близкото 130-о училище попаднах на втора тоалетна чиния, която изхвърлям\", казва Тодор и е категоричен, че скоро навиците ни няма да се променят.", "date": "2018.10.01", "title": "Предизвикателството #торбабоклук"}
{"url": "https://www.bgonair.bg/bulgaria/2018-10-01/3500-detsa-se-vklyuchiha-v-programata-detsko-politseysko-upravlenie", "text": "\r\n 3500 деца в 10 столични училища се включиха в програмата \"Детско полицейско управление\". В нея основна роля имат ученици от столичното 120-о основно училище.  За цялата страната броят на учебните заведения нараства до почти 140.  Как да оказват първа помощ, безопасност на движението, реакция при рискови ситуация и уважение към професията на полицая са само част от темите, които ще се обсъждат с децата.  \"Ние можем да кажем, че сме мотивирали тези деца да са в правилния път. Естествено те имат приятелчета, имат другарчета, те стават по-взискателни към тези, които нарушават реда в училище, в града, където живеят\", сподели пред Bulgaria ON AIR министърът на вътрешните работи Младен Маринов. Огромен интерес сред децата предизвикаха и полицейските конни сили и моторите, а пожарната кола бе разгледана отвътре. Част от участниците в полицейското детско управление за миг се докоснаха и до реалната работа на огнеборците. ", "date": "2018.10.01", "title": "3500 деца се включиха в програмата \"Детско полицейско управление\""}
{"url": "https://www.bgonair.bg/bulgaria/2018-10-01/tsiklonat-ksenofon-udari-balgariya-i-navodni-pomorie", "text": "\r\n Средиземноморският циклон \"Ксенофон\" , който предизвика значителни щети в Гърция, удари и България. Оранжев и жълт код за опасно време са обявени за източната и централна част на страната. Силните дъждове, които се изляха по Черноморието, наводниха и Поморие. Заради голямото количество дъжд улиците на града за кратко се превърнаха в реки. Трима души са се обадили на телефон 112, за да им бъде оказана помощ да напуснат домовете си. Има наводнени приземни етажи и мазета. А десетки шофьори се оплакаха в социалните мрежи, че са загубили регистрационните номера на колите си.", "date": "2018.10.01", "title": "Циклонът \"Ксенофон\" удари България и наводни Поморие"}
{"url": "https://www.bgonair.bg/bulgaria/2018-10-01/vot-na-nedoverie-v-sferata-na-zdraveopazvaneto-ne-pritesnyava-upravlyavashtite", "text": "\r\n Управляващите не се притесняват от готвения вот на недоверие в сферата на здравеопазването. ГЕРБ обясниха, че реформа в системата трябва да има. Изявлението идва на фона на решението на БСП за вот на недоверие с тема здравеопазване заради готвените промени в модела. Лидерът на ПГ на ГЕРБ Цветан Цветанов коментира и призива на президента на единение на нацията. Цветанов заяви, че приема думите на държавния глава като призив към политическата сила, която го е излъчила. ", "date": "2018.10.01", "title": "Вот на недоверие заради здравеопазването не притеснява управляващите"}
{"url": "https://www.bgonair.bg/reportazhi/2018-10-01/zhiteli-na-ovcha-kupel-skochiha-sreshtu-prezastroyavaneto-v-sofiya", "text": "\r\n Срещу презастрояването на зелените площи в София. За това се обявиха жителите на блок 412 в \"Овча купел\", където преди месец кола пропадна в намиращия се непосредствено до сградата строителен изкоп.  Хората признават, че продължават да живеят в страх и поискаха блокът им да бъде проверен отново. А на среща с главния архитект на столицата стана ясно, че се готви вдигането на поредния блок в квартала, на място предвидено за културен център. Жителите на \"Овча купел\" настояват и за стартирането на процедурата по изготвяне на подробен устройствен план на квартала. А в петиция до всички държавни институции се обявяват против застрояването във всички зелени площи на столицата и плашат с протест.", "date": "2018.10.01", "title": "Жители на \"Овча купел\" скочиха срещу презастрояването в София"}
{"url": "https://www.bgonair.bg/bulgaria/2018-10-01/otlagat-vnasyaneto-na-noviya-zakon-za-horata-s-uvrezhdaniya-utre-shte-ima-protesti", "text": "\r\n Новият Закон за хората с увреждания се отлага. Това заяви социалният министър Бисер Петков. Причината е в несъгласието на финансовото министерство с част от промените. Поредното отлагане предизвика гнева на протестиращите майки на деца с увреждания.  Новото отлагане на внасянето на новата нормативна уредба стана ясно след почти тричасово заседание на Националния съвет за интеграция на хората с увреждания, а о мбудсманът Мая Манолова определи закона като осакатен.  Правителството беше обещало той да бъде гласуван в парламента до края на септември. Протестиращите майки на деца с увреждания са категорични, че ще търсят отговорност от премиера.  Те са недоволни, че от закона са извадени всички предложения за реформа като тези за личната помощ, фонд \"Достъпна среда и лична мобилност\", фонд \"Трудова заетост\", подкрепената заетост, както и финансирането по проекти на организации на хората с увреждания.  Утре майките на деца с увреждания излизат на протести в цялата страна.", "date": "2018.10.01", "title": "Пак отложиха Закона за хората с увреждания, майките излизат на протести"}
