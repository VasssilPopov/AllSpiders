{"url": "https://www.bgonair.bg/world/2018-11-19/rusiya-planira-da-otkrie-razuznavatelna-baza-v-kuba", "text": "Русия планира да открие разузнавателна база в Куба. Според експерти по този начин Москва увеличава възможностите си да наблюдава Съединените щати. На Запад се засилиха опасенията, че плановете са ответна мярка на Русия, след като САЩ обявиха, че се изтеглят от двустранния Договор за ядрените сили със среден обсег на действие, сключен през 1987 година.", "date": "2018.11.19", "title": "Русия планира да открие разузнавателна база в Куба"}
{"url": "https://www.bgonair.bg/world/2018-11-19/asansyor-s-shest-dushi-propadna-ot-95-etazh-v-chikago", "text": "Асансьор с шест души, сред които и бременна жена, пропадна от 95 етаж на четвъртата по височина сграда в Чикаго. Хората слизали от ресторанта на покрива на 100-етажния небостъргач. Изведнъж едно от въжетата се скъсало. Асансьорната кабина обаче спира на 11 етаж и като по чудо няма пострадали. Над три часа е продължила спасителната операция. Наложило се да бъде разбита стена, за да бъдат извадени хората. ", "date": "2018.11.19", "title": "Асансьор с шест души пропадна от 95 етаж в Чикаго"}
{"url": "https://www.bgonair.bg/world/2018-11-19/39-dushi-sa-evakuirani-opustoshitelni-valni-zalyaha-tenerife", "text": "\r\n Опустошителни вълни заляха Тенерифе. 39 души са евакуирани. Не се съобщава за пострадали. На любителски кадри се вижда как огромните вълни се разбиват в жилищни сгради, разположени на първа линия. Счупени са прозорци и са отнесени парапети на балкони.", "date": "2018.11.19", "title": "39 души са евакуирани - опустошителни вълни заляха Тенерифе"}
{"url": "https://www.bgonair.bg/world/2018-11-19/meksikantsi-i-amerikantsi-s-protesti-sreshtu-migrantite-ot-latinska-amerika", "text": "Стотици жители на мексиканския град Тихуана, разположен в непосредствена близост до американската граница, излязоха на протест. Причината е огромният наплив на мигранти от Латинска Америка, които пристигнаха през последните дни с намерението да прекосят границата.  В протеста се включиха и жители на американския град Сан Диего, който е от другата страна на граничната бразда. Демонстрантите поискаха мексиканските власти да спрат нашествието на кервана от хора и обвиниха мигрантите в опит да дестабилизират страната, както и в нарушаване на мексиканските закони.  Президентът на САЩ Доналд Тръмп вече изпрати допълнителни военни подразделения за подсилване на охраната по границата. Той издаде и декрет, с който временно бе спряно предоставянето на убежище на американска територия.  Междувременно нова колона от близо 200 мигранти потегли от Салвадор към САЩ.", "date": "2018.11.19", "title": "Мексиканци на протест срещу мигрантите от Латинска Америка"}
{"url": "https://www.bgonair.bg/world/2018-11-19/putin-i-erdogan-napraviha-parva-kopka-na-turski-potok", "text": "\r\n Руският президент Владимир Путин и турският му колега Реджеп Ердоган откриха първата морска тръба от газопровода \"Турски поток\" на церемония в Истанбул.  По думите на Путин проектът ще помогне за развитието на целия черноморски регион. Руската компания \"Газпром\" започна строителството на морския участък от тръбата през май 2017 година. Той минава по дъното на Черно море до крайбрежието на Турция. От там газопроводът ще се разклони на две. Първата тръба е за турския пазар, а втората ще доставя газ за Южна и Югоизточна Европа. Предвижда се доставките да започнат от първи януари 2020 година. Припомняме, че първоначално проектът беше предложен на България.", "date": "2018.11.19", "title": "Путин и Ердоган направиха първа копка на \"Турски поток\""}
{"url": "https://www.bgonair.bg/denqt-on-air/2018-11-19/ekspert-za-brexit-variantite-za-velikobritaniya-sa-chetiri", "text": "Премиерът на Великобритания Тереза Мей се бори с най-голямата криза в премиерския си мандат. Проектодоговорът за развода с Европейския съюз провокира оставките на старши министри и бунтове в партията ѝ. Група от съпартийците ѝ обявиха, че готвят вот на недоверие, а тя заяви, че оставката ѝ няма да направи излизането на Великобритания от ЕС по-лесно. Според бившия зам.-външен министър Любомир Кючуков отстраняването на Тереза Мей не е основната интрига, а е част от нещата, от които зависи какво ще се случи нататък. По неговите думи сценариите пред Великобритания са четири. \"След срещата на Европейския съвет, която да одобри споразумението, което към момента имаме на масата, британският парламент да го гласува. Това е първият вариант, който за момента е малко вероятен\", обясни Кючуков в \" \". По неговите думи за оставка на премиера в партията има механизъм, който позволява 15% от членовете ѝ да я поискат, за да се разглежда. Той обясни, че практиката е показала, че стигне ли се до там, често премиерът си заминава. \"Вторият сценарий е да не мине този договор, но да се преговори удължаване на двугодишния срок, за да продължат съдържателни преговори. Тук големият проблем е, че едва ли може да се постигне по-различно споразумение от това, което вече имаме на масата\", коментира бившият зам.-външен министър. По неговите думи третият вариант е да има Brexit без договор - нещо, за което се готви самата Великобритания, както и Европейският съюз и никой не е наясно какво означава. Той обясни, че тогава ще трябва ежедневно да се договарят много отделни въпроси, което ще засили състоянието на огромна несигурност. \"Последният вариант, който съществува, е падане на правителството, нови избори и евентуално нов референдум, който може да бъде във вариант - референдум за одобряване на постигнатата договореност, така и във вариант - изоставяне на идеята за Brexit, което също изглежда много малко вероятно\", обясни Кючуков пред  .   ", "date": "2018.11.19", "title": "Експерт за Brexit: Вариантите за Великобритания са четири"}
{"url": "https://www.bgonair.bg/reportazhi/2018-11-19/besarabski-balgari-ot-ukrayna-shte-zapalvat-lipsata-na-shofyori-u-nas", "text": "\r\n България ще подпише международна спогодба с Украйна, която ще улесни назначаването на бесарабски българи за шофьори в транспортните фирми у нас. Антикризисната мярка обяви заместник-министърът на транспорта Ангел Попов във връзка със сериозния недостиг на служители в международните товарни превози.  Независимо, че заплащането за шофьор във фирма за товарни превози може да надхвърли 4 хиляди лева, данните сочат, че има над 9 хиляди души недостиг на пазара на труда. А липсата на кадри може да доведе до загуби за икономиката за над 2 милиарда лева.  Заплащането в Европа е по-голямо, всеки иска да взема повече пари и затова има изтичане на шофьори. Извън България и в Европа.  Затова от Съюза на международните превозвачи искат шофьори от страни извън Европейски съюз да работят у нас.  Вкарване на бесарабски българи от Украйна и Молдова, които да получат българско гражданство по най-бързия начин. Втората стъпка е чрез издаване на работни визи за Турция, Сърбия, Македония, за да може с тези работни визи те да работят съответно във фирмите, където има недостиг на шофьори.  От бранша разказват, че ако не се вземат спешни мерки фалитът за някои компании е неизбежен. Професията шофьор не е така популярна, както преди, голяма част от транспортните училища пък са закрити. Допълнително усложнение са и тежките процедури по назначаване на шофьори от страни извън Европейския съюз.  Очаква се спогодбата да бъде изготвена в най-кратки срокове.", "date": "2018.11.19", "title": "Бесарабски българи от Украйна ще запълват липсата на шофьори у нас"}
{"url": "https://www.bgonair.bg/world/2018-11-19/putin-na-vizita-pri-erdogan-parva-kopka-ot-turski-potok", "text": "Руският президент Владимир Путин пристига на еднодневна визита в Турция. Държавният глава, заедно с турския си колега Реджеп Ердоган, ще направи първа копка от сухопътния участък на енергийния проект \"Турски поток\".  Предвижда се доставките на синьо гориво да започнат от 1 януари 2020 г. Руският монополист \"Газпром\" започна строителството на морския участък от тръбата през май 2017 година. Той минава по дъното на Черно море до крайбрежието на Турция. От там газопроводът ще се разклони на две. Първата тръба е за турския пазар, а втората ще доставя газ за Южна и Югоизточна Европа.", "date": "2018.11.19", "title": "Путин на визита при Ердоган: Първа копка от \"Турски поток\""}
{"url": "https://www.bgonair.bg/world/2018-11-19/zhaltite-zhiletki-vlizat-v-politikata", "text": "Протестиращите срещу увеличението на цените на горивата в Белгия, известни като \"жълтите жилетки\", ще основават политическо движение за предстоящите догодина федерални избори. По примера на френските протестиращи и белгийците изразяват недоволството си срещу изравняването на акциза на дизела и бензина. За четвърти пореден ден в южните части на страната изходите на рафинерии и депа за снабдяване с гориво са блокирани. Недоволството продължава и във Франция. Блокиран е достъпът до три склада за петролни продукти, включително два, управлявани от френския петролен гигант \"Total\". През почивните дни хиляди хора взеха участие в демонстрации по автомагистралите на страната. Недоволството прерасна в протест срещу цялостната политика на правителството.", "date": "2018.11.19", "title": "\"Жълтите жилетки\" влизат в политиката"}
{"url": "https://www.bgonair.bg/world/2018-11-19/masov-protest-v-skopie-iskat-ostavkata-na-pravitelstvoto", "text": "Масов протест в Скопие с искане за оставката на кабинета. Стотици македонци се събраха пред сградата на парламента. Те скандираха срещу Договора от Преспа и промяната на името на страната на Северна Македония.  Инициатор на протеста беше движението \"Македония бойкотира\", чийто лидери призоваха за оставката на правителството, разпускането на парламента, предсрочни парламентарни избори и служебно правителство.  Демонстрантите заплашиха с блокада на пътища в страната, ако конституционните промени не бъдат спрени незабавно.", "date": "2018.11.19", "title": "Масов протест в Скопие: Искат оставката на правителството"}
{"url": "https://www.bgonair.bg/world/2018-11-19/goli-feministki-prekasnaha-protest-v-pamet-na-franko-v-madrid", "text": "Голи активистки на феминистката организация \"Фемен\" прекъснаха протест на хора, събрали се в Мадрид да почетат паметта на покойния испански диктатор Франциско Франко.  Събитието събра близо 200 души на площад \"Ориенте\" в испанската столица. Трите голи жени, на чиито гърди бяха написани думите \"законен фашизъм\" и \"национален срам\", бяха арестувани от полицията.  Демонстрацията идва на фона на плановете на социалистическото правителство на премиера Педро Санчес да ексхумира тленните останки на Франко от мемориалния комплекс \"Долината на падналите\" край Мадрид, за да бъдат препогребани на по-дискретно място.  Близките на диктатора обаче искат той да бъде погребан в семейната крипта в катедралата \"Алмудена\" в самото сърце на испанската столица.", "date": "2018.11.19", "title": "Голи феминистки прекъснаха протест в памет на Франко в Мадрид"}
{"url": "https://www.bgonair.bg/bulgaria/2018-11-19/vlak-dereylira-v-kresnenskoto-defile-sled-udar-v-skalna-masa", "text": "\r\n Влак дерайлира в Кресненското дефиле. Инцидентът е станал около 19:00 часа снощи. След удар в скална маса, от трасето частично е излязъл локомотивът на влака. Осем души бяха ранени, след като скални отломъци и земна маса падат на релсите, а локомотивът се удря челно в тях и излиза от релсите.  В композицията е имало 42-ма пътници.  Сред пострадалите няма такива с тежки наранявания, нито с пряка заплаха за живота, каза областният управител Бисер Михайлов.  Трима от ранените са ЖП служители, другите са пътници. Инцидентът става на труднодостъпно място между гарите \"П.Яворов\" и \"Черниче\". Пътниците са изведени своевременно. Създадена е организация за превоз с автобуси на пътниците от влака. Движението по направлението Петрич-Благоевград е преустановено. През цялата нощ продължи разчистването на последиците от тежкия инцидент в Кресненското дефиле. Целта е да се освободи железопътното трасе, за да се възстанови движението на влаковете.  Тази сутрин започна нов оглед на мястото на инцидента, разчистват се и надвиснали скали, очаква се разчистването на железопътната линия да отнеме поне два дни.", "date": "2018.11.19", "title": "Влак дерайлира в Кресненското дефиле след удар в скална маса"}
{"url": "https://www.bgonair.bg/bulgaria/2018-11-19/zhiteli-na-gurkovo-zatvoriha-prohoda-na-republikata", "text": "\r\n И днес имаше протести срещу високите цени на горивата и ниския стандарт на живот в редица градове у нас. За първи път жителите на Гурково излязоха на протест и затвориха Прохода на Републиката. Протестиращите поискаха достойни доходи, по-ниски данъци, оставка на цялото правителство и се заканихада продължат с протестите, докато исканията им не бъдат чути. Протестиращите направиха уговорката, че поетапно ще бъдат пускани тировете, които образуваха километрична опашка. Протестиращите в София успяха да блокират движението пред парламента, а след това се насочиха към сградата на Министерски съвет. В Перник недоволните не успяха да блокират пътен възел Даскалово и Магистрала Люлин. Полицията обаче събираше данните на всички, които се бяха събрали на традиционното място в града. В Монтана хората блокираха международния път Е-79. Образува се задръстване. Те се събраха на изхода на града в посока Враца и застанаха на пътя. Категорични са, че ще останат там до сутринта. Мащабен протест блокира всички входове на бензиностанции в Сопот и Карлово и затвори подбалканския път София-Бургас. Младежи паркираха автомобилите си на пътя пред паметника на Иван Вазов и спряха движвението. На място пристигнаха полицейски екипи и жандармерия. Протестът продължи с автомобилно шествие до Карлово. Там протестиращите преминаха през бензиностанциите в града и блокираха за кратко техните входове и изходи. Образуваха се колони от автомобили.  За поредна вечер имаше протести и в Хасково. Тази вечер в тях се включиха и Димитровград и Свиленград.", "date": "2018.11.19", "title": "Жители на Гурково затвориха Прохода на Републиката"}
{"url": "https://www.bgonair.bg/denqt-on-air/2018-11-19/sreshtite-mezhdu-rumen-radev-i-boyko-borisov-tryabvalo-da-sa-redovni", "text": "\r\n Няколко дни след като първите мъже в управлението на България премиерът Бойко Борисов и президентът Румен Радев изразиха готовността си да се срещнат и да обсъдят проблемите в страната, доклада на Европейската комисия и останалото случващо се в страната, се оказа, че двамата чакат другия да прати покана и към този момент такава среща няма да има. Бившият служебен министър-председател проф. Георги Близнашки обаче е категоричен, че такъв диалог между мъжете от върха на управлението на страната е задължителен. , каза проф. Близнашки в студиото на  . По думите му от липсата на този диалог всички губят. Бившият служебен премиер коментира още, че сега парламентарната опозиция у нас е слаба, но това не значи, че Румен Радев трябва да се опитва да замени лидерът на опозицията. , подчерта още проф. Близнашки. Пред   той коментира политическата ситуация като каза, че управляващите са се изхабили и за да оцелеят трябва да направят някакви промени, а работата на опозицията е да начертае алтернатива. По димите на проф. Георги Близнашки големият проблем на България е, че има общо изхабяване на политическите партии и въпреки масовите протести БСП не може да вдигне рейтинга си, а сега не наблюдаваме подобно явление. , категоричен беше бившият служебен премиер. Проф. Близнашки каза също, че е време на Бойко Борисов да се спре със задграничните пътувания и да обърне внимание на това, което се случва в страната.", "date": "2018.11.19", "title": "Срещите между Румен Радев и Бойко Борисов трябвало да са редовни"}
{"url": "https://www.bgonair.bg/bulgaria/2018-11-19/borisov-razporedi-proverka-na-izdadenite-balgarski-pasporti-v-poslednite-5-godini", "text": "Премиерът Бойко Борисов е разпоредил проверка за 5 години назад на българските документи за самоличеност, издадани на чужденци. Той е изискал резултати във възможно най-кратък срок.  Проверката идва няколко седмици след като антикорупционната комисия започна разследване за мащабна корупционна схема в Държавната агенция за българите в чужбина, свързана с манипулиране на документи за българско гражданство.  В началото на месеца Апелативният специализиран съд остави за постоянно в ареста вече бившия председател на агенцията Петър Харалампиев и главния секретар Красимир Томов. Третият обвиняем за корупционната афера – сръбският гражданин Марко Стойов, не е обжалвал задържането си и също остава в Ареста. \r\nСлед влизането на България в ЕС броят на издадените български паспорти се е увеличилил няколко пъти. Справката сочи, че през 2001 г. издадените паспорти са 940. Броят им през годините постепенно расте, като през 2005 г, когато страната ни подписва договор за присъединяване към Европейския съюз, новите ни сънародници са 5 пъти повече. Повече от половината чужденци, получили българско гражданство са македонци. Второто място заемат молдовците, като техният брой е малко над 29 000. Най- малко са желаещите от Косово", "date": "2018.11.19", "title": "Борисов разпореди проверка на издадените български паспорти в последните 5 години"}
{"url": "https://www.bgonair.bg/reportazhi/2018-11-19/prechili-li-sa-politsaite-na-protestite-v-yuzhna-balgariya", "text": "\r\n Журналистка беше спряна от полицията, а изходите на Петрич останаха блокирани за часове в неделя. Така протестиращите не успяха да стигнат до граничния пункт \"Кулата\".  Малко преди обяд вчера полицаи спират внезапно колата на журналиста Мариета Димитрова.  , обясни тя.  Последвало чакане, да дойде кола на КАТ, защото тази, която ги спряла била от охранителна полиция. А за Мариета е неясно за какво става въпрос - посегателство върху свободата на слово, респектиране или грешка.  По същото време, 80 километра на юг започва автомобилното шествие в Петрич. Целта е да се обиколи града и да се стигне до блокада на ГКПП \"Кулата\", по непотвърдена информация полицай с личен автомобил застава начело на шествието, а през това време автомобили на полицията и гранична полиция блокират пътищата при село Дрангово и село Старчево, водещи от Петрич до Кулата.  Според полицията пълната блокада на Петрич е възпрепятствала нерегламентирани действия. ", "date": "2018.11.19", "title": "Пречили ли са полицаите на протестите в Южна България?"}
{"url": "https://www.bgonair.bg/bulgaria/2018-11-19/roditeli-alarmirat-za-opasna-detska-gradina-v-chernomorets", "text": "\r\n За опасна детска градина алармираха родители от град Черноморец. Според тях сградата пропада и е опасна за децата. От общината в Созопол днес са направили проверка и са дали обещание да се вземат спешни мерки за укрепване на детската градина. Всички стени са пропукани, а прозорците не се отварят, защото има изкривяване на конструкцията, всичко е с процепи, а освен това има наличие и на мухъл. За това разказват разтревожени родители.  Директорката твърди, че е сигнализирала за проблема още преди две години. В момента децата се обучават на втория етаж, защото на първия положението е трагично.  Сградата е строена преди повече от 40 години. В края на 90-те е правен основен ремонт и е пригодена за детска градина. Направено е отводняване на терена, но почвата продължава да се сляга, а стените да се пукат. Добри Добрев - кмет на Черноморец пък обясни, че учебното заведение не пропада, защото не се наблюдава пропукване на основни външни стени.  От общината в Созопол са гарантирали, че до края на януари ремонтът ще бъде приключен и децата ще се върнат на първия етаж. ", "date": "2018.11.19", "title": "Родители алармират за опасна детска градина в Черноморец"}
{"url": "https://www.bgonair.bg/denqt-on-air/2018-11-19/sled-ostavkata-na-valeri-simeonov-kakvi-sa-vazmozhnite-stsenarii-za-upravlyavashtite", "text": "\r\n След като вицепремиерът Валери Симеонов подаде оставка, протестите не стихват, усеща се напрежение между президента и премиера, а голямата коалиция е разклатена от поредната вълна от трусове. Какви са възможните сценарии за управляващите? \"Има оставка на единия вицепремиер, за което се говори от месец. Големият въпрос е дали балансите в управляващата коалиция ще бъдат нарушени. Оставката на Сименов е лично дело. Не мисля, че натиск е довел до това решение, а е свързано с тактическо отиграване на конкретната ситуация\", коментира пред   политологът Христо Панчугов. Според него голямата битка от месеци насам е коя от патриотичните формации ще успее да излезе най-автентично от тази ситуация, за да може да се бори евентуално за по-голяма подкрепа на следващите парламентарни избори. \"Конструкцията безспорно е разклатена и самите \"Обединени патриоти\" продължават да си говорят през медиите с едни сериозни признания. Ако използвам жаргонния език, те директно си казват \"Ние я оплескахме\". Донякъде показаха, че не са готови за голямата власт\", заяви в студиото на \" \" журналистът Евгени Петров. По неговите думи  не би трябвало управляващите да предизвикват вътрешни скандали и несигурност в коалицията и същевременно да очакват през май месец някой да им има доверие, за да ги избере. Според него е било нужно да покажат мъдрост и стабилност, за да може да гласуват за тях. Според политолога Христо Панчугов единият възможен сценарий е Бойко Борисов и ГЕРБ да търсят сформиране на нов кабинет в това управление. Другият вариант е дали бъде създадена нова коалиция или да се назначи нов премиер, което не е силно вероятно. Третият възможен сценарий е управлението да насрочи предсрочни избори, което изглежда най-малко вероятно. Журналистът Евгени Петров коментира, че мерим евроизборите не през самия факт, че това са важни избори за цяла Европа и, че не тече никакъв дебат за тях и каква позиция трябва да вземе България, а ги пречупваме през вътрешнополитическите си проблеми. Експертите бяха единодушни, че липсва диалог и дебат между институциите и същото се случва и между политиците в управляващата коалиция.", "date": "2018.11.19", "title": "След оставката на Валери Симеонов: Какви са възможните сценарии за управляващите?"}
{"url": "https://www.bgonair.bg/bulgaria/2018-11-19/krizisna-zimna-trapezariya-za-skitashti-i-bezdomni-otvori-vrati-v-ruse", "text": "\r\n Кризисна зимна трапезария отвори врати в Русе. За нея се грижат доброволците от Българския Червен кръст, които осигуряват на хора в нужда топла храна, дрехи и баня. Трапезарията ще работи до края на февруари, а от услугите ѝ се очаква всеки ден да се възползват около 40 души – бездомни и скитащи. 62-годишният Веселин живее сам в жилище без ток и вода. Не работи и се изхранва, като рови по контейнерите. To е от така наречените скитащи русенци, които имат подслон, но битовите условия са лоши. СИНХРОН: Антоанета Ябанозова, директор на БЧК-Русе:  \"Повечето от тях нямат нито ток, нито вода. Точно затова ние им предлагаме, освен топлата храна, която е задължителна – топлата супа, сандвичите за вечеря, топлият чай… услугата баня. Нещо, което има хора, които споделят с нас, което едногодишно ползват при нас. Раздаваме и топли зимни дрехи. Много от тях нямат обувки, нямат чорапи:, обясни Антоанета Ябанозова.  Близо 120 души в Русе официално са без дом и живеят на улицата. Въпреки опитите на Червения кръст да обхване всички, много от бездомниците не желаят да бъдат вписани в регистрите и да получават помощ.", "date": "2018.11.19", "title": "Кризисна зимна трапезария за скитащи и бездомни отвори врати в Русе"}
{"url": "https://www.bgonair.bg/bulgaria/2018-11-19/zhiteli-na-vrachanski-sela-izlyazoha-na-protest-sreshtu-dobiv-na-minerali-v-rayona", "text": "\r\n Жители на две врачански села се вдигнаха на бунт срещу добив на минерали в района. Те смятат, че така ще бъдат унищожени плодородните земи на още няколко села. Протестиращите се събраха пред сградата на Районната инспекция по опазване на околната среда и водите и настояха процедурата да бъде спряна, а землищата им да не се разкопават. \r\n  Жителите на района се опасяват, че машините ще запрашат въздуха, а земята им ще бъде унищожена завинаги. Според инвеститора по време на проучването на терена местните хора не са били обезопокоени и място за притеснение няма и в момента.  След процедурата земята ще бъде рекултивирана и те отново ще могат да я ползват както досега, уверява още инвеститорът. ", "date": "2018.11.19", "title": "Жители на врачански села излязоха на протест срещу добив на минерали в района"}
{"url": "https://www.bgonair.bg/bulgaria/2018-11-19/bsp-pravitelstvoto-e-vredno-i-tryabva-da-si-varvi", "text": "\r\n Правителството е вредно и трябва да си върви. Изводът е на БСП след извънредно заседание на Изпълнителното бюро. Социалистите са категорични, че всякакви формати на правителството в сегашния парламент са несъстоятелни. Уж социалния бюджет на управляващите предизвиква социално напрежение. Патриотите в коалицията гласували лобистки закони, категорична е Корнелия Нинова.  \"Това е агония и нестабилност. Да си тръгне Каракачанов, да излъчат друг на негово място. Да си тръгне Валери, да излъчат друг. Виждате, че започват помежду си да се самоизяждат. И вътре в малката коалиция и между малката и голямата. Просто изхода е предсрочни избори. Другото ще е мъка\", заяви лидерът на червените. Нинова потвърди, че БСП е в кондиция за предсрочен вот и отрече протестите срещу правителството на Борисов да са синхронизирани с държавния глава. Междувременно БСП осигурява кола и шофьор на депутата си Елена Йончева. Причината – да не стане жертва на провокации, докато кара сама и вози детето си. Парламентарната група на БСП няма да крепи кворума в парламента и ще се регистрира само за да гласува отмната на по-високия данък за стари коли, намаляване на ДДС върху храните и лекарствата, преизчислението на пенсиите.  \r\nСнимка: Димитър Кьосемарлиев  (Bulgaria ON AIR)", "date": "2018.11.19", "title": "БСП:  Правителството е вредно и трябва да си върви"}
{"url": "https://www.bgonair.bg/bulgaria/2018-11-19/otpuskat-15-mln-leva-za-stipendii-v-dualnoto-obuchenie", "text": "За следващата година е предвидено 1,5 млн. лв. за стипендии на ученици, които се обучават в дуална форма. \"Дуалната форма на обучение трябва да се разширява. За следващата година сме гласували такива средства за стипендии на ученици, които са включени в дуална форма на обучение. Предстои да се стартира проект, който ще подготвя допълнителни условия за разширяване на дуалната форма на обучение\", обясни министърът на образованието и науката Красимир Вълчев на конференция \"Ценности и образование\". \"В проекта се залага да възпитаме децата в толерантност, уважение, нравствени и патриотични ценности. Стратегията е засегнала и трудовото възпитание, дисциплина и отговорност\", коментира още Вълчев, цитиран от  . Министър добави, че целта е да бъдат мотивирани повече деца да се включат в техническо-професионално образование с инженерно-технически специалности в системата на висшето образование. \"Образователната реформа в дуалното и професионалното обучение трябва да продължи със стъпките, които сме приели, но в по-ускорена форма. В момента правим преструктуриране на приема. Догодина формулата за преструктуриране ще бъде от профили и професии, свързани с предмети като математика, природни науки и техника\", посочи Красимир Вълчев.", "date": "2018.11.19", "title": "Отпускат 1,5 млн. лева за стипендии в дуалното обучение"}
{"url": "https://www.bgonair.bg/bulgaria/2018-11-19/shofyorat-vartyal-gumi-pred-parlamenta-e-zadarzhan-za-72-chasa", "text": "Софийска районна прокуратура задържа за 72 часа шофьорът, който въртял гуми пред парламента вчера. Той ще отговаря за непристойни действия, грубо нарушаващи обществения ред. От събраните до момента доказателства, става ясно, че 20-годишният мъж съзнателно е дрифтил пред сградата на Народното събрание по времето, когато е имало масов протест, отразяван от медиите. Извършителят е осъждан, уточняват от прокуратурата, като предходното му провинение е отново за хулиганство. Предвид голямата обществена опасност на деянието, ще се иска постоянното му задържане под стража. Софийски районен съд предстои да се произнесе по мярката му за неотклонение. ", "date": "2018.11.19", "title": "Шофьорът, въртял гуми пред парламента, е задържан за 72 часа"}
{"url": "https://www.bgonair.bg/bulgaria/2018-11-19/napadki-za-presledvane-na-politicheski-interesi-vsyaha-razdor-v-lagera-na-protestirashtite-mayki", "text": "\r\n Разцепление в лагера на майките на деца с увреждания. Взаимни обвинения за преследване на политически интереси и задкулисие и извънредна среща между тях беляза днешния ден. След като майките постигнаха първата си победа - оставката на вицепремиера Валери Симеонов, в лагера им започна разцепление за това трябва ли да продължат протестите или не.  \"Войната си продължава, това е една малка спечелена битка, ние ще изчакаме - ние продължаваме с присъствието, не е точно протест\", обясни Вера Иванова от инициативата \"Системата ни убива. Други обаче са на мнение, че след като Симеонов си е подал оставката, а Борисов я е приел и има чуваемост на исканията им в работните групи, няма за какво да се протестира повече. Според част от майките с черни тениски - решенията в лагера започнали да се вземат еднолично. Двете страни започнаха и да броят кой, колко е протестирал. Майките в черни тениски, намекнаха и за преследване на политически интереси и задкулисие. Пред камерата на Bulgaria ON AIR и двете страни отрекоха това да е вярно. \"Всички, които имат интерес се опитват да го яхнат. Кой е успял, кой не - честно казано не зная. Ние няма да се откажем. Системата няма да ни убие\", заяви Павлина Радкова Каузата - нормален живот за хората с увреждания все още обединява майките с черни тениски. И те все още се надявам скоро да ги заменят с бели. Пътят към така жадуваните законови промени вече виждат по различен начин.", "date": "2018.11.19", "title": "Нападки за преследване на политически интереси всяха раздор в лагера на протестиращите майки"}
