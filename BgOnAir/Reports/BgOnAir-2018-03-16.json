{"url": "https://www.bgonair.bg/science/2018-03-16/mtel-pusna-v-prodazhba-parviya-razer-phone", "text": "\r\n Тази седмица Мтел стана първият телеком у нас, който предлага дебютния смартфон на марката Razer, създаден специално за геймъри и фенове на развлечението. Razer Phone е андроид смартфон, който комбинира най-доброто от аудиовизуалните технологии и производителността. Razer Phone е наличен в магазините на Мтел и онлайн на   за 56,98 лева на месец или за 1219,98 лева в брой с план Мтел без граници 5XL. Световният шампионат по мотоциклетизъм се завръща за поредния вълнуващ сезон на две колела. Въпросите от първия кръг в Катар са много - ще видим ли отново доминация на Марк Маркес, това ли ще бъде лебедовата песен на Валентино Роси, коя млада звезда ще изгрее на пистата... Това обаче няма да е единствената сюжетна линия, защото битките в Мото 2 и Мото 3 ще предложат още много истории и всяка една от тях ще бъде в ефира на Мтел Спорт. Първото състезание за сезона в Катар ще се проведе в неделя (18 март) от 18 часа. Време е  Отговаряйте правилно на въпроса с коментар във   и може да спечелите смартфона Nokia 2. Ето го и новия въпрос - Как се казва първият смартфон на  марката Razer, който Мтел пусна в продажба?", "date": "2018.03.16", "title": "Мтел пусна в продажба първия Razer Phone"}
{"url": "https://www.bgonair.bg/economy/2018-03-16/cheshki-medii-biznesat-na-inerkom-se-finansiral-ot-neprozrachni-strukturi", "text": "\"Инерком\" не е дала най-високата цена за купуването на активите на ЧЕЗ в България. Това става ясно от ново разследване на чешки медии, цитирано от БНР. Според него бизнесът на \"Инерком\" се финансирал от банки и две непрозрачни структури. Твърди се още, че индийската компания \"Индия Пауър\" заедно с малка българска компания \"Фючър Енерджи\" са предложили малко над 17 милиона евро по-висока цена за българските активи на ЧЕЗ от компанията на Гинка Върбакова. Въпреки това офертата на \"Инерком\" е оценена като по - благоприятна.", "date": "2018.03.16", "title": "Чешки медии: \"Инерком\" не е дала най-високата цена зa ЧЕЗ"}
{"url": "https://www.bgonair.bg/world/2018-03-16/nyama-da-ekstradirat-uchastnitsite-v-pucha-sreshtu-erdogan", "text": "Щастлив ден – това бяха думите на адвоката, който защитава турските военни, избягали в Гърция по време на преврата срещу Реджеп Ердоган.  Причина за неговата реакция стана решението на съда да отхвърли третата поредна молба на Турция за екстрадиция. Конфликтът значително повиши напрежението между двете страни.  Анкара обвини осемте военни в активна роля в преврата през 2016 година. Адвокатът допълни, че решението на съда в Атина е ясно послание за всички, че рано или късно, тази история трябва да стигне своя край.", "date": "2018.03.16", "title": "Няма да екстрадират участниците в пуча срещу Ердоган"}
{"url": "https://www.bgonair.bg/economy/2018-03-16/riskat-ot-bednost-v-es-raste-nay-znachimo-v-balgariya-i-ungariya", "text": "Рискът от бедност сред работещите в Евросъюза е нараснал между 2010 и 2016 г. най-значително в Унгария (с 4,3 пр. п.), България (3,7 пр. п.) и Естония (3,1 пр. п.). Този риск се увеличава и сред заетите в Германия (2,3 пр. п.), Италия и Испания (и в двете по 2,2 пр. п.) и Великобритания (1,8 пр. п.), показват данни на Евростат. В сравнение с 2010 г. делът на застрашените от бедност заети се покачва в повечето страни членки. В България в риск от бедност през 2016 г. са били 11,4% от заетите, или 13 на сто от работещите мъже и 9,6 на сто от работещите жени. Евростат потвърждава данните от февруари, според които през 2016 г. 9,6% от работещите в общността (на възраст над 18 г.) са били застрашени от бедност, дори след получаването на социални помощи. Повече по темата четете в ", "date": "2018.03.16", "title": "Рискът от бедност в ЕС расте най-значимо в България и Унгария"}
{"url": "https://www.bgonair.bg/bulgaria/2018-03-16/nezakonen-imot-vav-veliko-tarnovo-spiral-vodata-na-hilyadi", "text": "\r\n Собственик на луксозен имот, построен върху трасето на магистралния водопровод, който снабдява с питейна вода Велико Търново и десетки села, ще трябва да премахне незаконни постройки.  Собственикът на имота в село Присово е Симеон Василев. До края на април той ще трябва да премахне барбекю, масивна ограда и басейн. Миналата събота водопроводът отново аварира и остави над 120 хиляди души два дни без вода. Комисия от общината и местното ВиК дружество извърши проверка на имота и състави 3 констативни протокола на нарушителя. Симеон Василев отказа да застане пред камера, но заяви, че е готов да засипе басейна, въпреки че отговаря на закона, тъй като е под 100 куб. метра, за каквито не е нужно строително разрешение. Според ВиК експертите имотът не влияе на авариите. Според хората в селото, трасето за водопровода не е избрано удачно. Симеон Василев заяви още, че ще си понесе последствията и няма да обжалва констативните протоколи. От Община Велико Търново пък ще започнат проверки на всички имоти по трасето на магистралния водопровод.", "date": "2018.03.16", "title": "Незаконен имот във Велико Търново спирал водата на хиляди"}
{"url": "https://www.bgonair.bg/bulgaria/2018-03-16/90-godishna-zhena-pochina-sled-kato-kuche-ya-nahapa", "text": "\r\n 90-годишна жена почина, след като беше нахапана от куче в Берковица. Инцидентът става в сряда вечерта. Жената е била откарана в болница от близките ѝ.Там тя получава сърдечен пристъп и е пренасочена към болницата в Монтана, където издъхва. Аутопсия ще установява каква е била причината за смъртта – дали заради нахапването или заради инфаркт. Жителите на Берковица се оплакват от сериозен проблем с агресивни бездомни кучета.  ", "date": "2018.03.16", "title": "90-годишна жена почина, след като куче я нахапа"}
{"url": "https://www.bgonair.bg/reportazhi/2018-03-16/obshtinite-da-sa-ohranyavani-ot-chastni-firmi-sporovete-prodalzhavat", "text": "\r\n Текстовете, които позволяват на кметове да сключват договори с частни фирми за опазване на реда и охраната в населените места, вече са в Конституционния съд, но споровете на депутатите по темата продължават. Според противниците на промяната, може би следващата крачка е да дадем на концесия Министерството на външните работи, за да намерим външен подизпълнител. Защитниците на текстовете пък са на мнение, че няма нито една крачка на отстъпление по отношения на охраната на обществения ред. ", "date": "2018.03.16", "title": "Общините да са охранявани от частни фирми - споровете продължават"}
{"url": "https://www.bgonair.bg/denqt-on-air/2018-03-16/balgariya-veche-ne-e-donor-na-rabotna-raka-a-tarsi-takava", "text": "\r\n 2017 г. беше преломна за българския пазар на труда, който беше донор на работна ръка, а вече търси работна ръка. Нуждаем се от човешки ресурси, посочи бившият социален министър  . Тя подчерта, че през 2017 г. е имало повишение на средната работна заплата с 11% на годишна база, но добави, че нараства много относителният дял на възрастните хора у нас. \" \", обясни тя и отбеляза, че трябва да се има предвид здравеопазването и продължителността на живота в страната. Според Христина Христова държавата изпълнява своите функции да подпомага пенсионната система. По думите ѝ обаче, трябва да се търсят нови начини младите хора да формират нова осигурителна култура и по-голяма лична отговорност за бъдещата пенсия. Бившият социален министър призна за пробойни в системата - ранното пенсиониране и инвалидните пенсии.  пък посочи, че България е с втори най-висок ръст на разходите за труд, а 133 хил. са допълнилно заетите за година спрямо предходната. Той каза още, че безработицата е на почти рекордно ниски стойности, а делът на хората в трудоспособна възраст, които работят, е с рекордно високи стойности. \"З \", коментира той в предаването  . Богданов е на мнение, че ако икономиката ни се адаптира до по-дълго оставане на пазара на труда и по-късно пенсиониране, ще имаме по-малък натиск от демографската криза. Начинът за справяне е по-високи частни спестявания. Има много къде да расте спестяването в страната, смята икономистът.   ", "date": "2018.03.16", "title": "България вече не е донор на работна ръка, а търси такава"}
{"url": "https://www.bgonair.bg/bulgaria/2018-03-16/vuzf-stava-domakin-na-mezhdunaroden-nauchen-forum", "text": "Висшето училище по застраховане и финанси (ВУЗФ) ще бъде домакин на международен научен форум, който ще събере на едно място преподаватели, учени от България и Корея и представители на най-голямата научна общност в Европа – германския институт \"Фраунхофер“. Темата на форума е \"Корейският иновационен модел, моделът за технологична комерсиализация на Фраунхофер и уроци за България ” и има за цел да покаже добрите практики от ефективното партньорство между бизнес, наука и технологии, които изграждат една от най-иновативните икономики в световен мащаб. Форумът се организира от Министерството на образованието и науката и Посолството на Република Корея в България и ще се проведе на 20 март 2018 г. от 14 часа в 501 зала на ВУЗФ. На него ще присъстват Красимир Вълчев - министър на образованието и науката на Република България и Шин Буунам - посланик на Република Корея в България.", "date": "2018.03.16", "title": "ВУЗФ става домакин на международен научен форум"}
{"url": "https://www.bgonair.bg/world/2018-03-16/vashington-nalozhi-sanktsii-na-moskva-zaradi-namesata-v-izborite", "text": "16 месеца след президентския вот в Съединените щати Вашингтон наложи санкции на Москва заради предполагаемата ѝ намеса в предизборната кампания.  Наказателните мерки засягат 14 личности и пет юридически лица, сред които руското военно разузнаване. Те са обвинени в организиране на кибератаки.  Авоарите им на американска територия са замразени, а на граждани на Съединените щати се забранява да правят бизнес със санкционираните. Москва вече обяви, че готви ответни мерки.", "date": "2018.03.16", "title": "Вашингтон наложи санкции на Москва заради намесата в изборите"}
{"url": "https://www.bgonair.bg/direktno/2018-03-16/istanbulskata-konventsiya-znak-za-podkrepa", "text": "\r\n Всяка една от жертвите на домашно насилие има нужда от Истанбулската конвенция. Тя е знак за подкрепа, каза в интервю за Bulgaria ON AIR еврокомисарят Мария Габриел. Според нея има необходимост от публичен дебат, който да не служи за заиграване със страховете на хората. Той трябва да продължи на обективна и изпълнена с фактология основа. Никъде в конвенцията не се говори за \"трети пол\" или еднополови бракове. Объркването дойде, защото тази тема е трудна за обществото ни, смята еврокомисарят. Тя е на мнение, че темата за насилието е огледална, виждаме теми -табу и стереотипи. А в същото време жертвите не говорят от страх и от срам. Изчисления сочат, че 225 млрд евро са годишните разходи за борба с домашното насилие. Равенството между половете е ценност, посочи Мария Габриел.", "date": "2018.03.16", "title": "Истанбулската конвенция - знак за подкрепа"}
{"url": "https://www.bgonair.bg/bulgaria/2018-03-16/zamislyat-bezplaten-wi-fi-za-bolnitsi-uchilishta-i-parkove", "text": "Безплатен интернет да бъде пуснат в болници, паркове и училища в София. Това са част от стотиците предложения на районните кметове, от които ще бъдат отсети няколко, които ще получат европари за реализацията им. Предложенията са във връзка с кандидатстване на София по програма на Европейската комисията, която ще осигури ваучери за безплатен интернет на европейски общини. \"Идеята е на българския еврокомисар Мария Габриел, която създава тази възможност за всички общини в Европа, за получаване на ваучери за изграждане на такава зона, където градът прецени\", обясни пред \"Монитор\" кметът на София Йорданка Фандъкова и допълни, че ЕК ще раздаде 1000 ваучера, чиято стойност е по 15 хил. евро. \"Предстои да бъде отворена платформата за кандидатстване и тъй като общо взето принципът е \"първият по време е първи по право\", стига да се попълни добре формата, направих екип, който да работи по тази тема и да бъдем напълно готови в първата минута да подадем нашите документи\", каза Фандъкова. Водещ критерии ще бъде броят на хората, които ще се възползват от безплатен Wi-Fi. Кметицата заяви, че ако успеем да спечелим парите ще бъдат насочени към осигуряването на безжичен интернет на места, които се посещават от най-много хора. С приоритет ще са паркове, площади, пазари и градският транспорт. В предложенията за разширяването на достъпа до интернет влизат 300 автобуса, част от Борисовата градина, градината \"Кристал\", Женския пазар, площад \"Бански\", както и други централни площади като \"Народно събрание\", детски площадки и зелени площи по кварталите. В момента в София безплатен интернет има на всички 35 метростанции, както и в над 270 автобуса.", "date": "2018.03.16", "title": "Замислят безплатен Wi-Fi за болници, училища и паркове..."}
{"url": "https://www.bgonair.bg/bulgaria/2018-03-16/kitayska-kompaniya-iska-da-finansira-aets-belene", "text": "\r\n Китайската компания CNC и Европейската инвестиционна банка са заявили интерес за финансиране на АЕЦ \"Белене\". Това съобщи министърът на енергетиката Теменужка Петкова по време на парламентарния контрол в Народното събрание. Тя уточни, че заявката на банката е с някои условности, които са в зависимост от това как като цяло ще бъде структурирано финансирането. По думите ѝ не трябва да се изключва нито един вариант, а кой от тях ще бъде приоритетен е въпрос на преценка на парламента и всички, които имат отношение към процеса. Министърът на енергетиката Теменужка Петкова припомни също, че за проекта до момента държавата е похарчила около 3 милиарда лева.", "date": "2018.03.16", "title": "Китайска компания иска да финансира АЕЦ \"Белене\""}
{"url": "https://www.bgonair.bg/bulgaria/2018-03-16/vazrasten-mazh-e-sas-seriozni-naranyavaniya-sled-padane-v-asansyorna-shahta-v-sofiya", "text": "\r\n 75-годишен мъж пострада тежко, след като падна в асансьорна шахта от четвъртия етаж на блок в София. Инцидентът е станал по обед в квартал \"Света Троица\", а екипите на Спешна помощ са пристигнали незабавно на мястото на инцидента. Асансьорът е заседнал между четвъртия и петия етаж. Именно тогава мъжът се е опитал да излезе от кабината. Вместо да стъпи на етажа обаче, той се подхлъзва и пада в асансьорната шахта. Вследствие на падането има сериозна фрактура на таза и наранявания по главата. Направени са му подробни изследвания, които да уточнят детайлно неговото състояние.  Живеещите в блока разказват, че асансьорът е изключително стар. За последно ремонт му е правен преди няколко седмици. Не е ясно какво е предизвикало ремонта и дали има връзка между него и засядането на асансьора. Разследващите са на мнение, че вината е в 75-годишния мъж, който се опитал да излезе въпреки указателните табели в асансьора, които забраняват това, предаде репортерът на Bulgaria ON AIR Петьо Атанасов.  ", "date": "2018.03.16", "title": "Възрастен мъж е със сериозни наранявания след падане в асансьорна шахта в София"}
{"url": "https://www.bgonair.bg/bulgaria/2018-03-16/stalb-za-uliasdasdaschno-osvetlenie-padna-i-rani-dve-detsa", "text": "Две деца от Пазарджик са с леки наранявания, след падане на стълб за улично осветление, в близост до детска площадка. Преди да стане инцидентът, екипи, които поддържат уличното осветление, са подменяли повредени части в електрическите табла, съобщава  . Няма яснота дали падането на стълба има връзка с дейността им, но най-вероятно причината е ръждясване в основата на съоръжението. Ако децата са дърпали стълба е възможно, той да е поддал на натиска, каза говорителят на полицията Мирослав Стоянов. За инцидента е сигнализирал бащата на децата, които имат охлузни рани.  Опасният стълб вече е премахнат, а кабелите са обезопасени. По разпореждане на общината ще бъде извършена допълнителна проверка на всички подобни стълбове в града. Съоръженията, които крият риск, ще бъдат премахнати или подновени. От полицията препоръчват на родителите да оказват по-голямо наблюдение на децата си и да не им позволяват да играят в близост до електрически съоръжения.", "date": "2018.03.16", "title": "Стълб за улично осветление падна и рани две деца"}
{"url": "https://www.bgonair.bg/world/2018-03-16/katastrofa-mezhdu-dva-vlaka-na-zheleznitsata-v-kyoln", "text": "Повече от 40 души са пострадали при катастрофа между два влака от градската железница в Кьолн. Един човек е в тежко състояние.  Движението в района на катастрофата е блокирано и в двете посоки.  Пострадалите пътници са били прехвърлени на специално изпратени автобуси. Причината на катастрофата все още се разследва.", "date": "2018.03.16", "title": "Катастрофа между два влака на железницата в Кьолн"}
{"url": "https://www.bgonair.bg/world/2018-03-16/samolet-katsna-avariyno-v-sofiya-za-buystvasht-patnik", "text": "\r\n Самолет е кацнал аварийно на летище \"София\". Бойнгът на турска авиокомпания се е приземил, след като пътник нападнал една от стюардесите на борда на самолета. Новината съобщи полският телевизионният канал TVN24, който получил от зрител видео кадри от инцидента, станал в четвъртък следобед.  Според първоначалната информация мъжът, причинил извънредното кацане е бил пиян и е искал от стюардесата още пиене.", "date": "2018.03.16", "title": "Самолет кацна аварийно в София заради буйстващ пътник"}
{"url": "https://www.bgonair.bg/world/2018-03-16/gruzinski-lift-poludya-i-rani-11-dushi-v-ski-kurort", "text": "\r\n 11 души пострадаха при инцидент в ски курорт в Грузия. След повреда на лифта седалките на съоръжението започнали да се движат с голяма скорост и да се блъскат една в друга.  А туристите започнали да скачат. Сред ранените е и бременна жена от Швеция.  На място са изпратени линейки и хеликоптери. Причините за инцидента се разследват.", "date": "2018.03.16", "title": "Грузински лифт \"полудя\" и рани 11 души в ски курорт"}
{"url": "https://www.bgonair.bg/reportazhi/2018-03-16/69-ot-glasovete-i-ubeditelna-pobeda-za-putin-smyatat-sotsiolozite", "text": "\r\n В Русия вече кипи усилена подготовка за ключовите избори. Тази година кандидат-президентите са осем – два пъти повече в сравнение с изборите през 2008 г. Освен Владимир Путин, за поста се борят комунисти, националисти и дори либерали, в лицето на Григорий Явлински. На политическата сцена тази година се качи и дъщерята на бившия кмет на Санкт Петербург – Ксения Собчак, единствената жена, която е кандидат за поста. Въпреки това, в списъка липсва едно име, считано за най-голямата заплаха за настоящия държавен глава Владимир Путин – Алексей Навални.  Опозиционерът не беше допуснат до изборите заради влязла в сила присъда срещу него. Самият той призова народа да бойкотира гласуването. Според последните прогнози, цитирани от руския център за изучаване на общественото мнение, Путин води с убедителна преднина от 69%, а на второ място с едва 7% се нарежда Грудинин. Жириновски получава 5%, а Собчак събира едва 2% от гласовете. Останалите кандидати получават под един процент.  Междувременно поток от хранителни продукти се отправи към избирателните секции из цяла Русия. Доставките са част от подготовката за предстоящите президентски избори.  Те ще се продават с драстични намаления в деня на вота, за да привлекат възможно най-много гласоподаватели. Очаква се кампанията да повиши изборната активност с между 2 и 5 процента. Някои смятат, че кампанията се опитва да направи гласуването по-честно. Други разкритикуваха движението, като заявиха, че е циничен опит да се увеличи преднината на настоящия президент Владимир Путин.  Президентският вот в Русия ще се проведе на 18 март.", "date": "2018.03.16", "title": "69% от гласовете и убедителна победа за Путин, твърдят социолозите"}
{"url": "https://www.bgonair.bg/reportazhi/2018-03-16/boris-dzhonsan-obvini-putin-za-smartta-na-ruskiya-shpionin-i-dashterya-mu", "text": "\r\n Руският президент Владимир Путин най-вероятно стои зад атаката срещу бившия руски шпионин Сергей Скрипал и дъщеря му. Този коментар направи британският външен министър Борис Джонсън. По-рано излезе информация, че отровното вещество било поставено в куфара на дъщерята на Скрипал преди да напусне Москва. Обвиненията на Борис Джонсън, че е изключително вероятно руският президент Владимир Путин лично да е взел решението и да е наредил атаката с нервнопаралитично вещество, идват два дни след като Великобритания въведе серия от мерки срещу Русия.  Русия отрича обвиненията, а прессекретарят на Кремъл Дмитрий Песков обяви, че Москва може да въведе ответни мерки \"всеки момент\".  66-годишният Скрипал и 33-годишната му дъщеря бяха открити в безсъзнание на пейка в южния британски град Солсбъри на 4 март. Британски следователи вече работят по версията, че отровата е била поставена в куфар на дъщерята на Сергей Скрипал Юлия, при отпътуването ѝ от Москва, където била на посещение.", "date": "2018.03.16", "title": "Борис Джонсън обвини Путин за смъртта на руския шпионин и дъщеря му"}
{"url": "https://www.bgonair.bg/plateni-publikatsii/2018-03-16/balgariya-er-puska-spetsialni-poleti-ot-burgas-kam-sofiya-ot-april", "text": "Националният превозвач „България Ер“ тази година започва да оперира по сезонната си линия между София и Бургас по-рано. Авиокомпанията пуска два специални еднопосочни полета от черноморския град към столицата на 1 април и на 8 април. Полетите ще излитат от Бургас в 18,50 часа и ще пристигат в София около 19,40 часа. Цените на билетите започват от 29 евро, като включват всички летищни такси, 1бр. ръчен багаж до 10кг, кетъринг на борда и безплатен check-in, съобщи превозвачът. Тази година всекидневните полети между София и Бургас започват от началото на юни, а преди стартирането на сезонната линия авиокомпанията ще изпълни и други специални еднопосочни полети между двата града.  Всеки може да проверява за предстоящи полети между София и Бургас през април и май като се свърже с Центъра за обслужване на клиенти на телефон +359 2 402 04 00 или чрез e-mail: callFB@air.bg , както и онлайн през уебсайта на авиокомпанията  www.air.bg или през неговия туристически агент.", "date": "2018.03.16", "title": "“България Ер” пуска специални полети от Бургас към София oт април"}
{"url": "https://www.bgonair.bg/bulgaria/2018-03-16/bedstvenoto-polozhenie-v-bregovo-ostava-v-sila", "text": "Продължава да е в сила обявеното от неделя бедственото положение в Община Брегово. Кметът Милчо Лалов коментира, че това се налага, тъй като няма гаранция за стабилността на дигите. Той настоява експерти от \"Напоителни системи\" отново да извършат оглед на препълнените с вода обекти.   ", "date": "2018.03.16", "title": "Бедственото положение в Брегово остава в сила"}
{"url": "https://www.bgonair.bg/world/2018-03-16/balgarka-i-dvete-detsa-byaha-ubiti-v-kanada", "text": "\r\n Тройно убийство на българка и децата ѝ в Канада. То е станало в сряда в дома им в град Ейджъкс, Онтарио. 39-годишната Красимира Пейчиновски и 15-годишният ѝ син са намерени мъртви от полицията. 13-годишната дъщеря е вкарана в болница, където по-късно е починала от тежки наранявания. Часове след това за убийството е арестуван 29-годишният Кори Фен. Той е имал връзка с майката Красимира. Фен е осъждан условно за обида на полицай и хулиганство. Той се яви в съда вчера, където му бяха повдигнати обвинения за три убийства от втора степен.    ", "date": "2018.03.16", "title": "Българка и двете ѝ деца бяха убити в Канада"}
{"url": "https://www.bgonair.bg/sutreshen-blok/2018-03-16/rusiya-nyamala-interes-ot-ubiystvoto-na-ruskiya-shpionin-sergey-skripal", "text": "\r\n В последните няколко дни има сериозно обтягане на отношенията между Лондон и Москва след един сериозен шпионски случай. От Великобритания ще бъдат експулсирани 23-ма руски дипломати, след като Русия отказа да обясни как бойно отровно вещество, разработено от бившия СССР, е използвано за отравянето на бившия руски шпионин Сергей Скрипал и неговата дъщеря. Британският премиер Тереза Мей заяви, че дипломатите имат една седмица да напуснат страната. Кой отрови Скрипал и докъде ще стигне разривът на дипломатическите отношения между страните?  Според бившия разузнавач ген. Тодор Бояджиев никой не повдига въпроса \"кой има интерес случването на такъв скандал\". \" \", уточни Бояджиев в \" \". Генералът е категоричен, че медиите не отчитат маса факти, които са ключови за разплитането на мистерията около убийството на бившия руски шпионин. \" \", допълни бившият разузнавач пред  . По думите му Великобритания като велика сила деградира с края на Втората световна война и това е един от начините да се върне на своята позиция, въпреки че вече САЩ са заели това място. \" \", подчерта ген. Бояджиев.", "date": "2018.03.16", "title": "Русия нямала интерес от убийството на руския шпионин Сергей Скрипал"}
{"url": "https://www.bgonair.bg/bulgaria/2018-03-16/gledat-myarkata-na-64-godishniya-arestuvan-za-bludstvo-s-8-godishno-dete", "text": "Днес се очаква да бъде разгледана мярката на 64-годишния Димитър Радославов, който беше задържан за блудство с 8-годишно дете.  В мотивите на прокуратурата е посочено, че мъжът е извършил престъплението около 19:00 часа на 13 март на етажна площадка на кооперация в ж.к. \"Връбница-2\" в столицата. Радославов живеел в същия блок.", "date": "2018.03.16", "title": "Гледат мярката на 64-годишния, арестуван за блудство с 8-годишно дете"}
{"url": "https://www.bgonair.bg/sutreshen-blok/2018-03-16/largoto-se-razpada-chiya-e-otgovornostta", "text": "\r\n Две години след основния ремонт на комплекс \"Антична Сердика\" се оказа, че част от инфраструктурата е в окаяно състояние. Кой е виновен за поредния ремонт на ремонта и за чия е отговорността за счупените плочки, извадените павета и неработещото осветление? \"Става въпрос за пари. Това не е единичен случай. Налице са редица безобразия от страна на Министерството на културата през последните години. В случая са похарчени 17 млн. и 700 хил. лева и имайки предвид, че гаранцията на обекта е 20 години, всеки сам може да направи изводите си.\" Това коментира в студиото на  скулпторът проф. Велислав Минеков. По думите му основният проблем обаче е, че се руши културното ни наследство.  Не на такова мнение се оказа журналистът Юлий Москов. Според него това, че няколко плочки са се счупили не е повод за драма. \"Трябва да бъде ясно, че всички средства, вложени в ремонта на aнтична Сердика са европейски, българският данъкоплатец не е платил нищо от джоба си. Посочете ми място в света, където тротоарите не се рушат и няма счупени плочки\", коментира той пред  Юлий Москов подчерта, че проблемът с отводняването в строителството е основопологащ и в случая става въпрос за огромна площ от над 5 хил. кв. м., чието отводняване, без да предизвика то наводняване на околните улици, е сложен инженерно-технически въпрос.  \"За целта се прилагат нови и необичайни технологии, които в България до момента не са били използвани. Затова е напълно възможно да се появи технически проблем, който не е в резултат от некачествен ремонт или кражба\", отсече журналистът.", "date": "2018.03.16", "title": "Ларгото се разпада, чия е отговорността?"}
{"url": "https://www.bgonair.bg/bulgaria/2018-03-16/vandali-stresnaha-patnitsi-na-avtobus-potroshiha-staklata-mu", "text": "\r\n Вандалска проява изплаши пътниците в автобус, движещ се по линия 108 към квартал \"Надежда“. Потребители на Facebook съобщиха, че късно снощи неизвестно лице е счупило стъклата на превозното средство в момент. В този момент вътре е имало пътници, които помислили, че някой стреля по тях. По-късно се оказало, че стъклото е счупено с камък. Няма пострадали, а извършителите се издирват. \r\n    ", "date": "2018.03.16", "title": "Вандали стреснаха пътници на автобус, потрошиха стъклата му"}
{"url": "https://www.bgonair.bg/bulgaria/2018-03-16/shofyori-se-sbiha-v-tsentara-na-sofiya", "text": "Поредна агресия на пътя в столицата. Потребители на социалните мрежи разпространиха снимки, на които се вижда как млад мъж се саморазправя с друг, с който се засекли на пътя.  Свидетелите поясняват, че случаят се разиграва на бул. \"Цар Борис III\" в София, когато две коли се засичат на пътя.  \"Всичко това се разиграва на метри от сградата на Софийския районен съд и пред погледите на останалите шофьори, които заобикалят двата автомобила“, допълва под снимките Пламен Николов, който станал свидетел на инцидента.", "date": "2018.03.16", "title": "Шофьори се сбиха в центъра на София"}
{"url": "https://www.bgonair.bg/sutreshen-blok/2018-03-16/podavane-na-signal-do-institutsiya-misiyata-nevazmozhna", "text": "\r\n Преди дни зрител на   си купи невалидна дневна карта за градския транспорт в София. При опита си да мине между турникетите в метрото, системата отчела, че баркодът на картата е регистриран преди почти 2 месеца. В същото време обаче \"Метрополитен\" и Центъра за градска мобилност започнали да си прехвърлят топката, но проблемът така и не бил решен. Според председателя на асоциация \"Активни потребители\" Богомил Николов повечето български институции нямат ясни правила за подаване на жалба. \" \", каза в \" \" Николов. Той подчерта, че неразбирателството между институциите е основен проблем в страната ни и го има в не малко организации. \" \", уточни председателят на асоциацията \"Активни потребители\". Николов е на мнение, че ако жената не беше подала сигнал до  , казусът нямаше да бъде решен и институциите нямаше да се задействат никак. \" \", допълни той.", "date": "2018.03.16", "title": "Подаване на сигнал до институция? Мисията невъзможна!"}
{"url": "https://www.bgonair.bg/bulgaria/2018-03-16/zhena-v-invalidna-kolichka-postrada-tezhko-pri-pozhar-v-sopot", "text": "Жена е тежко ранена в пожар във възрожденска къща в Стария Сопот.  Огънят се разпространил бързо и обхванал покрива и помещенията на къщата. В нея се намирала 36-годишна жена в инвалидна количка.  Благодарение на съседи тя била изведена, но е с тежки изгаряния. Не е ясна причината за пожара.  Жената живее в имота с брат си, който по това време не бил в къщата. Пожарникарите потушиха огъня, но имотът е изгорял до основи. Пострадалата жена е настанена в пловдивска болница с опасност за живота.", "date": "2018.03.16", "title": "Жена в инвалидна количка пострада тежко при пожар в Сопот"}
{"url": "https://www.bgonair.bg/bulgaria/2018-03-16/obrat-s-ubiystvoto-v-plovdiv-32-godishniyat-mazh-e-ubil-saprugata-si", "text": "\r\n Обрат по случая с убийството в Пловдив. 32-годишният Ради е убил 29-годишната си жена Илияна и вероятно след това се е самоубил.  Първоначалната версия беше, че жената е убила съпруга си от ревност.  Трагедията се е разиграла в 10-етажен блок в район \"Южен\". Съседите подали сигнал до полицията, след като се озадачили, че детето не спряло да плаче цяла нощ. Полицаите открили в апартамента безжизнените тела на съпрузите, които съседите описват като мили и възпитани хора. Ради и Илияна Еневи са живеели в семейното жилище на родителите на младия мъж. Съседка чула, че 13-месечното бебе не спира да плаче. Обадила се на тел. 112, след което братът на Ради Енев дошъл и влязъл в жилището, където намерил мъртви мъжа и жената. Според полицията смъртта и на двамата е настъпила около 8:30 ч. сутринта на 15 март. Разследването показало, че Енев е убил съпругата си с кухненски нож, след което се е самоубил, предаде репортерът на   Ива Григорова. Версията за любовен триъгълник към момента се изключва. Тепърва ще се установява дали мъжът е имал някакво психично заболяване. Грижите за детето за поверени на брата на Ради Енев. Не за първи път кв. \"Кючук Париж\" става арена на подобни трагедии. През 2016 г. Благой Сапунджиев уби жена си и детето си с нерегистриран пистолет \"Валтер\", след което се самоуби.  А преди 5 години друг мъж уби жена си и двете си деца заради дългове.    ", "date": "2018.03.16", "title": "Обрат с трагедията в Пловдив: 32-годишният мъж е убил съпругата си"}
{"url": "https://www.bgonair.bg/bulgaria/2018-03-16/prokuraturata-vliza-v-pirogov-i-oshte-6-bolnitsi-v-tsyalata-strana", "text": "\r\n Прокуратурата влиза в \"Пирогов\" и още 6 болници в страната. Причината за проверките е безстопанственост в управлението им. Това съобщи говорителят на главния прокурор Румяна Арнаудова след извършени проверки на финансовото състояние на болничните заведения.  Всички 7 болници, срещу които има и образувани досъдебни производства, са на ръба на фалита, подчерта още говорителят на главния прокурор. 329 договора са на прицела на прокуратурата. Разследването тече от месеци в 24 болници в 14 града. Има информация, че са подписвани неизгодни договори, които ощетяват НЗОК с милиони левове. Шефовете на лечебните заведения са сключвали договори за отдаване под наем на помещения на частни клиники на ниски цени и същевременно с това и двете болници са извършвали една и съща дейност. Това е забранено от закона от 2010 г. насам. Най-големите злоупотреби прокуратурата е открила в болниците във Велико Търново, София, Благоевград, Кърджали, Ловеч и Враца. Все още се търсят доказателства и не се знае дали ще бъдат подведени под отговорност ръководствата на лечебните заведения. Според разследващите най-фрапиращ е случаят в ловешката болница. Вчера беше задържан и директорът на Районната здравна каса в Ловеч заради това, че не е контролирал правилно дейността на болницата и са нанесени щети за над 1 млн. лв. По-късно днес ще бъде ясна и мярката му за неотклонение. По схемата \"болница в болницата\" е източвана и столичната ВМА. Там все още тече разследване и няма данни какви са нанесените щети. Цялото разследване ще се води от Софийската градска прокуратура, за да се избегне намеса в делата на съда. Данните са все още от междинни доклади и предстоят още проверки в болници в цялата страна.", "date": "2018.03.16", "title": "Прокуратурата влиза в \"Пирогов\" и още 6 болници в цялата страна"}
{"url": "https://www.bgonair.bg/sutreshen-blok/2018-03-16/vremeto-se-zatoplya-za-kratko-shte-posreshtnem-proletta-sas-snyag", "text": "\r\n Днес и утре, с навлизането на топъл въздух към страната, времето ще се затопля. Ще бъде предимно облачно, но температурите постепенно ще започнат да се повишават. Това ще се усети най-вече в Източна България, прогнозира синоптикът Симеон Матев в \"България сутрин\". Вятърът ще се ориентира от югозапад и след обяд в Източна България ще бъде умерен до силен. Максималните температури ще бъдат между 14° и 19°, по морския бряг между 11° и 17°, в София около 15°. Над планините облачността ще е значителна и на места в масивите от Западна България ще превали слаб дъжд, над 2000 метра сняг. Ще духа слаб до умерен югозападен, по най-високите върхове силен западен вятър. Максималната температура на височина 1200 метра ще е около 9°, на 2000 метра - около 4°. През нощта срещу неделя и в неделя отново се очакват валежи, на места интензивни. Времето рязко ще застудее и ще се задържи така и през новата седмица,  посочи още Матев. Във вторник (20 март), ще посрещнем астрономическата пролет със сняг не само в планините, а и по високите полета на Западна България, както и на места в северните райони от страната, предупреди синоптикът пред Bulgaria ON AIR.  На 21 и 22 март времето ще се задържи динамично, със силен вятър. Ще има условия за валежи и от дъжд, и от сняг.", "date": "2018.03.16", "title": "Времето се затопля... за кратко. Ще посрещнем пролетта със сняг"}
{"url": "https://www.bgonair.bg/sutreshen-blok/2018-03-16/dvoynoto-ubiystvo-v-plovdiv-ot-revnost", "text": "\r\n Пловдив отново изтръпна. След убийството на Жоро Джевизов-Плъха в началото на месец март от д-р Иван Димитров, градът под тепетата вчера научи за жестока двойна смърт, станала пред погледа на невръстно дете.  Трагедията се е разиграла в 10-етажен блок в район \"Южен\". Съседите подали сигнал до полицията след като се озадачили, че детето не спряло да плаче цяла нощ. Полицаите открили в апартамента безжизнените тела на съпрузите, които съседите описват като мило и възпитано семейство. Разследващите продължават да търсят причините за кървавата драма. По непотвърдена информация става дума за убийство и последвало самоубийство. Ради и Илияна Еневи са живеели в семейното жилище на родителите на младия мъж. Съседка чула, че детето, което е на по-малко от 1 година, не спира да плаче. Обадила се на тел. 112, след което братът на Ради Енев дошъл и влязъл в жилището, където намерил безжизнените тела на двамата съпрузи, предаде репортерът на  . По първоначална информация Илияна Енева е пробола смъртоносно съпруга си с нож, след което се е самоубила пред погледа на детето. Към момента то е заедно с бабата и дядото на убития мъж. Тепърва ще се установява как точно е настъпила смъртта. По-късно днес се очаква прокуратурата и полицията да съобщят повече информация за случая. Ще бъде извършен и втори оглед на местопрестъплението. Съседите са шокирани от случилото се. Те разказват, че семейството било дружелюбно и никога не са чували кавги.  По непотвърдена информация става дума за скандал от ревност. Не за първи път кв. \"Кючук Париж\" става арена на подобни трагедии. През 2016 г. Благой Сапунджиев уби жена си и детето си с нерегистриран пистолет \"Валтер\", след което се самоуби.  А преди 5 години друг мъж уби жена си и двете си деца заради дългове.  ", "date": "2018.03.16", "title": "Двойното убийство в Пловдив - от ревност?"}
