{"url": "https://www.bgonair.bg/economy/2018-04-26/mesi-se-prebori-imeto-mu-stava-targovska-marka", "text": "Европейският съд постанови, че Лионел Меси може да използва името си за търговски цели, пише Bloomberg TV Bulgaria, позовавайки се на BBC. Нападателят на \"Барселона\" води седемгодишна борба, за да може да използва името си на спортни стоки. Първоначалната му молба бе оспорена от испанската марка за велосипеди Massi, която твърди, че имената са твърде сходни и биха предизвикали объркване. Общият съд на ЕС обаче реши, че футболистът е твърде известен за да се появи объркване. Молбата на Меси е подадена до Службата за интелектуална собственост на Европейския съюз през 2011. Тя се произнесе против, казвайки, че имената са подобни, защото техните доминиращи елементи, състоящи се от \" Massi\" и \"Messi \", са почти еднакви визуално и фонетично. Службата смяташе, че хората трудно ще различават двете марки. Но Общият съд, вторият по големина съд в ЕС, не бе съгласен с решението. Той заяви днес, че \"славата на футболиста неутрализира визуалните и фонетични прилики\" с Massi. Четете още в ", "date": "2018.04.26", "title": "Меси се пребори, името му става търговска марка"}
{"url": "https://www.bgonair.bg/denqt-on-air/2018-04-26/sled-promenite-shte-razvalili-li-kevr-sdelkata-za-chez", "text": "\r\n Това заяви п , след като днес депутатите приеха предложението КЕВР да одобрява сделки с активи на електроразпределителните дружества. Според него Комисията за енергийно и водно регулиране е можела да се намеси в сделката за ЧЕЗ и преди гласуваните промени в закона. \"КЕВР услужливо четеше закона, така че да си няма грижи с него. Сега вече законът еднозначно казва - предварително одобрение на сделки с акции и дялове\", посочи гостът в предаването . По думите на Костадинов сега се отваря правна възможност регулиращият и лицензиращ орган да каже кой стои зад сделката за ЧЕЗ, притежава ли наличните средства, има ли опита и квалификацията, поставя ли под заплаха потребителите и цялата система. \"Арбитражното дело е изключително сериозен казус\", отбеляза той и подчерта, че общата стойност на трите арбитражни дела, които водят ЕРП-тата срещу България, е за около 1,5 млрд. евро. Атанас Костадинов коментира и казуса със задържането на кмета на столичния \"Младост\" Десислава Иванчева, която е обвинена в получаване на подкуп в особено големи размери. Днес Иванчева и останалите задържани бяха оставени за постоянно в ареста. Според Атанас Костадинов основните проблеми с корупцията са непрозрачността, липсата на справедливост, но и до голяма степен приспаното гражданско общество. ", "date": "2018.04.26", "title": "След промените: Ще развали ли КЕВР сделката за ЧЕЗ?"}
{"url": "https://www.bgonair.bg/denqt-on-air/2018-04-26/kolichestvo-hora-s-uvrezhdaniya-po-dokumenti-u-nas-bilo-nenormalno", "text": "\r\n Как да се спрат фалшивите ТЕЛК-ове и колко болно е здравеопазването ни? \"От последните 28 години хората с увреждания в България са се увеличили 3 пъти документално, а населението е намаляло с 2 милиона. Днес те са близо 450 000, същевременно има и 300 000 пенсионери, които получават добавки и пак са преминали през системата на ТЕЛК. Парите за пенсии не достигат, тъй като бюджетът е 1 млрд. и 700 милиона лева и се дели на всички тях\", отбеляза депутатът от ВМРО, част от \"Обединени патриоти\", д-р Калин Поповски.  В \"Денят ON AIR\" гостът отбеляза, че измамите по ТЕЛК започват и в доболничната помощ. Хората се преглеждат предварително и отиват с готови фалшиви документи при ТЕЛК-комисията, поясни още той.  Наскоро имаше Национален протест на хората с увреждания, които се притесняваха, че с новите промени ще бъдат лишени от пенсиите си. \"Разрешихме на колегите от ТЕЛК да работят с различни кабинети, за да имат допълнително заплащане. Ние няма да позволим реално болен човек да остане без помощ. Целим единствено да премахнем фалшивите ТЕЛК-ове, но това явно не стана ясно\", подчерта народният представител. Според него, ако се премахнат фалшивите ТЕЛК-ови решения, то истински болните хора би трябвало да започнат да взимат по-високи пенсии.  \"Дотук се стигна поради претупване на темата с години. Процентите на увредените са ненормални. Болно е здравеопазването! Здравните вноски в България са малки – 8%. В Германия са 15%, а във Великобритания - 12%. Имаме ненормално много болници за население от 7 милиона\", заяви Патриотът пред Bulgaria ON AIR.", "date": "2018.04.26", "title": "Количеството хора с увреждания по документи у нас било ненормално!"}
{"url": "https://www.bgonair.bg/bulgaria/2018-04-26/komisiyata-po-kultura-muzikantite-ot-bnr-da-se-otdelyat", "text": "\r\n Музикантите от националното радио да се отделят от структурата на БНР и да се финансират от продажбата на билети. Това е основното предложение на Комисията по култура към парламента, която проведе извънредно заседание. До това предложение се стигна след протестите на музикантите, които искат увеличение на своите заплати.  Чрез музикална къща, делегирани бюджети както при театрите, и с билети– така да работят музикантите от структурите на БНР и по този начин вече да не са част от радиото. Името да се запази, а музикалните състави да са под шапката на Министерството на културата – това е основното предложение на Комисията по култура.  Според нейния председател Вежди Рашидов в момента в БНР има няколко музикални състава: симфоничен оркестър, биг-бенд, оркестър за народна музика, смесен хора и детски радиохор - всички те финансирани от бюджета на радиото.  Музикантите от радиото ще направят протестен концерт в навечерието на 24 май, с основно искане да им се повишат заплатите. Специално сформирана работна група ще определи каква точно ще бъде съдбаната на музикантите от БНР.", "date": "2018.04.26", "title": "Комисията по култура: Музикантите от БНР да се отделят"}
{"url": "https://www.bgonair.bg/bulgaria/2018-04-26/otnovo-neumoren-protest-v-zashtita-na-pirin-v-stolitsata", "text": "\r\n Протестите в защита на Национален парк \"Пирин\" продължават и тази седмица. Те вече включват и все по-назряващите опасности с Черноморието. Тази вечер недоволните се събраха до паметника на Алеко Константинов в София. Шествието ще продължи до Министерския съвет. Протестите ще продължават докато демонстрантите не успеят да защитят българската природа.   \"По морето проблемите са много. Най-актуалният е проектът на общоустройствения план на община Царево, който предвижда ново застрояване в рамките на природен парк \"Странджа\". Проблем е и, че дюните се оказват частна собственост\", подчерта Екатерина Раковска.  Протести ще има в Благоевград, Пловдив, Сливен и Лондон, предаде репортерът на Bulgaria ON AIR Деяна Георгиева.. ", "date": "2018.04.26", "title": "Отново неуморен протест в защита на \"Пирин\" в столицата"}
{"url": "https://www.bgonair.bg/world/2018-04-26/navodneniya-pogubiha-osem-momicheta-i-edno-momche-v-izrael", "text": "Осем момичета и едно момче загинаха при наводнения в Израел. Един тийнейджър е обявен за изчезнал.  Жертвите са били част от подготвителен военен лагер в близост до Мъртво море. Причина за наводнения станаха обилните дъждове и градушката в района.  Властите предупреждават, че лошото време ще продължи и утре.", "date": "2018.04.26", "title": "Наводнения погубиха осем момичета и едно момче в Израел"}
{"url": "https://www.bgonair.bg/world/2018-04-26/osadiha-turski-zhurnalisti-zaradi-vrazki-s-teroristichni-organizatsii", "text": "13 журналисти и двама ръководители на турския опозиционен вестник \"Джумхюриет\" бяха осъдени на от 2 и половина до над 8 години затвор по обвинение в подкрепа за терористични организации.  Трима други сътрудници на изданието бяха оправдани. Процесът срещу журналистите предизвика широк отзвук по света.  Според Запада обвиненията са удар срещу една от последните независими медии в Турция и по специално срещу \"Джумхюриет\", която открито критикува президента Реджеп Ердоган. Снимка: Pixabay", "date": "2018.04.26", "title": "Осъдиха турски журналисти заради връзки с терористични организации"}
{"url": "https://www.bgonair.bg/denqt-on-air/2018-04-26/spored-ep-balgariya-e-gotova-za-shengen-no-koga-shte-vlezem", "text": "\r\n Според доклад от Европейския парламент България и Румъния са готови незабавно за влизане в \"Шенген\". \"Ние сме готови за \"Шенген\" много отдавна. Държавата многократно е показала, че е способна да пази външните граници на ЕС. Това да не сме част от \"Шенген\" е продукт на политическо решение. Ние сме покрили всички изисквания на европейското пространство. Допринасяме за глобалния процес на сигурност за цяла Европа. Допълнителните преговори трябва да касаят единствено влизането ни в \"Шенген\", подчерта зам.-министърът на външните работи Георг Георгиев.  Уви, Европейският съвет не е на позицията, че сме готови за влизане в \"Шенген\". По думите на госта на \"Денят ON AIR\" няма как това присъединяване да се бави.  \"Шенгенското пространство, освен сигурност, означава и свободното придвижване на стоки и услуги. Ще се присъединим вероятно до края на сегашния мандат на Европейския парламент. Надяваме се дори по-скоро\", отбеляза Георгиев.  Относно казуса с Желяз Андреев, зам.-министърът на външните работи уточни, че държавата застава с пълния си ресурс зад него, но невинността му трябва да бъде доказана. Председателят на Народното събрание Цвета Караянчева направи историческа среща с представители на камарата на американския конгрес. Въпреки че със САЩ имаме много добри дипломатически отношения, докога ще има визов режим към нас?  \"Ние многократно сме поставяли въпроса за безвизовото пътуване. Не отива на доброто ни сътрудничество да има визов режим към нас. Единственият критерий, който България не е изпълнила, е, че не трябва да имаме повече от 3% отказани визи. А ние имаме около 16% отказ\", изтъкна политикът в студиото. ", "date": "2018.04.26", "title": "Според ЕП България е готова за \"Шенген\" - но кога ще влезем?"}
{"url": "https://www.bgonair.bg/world/2018-04-26/holandskiyat-premier-mark-ryute-otselya-sled-vot-na-nedoverie", "text": "Холандският премиер Марк Рюте оцеля след вот на недоверие. 76 депутати гласуваха \"против\" отстраняването на министър-председателя, 67 гласуваха \"за\", а 7 се въздържаха.  Вотът беше внесен от опозицията по обвинения, че Рюте е укрил информация за непопулярно решение за отмяна на данък върху корпоративни печалби, който облагодетелства чуждестранните компании в страната.  ", "date": "2018.04.26", "title": "Холандският премиер Марк Рюте оцеля след вот на недоверие"}
{"url": "https://www.bgonair.bg/world/2018-04-26/sruti-se-yadreniyat-poligon-na-severna-koreya", "text": "Ядреният полигон на Северна Корея частично се е срутил. Това установиха китайски учени, според които съоръжението не може да бъде възстановено.  От полигона Пунгери, разположен в тунели, прокопани в планината Монтап в североизточната част на страната, от 2006 година насам са извършени шест ядрени теста. След последния опит на Пхенян през миналия септември в района бяха усетени серия от земетресения, които вероятно са причинили частичното срутване.  Миналия уикенд лидерът Ким Чен Ун обяви, че страната му прекратява ядрените опити и ракетните изпитания. Изненадващото решение идва преди историческите срещи с делегации на Южна Корея и САЩ.", "date": "2018.04.26", "title": "Срути се ядреният полигон на Северна Корея"}
{"url": "https://www.bgonair.bg/bulgaria/2018-04-26/salzi-molbi-i-namalena-garantsiya-za-melachkata-na-koli-v-plovdiv", "text": "20-годишната танцьорка Габриела Медарова, която потроши 10 коли в Пловдив, отново се изправи пред съда. Тя се разплака, заяви, че съжалява и поиска да се върне при родителите си. Медарова помоли съдът да намали гаранцията ѝ от 20 хиляди лева, тъй като сумата е непосилна за семейството ѝ. Преди десетина дни момичето удари с колата си 10 автомобила в града и избяга от местопроизшествието, но по-късно беше задържана от полицията.  В кръвта ѝ бяха открити над 1,3 промила алкохол, както и следи от употреба на канабис. Прокуратурата поиска арест за Медарова, тъй като е избягала от инцидента и опитала да обвини майка си.  Днес Апелативният съд обаче отхвърли искането и уважи молбата на танцьорката, като намали размера на гаранцията ѝ на 5000.", "date": "2018.04.26", "title": "Сълзи, молби и намалена гаранция за \"мелачката\" на коли в Пловдив"}
{"url": "https://www.bgonair.bg/bulgaria/2018-04-26/gerb-s-novi-obvineniya-kam-bsp-obyavi-bolyarovogeyt", "text": "Oт ГЕРБ излязоха с ново разкритие за шуробаджанащина в червена община и го нарекоха \"Боляровогейт\". Според изнесените данни от управляващите, в Болярово близки и роднини на кмета и председателя на общинския съвет са назначени на ръководни длъжности. \"Кметът Христо Христов от БСП е назначил за секретар на общината, най-висшата длъжност след кмета, първата братовчедка на съпругата си. Освен това шефът на спортното дружество е синът на кмета и получава пряко финансиране от баща си\", обясни депутатът от ГЕРБ Александър Иванов. Съпругата и дъщерята на председателя на Общинския съвет пък са началник на отдел и главен специалист, сигнализират управляващите. \"Червен октопод души българска община. Феодалният социалистически гнет е непоносим и близо 30 г. в тази община нищо не е мръднало\", отсече Антон Тодоров от ГЕРБ, цитиран от   и настоя, че това е ясен знак за паралелна държава. \"Ако не си от БСП, от феодалите, не получаваш отопление, работа в общината, покана са участие в търгове и проекти, нямаш възможност за участие и реализация\", заключи той.", "date": "2018.04.26", "title": "ГЕРБ с нови обвинения към БСП, обяви \"Боляровогейт\""}
{"url": "https://www.bgonair.bg/bulgaria/2018-04-26/novo-pravomoshtie-na-kevr-shte-odobryava-sdelkite-za-erp-ta", "text": "Депутатите дадоха ново правомощие на КЕВР - да одобрява сделки с активи на електроразпределителни дружества. Парламентът одобри на второ четене предложението на Обединени патриоти за промяна в Закона за енергетиката. Поводът за него стана сделката с активите на ЧЕЗ, чийто купувач е \"Инерком\". Вчера се стигна до скандал между ГЕРБ и Обединени патриоти заради поправката, но днес ГЕРБ смени позицията си и застана зад искането на патриотите. Народните представители решиха, че ще се изисква от собствениците на лицензианти в рамките на ежегодните отчети да декларират наличието за намерение за разделяне, отделяне, сливане, разпореждане с дялове и акции, представляващи повече от 20% от капитала или продажба на части или всички активи на енергийното дружество. А КЕВР ще разрешава действия по разпореждане с дялове и акции на търговски дружества, които са лицензирани за пренос на електроенергия, топлинна енергия и газ, \"с оглед защита на националната сигурност и обществения ред\". Също така се дава възможност регулаторът да отнеме лиценза на компания, която наруши горната разпоредба. По-рано днес депутатите освежиха състава на КЕВР като избраха едно ново попълнение в нея, а трима други преизбраха. Членовете, които бяха преизбрани, бяха с прекратен мандат след жребий в началото на април, защото в закона за енергетиката е записано, че на 6 години половината от членовете на комисията трябва да бъдат подменени. Новият член на комисията е Пенка Трендафилова, чиято кандидатура беше предложена от \"Воля\". Партия \"Воля\" номинира и Георги Златев, който беше преизбран с 118 гласа \"за\" и 1 \"въздържал се\". С 5-годишен мандат бе избран отново и Александър Йорданов, издигнат от \"Обединени патриоти\". Кандидатурата беше подкрепена единодушно от 112 народни представители. Четвъртият член преизбран от парламента е Ремзи Осман, кандидатиран от ДПС. Всички членове ще имат 5-годишен мандат в регулатора. След избирането им членовете се заклеха.", "date": "2018.04.26", "title": "КЕВР вече ще одобрява сделките за ЕРП-та"}
{"url": "https://www.bgonair.bg/bulgaria/2018-04-26/mazh-zagina-v-tezhka-katastrofa-kray-dobrich", "text": "Шофьор загина при тежка катастрофа в района на село Божурец, съобщават от Областната дирекция на МВР в Добрич. На 25 април, около 21:45 часа, е получено съобщение за възникнало ПТП по главен път I-9 в района на селото. На място е установено, че лек автомобил \"Опел\" с добричка регистрация, управляван от 53-годишен мъж от с. Божурец, навлиза в лентата за насрещно движение и се блъска в лек автомобил \"Фолксваген\" с румънска регистрация.  Вследствие на катастрофата е починал на място водача на лекия автомобил \"Опел\". Взети са кръвни проби за употреба на алкохол по надлежния ред. По случая е образувано досъдебно производство.", "date": "2018.04.26", "title": "Мъж загина в тежка катастрофа край Добрич"}
{"url": "https://www.bgonair.bg/world/2018-04-26/makron-prizova-sasht-da-ne-napuska-mezhdunarodnata-stsena", "text": "\r\n С 3-минутни бурни аплодисменти беше посрещнат френският президент Еманюел Макрон в американския Конгрес.  От високата трибуна той призова Съединените щати да не напускат международната сцена. Макрон засегна общата история на двете държави и наболели външнополитически теми, сред които Парижкото споразумение за климата и ядрената сделка с Иран.  Френският президент разкритикува национализма и подчерта, че за силно многостранно сътрудничество е необходимо и участието на Съединените щати.", "date": "2018.04.26", "title": "Макрон призова САЩ да не напуска международната сцена"}
{"url": "https://www.bgonair.bg/reportazhi/2018-04-26/32-godini-ot-yadrenata-katastrofa-v-chernobil", "text": "\r\n Светът отбелязва 32 години от инцидента в Чернобил, което е най-голямата ядрена катастрофа в историята. Повече от три десетилетия по-късно човечеството продължава да се бори с последиците от трагедията. Аварията в Чернобилската АЕЦ стана през нощта срещу 26 април 1986 година. Тя предизвика облак от радиоактивни отпадъци, който премина над части от Съветския съюз, Източна Европа и Скандинавия. Обширни райони в Украйна, Беларус и Русия бяха замърсени, а около 200 хиляди души бяха евакуирани от родните си места. Микола Волкозуб е украински военен пилот на 86 години. През 1986 година той се подготвя за първия си полет над злополучния реактор в Чернобил. Разказва, че се съгласява да извърши мисията въпреки че знае, че животът му е изложен на риск.  След като, преди 32 години, изпълнява три полета, продължили 19 минути и 40 секунди, Волкозуб е изложен на много голяма радиация. А самолетът му е трябвало да бъде погребан на така нареченото гробище за остаряло и извън експлоатация оборудване.  !", "date": "2018.04.26", "title": "32 години от ядрената катастрофа в Чернобил"}
{"url": "https://www.bgonair.bg/bulgaria/2018-04-26/namushkaha-16-pati-balgarska-zhritsa-na-lyubovta-v-polsha", "text": "Българка е била убита по жесток начин в полския граничен град Слубице.  Тялото на жената е открито миналата седмица със следи от множество пробождания с нож.  Смята се, че жената е била жрица на любовта. По неофициална информация убитата българка е открита от своя партньор, за когото се предполага, че може да е неин сводник.  За момента версията, че е убита от клиент, по-скоро се изключва. Местни медии предполагат, че е станала жертва на конкурентна война.", "date": "2018.04.26", "title": "Намушкаха 16 пъти българска жрица на любовта в Полша"}
{"url": "https://www.bgonair.bg/reportazhi/2018-04-26/spasiha-4-mesechno-bebe-s-tezhka-i-mnogo-ryadka-malformatsiya", "text": "\r\n Бургаски лекари спасиха живота на 4-месечно бебе. Те извършиха сложна операция, която е изключително рядка в света. Елена страда от вродена малформация, която се среща веднъж на 250 000 новородени. При заболяването ѝ коремните органи навлизат зад гръдната кост, притискат сърцето и белия дроб, затрудняват дишането и водят до фатален край. Елена е все още е в болницата, но скоро ще бъде изписана. Екипи от четири отделения са се борили за живота ѝ. Уникалната операция е извършена от детския хирург д-р Евгений Бенчев, който от година е в бургаската болница, след опит в детски клиники във Великобритания и САЩ. Първи за рядкото усложнение на Елена се усъмняват педиатрите в \"Първо детско отделение\", където 4-месечното бебе е прието по спешност, тъй като не е могло да диша, няколко пъти е спирала сърдечната дейност, правело е и гърчове. Смъртността при тези операции е 60% , но лекарите все пак решават да оперират Елена. Екипът на \"Втора хирургия\", който е оперирал Елена, е категоричен, че от тук нататък детето ще може да води пълноценен живот, предаде Стиляна Георгиева.", "date": "2018.04.26", "title": "Спасиха 4-месечно бебе с тежка и много рядка малформация"}
{"url": "https://www.bgonair.bg/bulgaria/2018-04-26/245-za-gerb-i-205-za-bsp-pri-parlamentaren-vot-dnes", "text": "ГЕРБ, БСП, ДПС и \"Обединени патриоти\" влизат в следващ парламент, ако изборите се провеждаха днес, сочи проучване на \"Екзакта Рисърч\". 24.5% от българите биха гласували за партията на Бойко Борисов, а 20.5% - за БСП . Третото място заема ДПС с 6.1%, а \"Обединени патриоти\" вземат 5.5%.  Предсрочни парламентарни избори не са нужни на страната ни, смятат 56% от българите. 27 на сто пък искат предсрочен вот. А 53% от червените избиратели се обявяват за отиване до урните.  И още една интересна цифра от проучването - общественото мнение е разделено на две, когато става дума за това дали расте или намалява влиянието на ГЕРБ и БСП. 27% твърдят, че влиянието на ГЕРБ расте през последните месеци, а според 29% то намалява. БСП разширява влиянието си според 26%, а според 28% го свива.", "date": "2018.04.26", "title": "24.5% за ГЕРБ и 20.5% за БСП при парламентарен вот днес"}
{"url": "https://www.bgonair.bg/bulgaria/2018-04-26/do-godina-vlizame-v-evrozonata-optimistichen-e-premierat", "text": "\r\n Премиерът Бойко Борисов е оптимист, че до една година ще сме в чакалнята на еврозоната. Според него така кредитните рейтинги на държавата тръгват нагоре, намаляват лихвите по кредитите, идват повече инвестиции, повече стабилност и сигурност в банковата система. \"Това, разбира се, ако има политическа стабилност\", коментира премиерът, който участва в конференция за влизането на страната ни в еврозоната. Той даде пример с някои държави, които вече са влезли и са натрупали дългове, и това пораждало страх. Борисов обаче посочи, че ние не представляваме риск за Европа. \"Това, което работим с ЕК, е да се подготвят документите, да се внесат, да имаме пътна карта до един месец. Това се разбрахме с вицепрезидента на ЕК Валдис Домбровскис\", добави премиерът. Борисов е категоричен, че сме покрили критериите за членство. \"Пътна карта е като тръгнем да сме сигурни, че ще стигнем. В нея са срокове и критерии. Това, което те искат от нас, е първо да влезем в банковия и паричен съюз, а след това в чакалнята на еврозоната\", каза Борисов. По думите му, това изисква \"тихи преговори\", защото банкерите не обичат да се говори публично, но пък хората трябвало да знаят какво се прави. По време на дискусията финансовият министър Владислав Горанов заяви, че след влизането в еврозоната ще има нарастване на доходите. Той посочи, че не бива да се създават ирационални очаквания от присъединяването както в негативен, така и в позитивен план. Горанов опроверга и често тиражираните митове в тази връзка. Един от тях е силно нарастване на цените при прехода лев в евро. \"От минимални закръгления подобен ценови скок е възможен, но той се измерва с пренебрежими размери и доказателства можем да намерим и в деноминацията на българския лев, когато не видяхме от подобно закръгляване да има подобен ценови шок\", обясни финансистът. Вторият сериозен мит е твърдението, че България ще загуби от своя суверенитет. Влизането в еврозоната работи точно за обратното, коментира финансовият министър. Той посочи и трети мит - че след приемането на еврото България ще отстъпи от принципите на строга фискална политика. Валутният борд не пречи фискалната политика да бъде грешна, подчерта Горанов. \n Финансовият министър отбеляза още, че често се посочва, че след приемането на еврот,о България може да се превърне във втора Гърция. Ние сме далеч от сценария, довел до негативните процеси в южната съседка, коментира той. Горанов посочи и мит, свързан с положителните ефекти за приемането на еврото - че след влизането автоматично се осигурява нарастване на доходите. Министърът коментира, че самото членство в еврозоната не е панацея за нищо, не е рецепта за успех. Според президента на ПЕС и евродепутат Сергей Станишев е настъпил моментът да направим бъдещите крачки за членство на България в еврозоната, предаде  . \"Имаме прозорец от възможности, които не трябва да изпускаме сега, когато България председателства ЕС и самата еврозона се променя\", посочи той. Според него отлагането носи сериозни рискове за бъдещето на страната ни. Прозрачност на българските финансови институции, засилване на българската икономика и позициониране в А-отбора на ЕС, обобщи той ползите от присъединяването на България към Еврозоната.", "date": "2018.04.26", "title": "До 1 г. влизаме в еврозоната, оптимистичен е премиерът"}
{"url": "https://www.bgonair.bg/bulgaria/2018-04-26/nagla-krazhba-momche-i-momiche-zadignaha-lineyka-v-plovdiv", "text": "\r\n Откраднаха линейка в Пловдив. Кражбата е станала снощи около 23 часа на булевард в града.  Медицинският автомобил е частен и сравнително нов. Той е откраднат с цялата животоспасяваща апаратура, която е била в него. Кадри от охранителна камера показват извършителите - младо момче и момиче.  Днес по обед реанимобилът е открит на паркинг в района на Окръжна болница в София. Полицията разследва случая.", "date": "2018.04.26", "title": "Нагла кражба: Момче и момиче задигнаха линейка в Пловдив"}
{"url": "https://www.bgonair.bg/bulgaria/2018-04-26/sluzhiteli-na-nap-otnovo-izlizat-na-protest-v-sofiya", "text": "Служители на Националната агенция за приходите излизат на втори протест в столицата. Причина за недоволството на работещите в агенцията са планираните масови съкращения в звеното \"Оперативни проверки\" на НАП. Решението за това дойде в отговор на акцията на специализираната прокуратура в края на март, при която бяха арестувани 20 данъчни служители от същото звено по обвинение за участие в организирана престъпна група и изнудване на търговци. Финансовият министър Владислав Горанов заяви, че става въпрос за преструктуриране на системата и всеки от съкратените служители ще може да кандидатства отново за работа.", "date": "2018.04.26", "title": "Служители на НАП отново излизат на протест в София"}
{"url": "https://www.bgonair.bg/bulgaria/2018-04-26/sadat-reshava-dali-da-ostavi-zad-reshetkite-obvinyaemite-po-sluchaya-ivancheva", "text": "\r\n Снимка: Олег Попов, Bulgaria ON AIR Апелативният специализиран наказателен съд трябва да реши дали тримата задържани за корупция в община \"Младост\" да останат в ареста. Очаква се да бъдат представени нови доказателства по случая.  Вчера прокуратурата прецизира обвиненията срещу кмета Десислава Иванчева, нейния заместник Биляна Петрова и сочения за посредник Петко Дюлгеров. Те бяха задържани миналата седмица при акция на прокуратурата и комисията за противодействие на корупцията.  \n Днес се очаква Столичният общински съвет да избере Владимир Клисуров за временно изпълняващ длъжността кмет на район \"Младост\", а дали правомощията на Десислава Иванчева ще бъдат прекратени, трябва да реши съдът. 10 тома СРС-та са били представени вчера от разследващите и точно заради това заседанието е отложено за 14:30 часа. Освен това се оказало, че обвиняемите не са запознати с новите доказателства по делото. Десислава Иванчева обяви, че е виждала два пъти Александър Ваклин и то в общината за много кратко време. Кметицата отрече обвиненията и твърди, че не е била на посочените дати с бизнесмена - поиска записи от видеокамерите в тези заведения. Според кметицата на район \"Младост\" забавянето на документи на инвеститори не е било умишлено, а заради невъзможността на служителите на общината да обработват толкова бързо заявките. Въпреки това всички преписки били преглаждани много внимателно. Междувременно днес Народното събрание избра зам.-председател и трима членове на Комисията за противодействие на корупцията и за отнемане на незаконно придобитото имущество (КПКОНПИ). Шефът на комисията Пламен Георгиев също коментира случая \"Иванчева\". По думите му е имало и други случаи на искане на подкупи и сигнали на бизнесмени срещу задържаната кметица на \"Младост\". \r\n  ", "date": "2018.04.26", "title": "Съдът решава дали да остави зад решетките обвиняемите по случая \"Иванчева\""}
{"url": "https://www.bgonair.bg/bulgaria/2018-04-26/34-fena-sa-zadarzhani-sled-macha-tsska-levski", "text": "Без сериозни инциденти премина снощното дерби между \"Левски\" и ЦСКА на  Националния стадион \"Васил Левски\". 34 са задържаните преди, по време и след реванша от полуфинала за Купата на България, съобщават от МВР.  11 от тях са били арестувани заради употреба или притежание на наркотици, а останалите за агресивно поведение.  За сблъсъка между \"сини\" и \"червени\" бяха предприети засилени мерки за сигурност, след като през миналата седмица двама полицаи бяха ранени от хвърлена бомбичка. На Националния стадион бяха монтирани нови камери, които снимат с висока резолюция. Всички, които дойдоха на събитието преминаха през щателен контрол.  След края на мача се е стигнало до инцидент като при изтеглянето на една от агитките е счупено стъклото на автобус на градския транспорт в района на булевардите \"Евлоги и Христо Георгиеви\" и \"Черни връх\". Няма пострадали.  Мачът завърши наравно, 2:2, а сините отиват на финал със \"Славия\". Холивудският актьор Джерард Бътлър се присъедини към празненствата на футболистите и щаба на \"Левски\". Той влезе в съблекалнята на тима като носеше синьо-бяло шалче. Бътлър отново е в България за снимките на нов филм.", "date": "2018.04.26", "title": "34 фена са задържани след мача ЦСКА - \"Левски\""}
{"url": "https://www.bgonair.bg/bulgaria/2018-04-26/sos-shte-sledi-rabotata-na-vremenno-izpalnyavashtiya-dlazhnostta-kmet-na-mladost", "text": "Владимир Клисуров беше избран за временно изпълняващ длъжността кмет на столичния район \"Младост\".  Столичният общински съвет ще следи работата на изпълняващия длъжността, а кметът на София Йорданка Фандъкова заяви, че ще помага с каквото има възможност.", "date": "2018.04.26", "title": "СОС ще следи работата на временно изпълняващия длъжността кмет на \"Младост\""}
{"url": "https://www.bgonair.bg/bulgaria/2018-04-26/zadarzhaha-balgarski-shofyor-vav-frantsiya-za-trafik-na-migranti", "text": "Български шофьор е задържан във Франция с обвинение за трафик на мигранти. В момента Валентин Янчовски е в ареста, след като в товарния му камион полицията е открила четирима бежанци. От консулството на България в Париж работят по случая. Тече разследване. ", "date": "2018.04.26", "title": "Задържаха български шофьор във Франция за трафик на мигранти"}
{"url": "https://www.bgonair.bg/sutreshen-blok/2018-04-26/npo-zdravnoosigurenite-patsienti-u-nas-ne-tryabva-da-doplashtat-za-lechenie-a-da-badat-lekuvani", "text": "\r\n Виктор Паскалев от Националната пациентска организация каза в студиото на \"България сутрин\", че у нас здравноосигурените пациенти не трябва да доплащат за своето лечение. По думите му по данни на Световната здравна организация имаме най-високото доплащане от 44%. \"В данните на Евростат се казва, че една трета от българското население е в бедстващо положение и са на ръба на бедността. Явно те няма да могат да си плащат\", категоричен беше Паскалев пред  . Именно заради доплащане, което е трябвало да направи за поставяне на аортна клапа, почина и възрастна жена вчера в София. Тя е трябвало да даде допълнително 10 хиляди лева, които не е могла да събере. От болница \"Св. Екатерина\", където е трябвало да бъде извършена операцията и за която пациентката е била подготвена, обявиха, че от НЗОК са направили промяна със стара дата на цените на консумативите. \"На 3 април ни съобщават в сайта на касата, че има нови цени от 1 януари\", обясни доц. Красимир Ангарски, заместник-директор на лечебното заведение. По думите му по този начин болницата е регистрирала загуби за близо 400 хиляди лева за първото тримесечие на тази година. Проф. Димитър Петков, началник на сърдечно-съдова хирургия пък обясни, че много от пациентите им са пенсионери и социално слаби хора. По думите му за поставянето на сърдечни клапи хората трябва да доплащат до 1000 лева, защото са фактурирани на стари цени, при което нуждаещите се от лечение хора се отказват от него. \"Ходим с линейки до провинцията и ги вземаме от там. Нямат пари дори за билет до София\", каза в ефира на   проф. Петков. Директорът на клиниката по кардиология проф. Юлия Джоргова пък обясни, че хората, които се нуждаят от лечение и са вече одобрени, дори да имат възможност, нямат време да съберат тези 10 хиляди лева, за да доплатят лечението си. \"Голяма част от хората дойдоха да се откажат\", разказа тя пред  .", "date": "2018.04.26", "title": "НПО: Здравноосигурените не трябва да доплащат за лечение, а да бъдат лекувани"}
{"url": "https://www.bgonair.bg/sutreshen-blok/2018-04-26/zhelyaz-andreev-balgarskata-darzhava-i-institutsii-zastanaha-zad-men-kategorichno", "text": "\r\n Желяз Андреев и останалите български граждани няма да бъдат задържани или екстрадирани в САЩ. Това се разбраха на среща в Министерския съвет главният прокурор Сотир Цацаров и американският посланик Ела Хопкинс. \" \", категоричен е Желяз Андреев пред  . По думите му в момента се търсят средства, с които да бъде заплатено на адвокат в Съединените щати, който да го представлява там, но затова се изискват минимум 50 хил. долара. \" \", подчерта още обвиняемият в САЩ. Той посъветва всички хора, работещи в международни компании, да изискват от своите работодатели детайлна информация с какво се занимават точно и дали това погазва някакви закони. Приятелката на Желяз - Милена Здравкова, отбеляза, че всички близки на обвиняемия са готови за най-лошото, а именно екстрадицията му в Щатите. \" \", добави Здравкова. \r\n  ", "date": "2018.04.26", "title": "Желяз Андреев: Българската държава и институции застанаха зад мен категорично"}
{"url": "https://www.bgonair.bg/sutreshen-blok/2018-04-26/za-i-protiv-ivancheva-falshivi-obvineniya-ili-yasen-sluchay", "text": "\r\n Архитект Димитър Димитров се обяви в защита на хванатата с подкуп Десислава Иванчева, кмет на столичния район \"Младост\". Според него обвиненията срещу нея и другата задържана жена са фалшиви. \"Молбата ми е към този съд, ако наистина е независим съд, незабавно трябва да освободи тези кметици\", каза арх, Димитров в студиото на  . Журналистът Явор Дачков пък е на мнение, че твърдението и внушението за сложна организирана постановка и схема от страна на държавата, в това число прокурори, полицаи, съдии, политици, с подхвърляне на пари в колата и че всичко е, за да унищожат районния кмет, е налудничаво и несериозно. \"Има предположения и факти. Фактите са, че тя е хваната със 70 хиляди евро подкуп\", каза Дачков пред  . Днес от 10 часа съдът ще гледа мярката за неотклонение на Десислава Иванчева, а пред сградата вече се събират хора в подкрепа на задържаните жени. Петър Кърджилов, ПР на община \"Младост\" попита къде е решението от съдия да се бележи основното веществено доказателство? По думите това значи, че разследващите не са убедили съдията, че има нужда от такава акция. \"Те нямат доказателства по основното обвинение, което е в искане на подкуп\", каза Кърджилов в ефира на  . Татяна Христова, която е от сдружение \"За зелен Младост\", заяви пред камерата на  , че цялата схема е скалъпен сценарии, срещу кмета, който защитава гражданите и се опита да спре всички корупционни схеми, които от години се практикуват в община \"Младост\". \"Истината ще излезе на яве и ще възтържествува\", категорична беше тя.", "date": "2018.04.26", "title": "За и против Иванчева: Фалшиви обвинения или ясен случай?"}
{"url": "https://www.bgonair.bg/sutreshen-blok/2018-04-26/zhitelite-na-malashevtsi-na-bunt-sreshtu-shumni-kamioni-i-tezhka-tehnika", "text": "\r\n Пореден протест в квартал \"Малашевци\". Жителите излизат на бунт срещу шумни камиони и тежка техника, която минава през района. Големият протест ще бъде в 10 часа в събота, тогава се очаква да се съберат изключително много хора.  Жителите на квартала твърдят, че са подложени на голям шум от големия трафик и по-точно от тежкотоварните камиони, минаващи по шосето. Освен това във въздуха се вдига голяма мръсотия. \" \", категорична е в \" \" Стоянка Вълчева от Инициативен комитет \"Малашевци\". По думите ѝ се нарушава Законът за шума, защото уредите измерват няколко пъти над нормата в нормален ден. \" \", отбеляза потърпевшата. В подкрепа на протестиращите се обяви и лидерът на БСП–София Калоян Паргов. Той е на мнение, че проблемът е елементарен, но явно трябват протести години наред, за да ти обърнат внимание. \" \", обясни пред   социалистът. \r\n  ", "date": "2018.04.26", "title": "Жителите на \"Малашевци\" на бунт срещу шумни камиони и тежка техника"}
{"url": "https://www.bgonair.bg/sutreshen-blok/2018-04-26/prestrelkite-mezhdu-prezident-i-premier-normalni-standartni-zakachki", "text": "\r\n Темата за промяна в Конституцията и преминаване от парламентарна към президентска република отново излезе на дневен ред. Този път в коментар на държавния глава Румен Радев. Идеята дойде като препоръка към премиера Борисов и във връзка със заръката му всички министри да се срещнат с президента, за да го убедят, че нито една обществена поръчка не се прави на тъмно. \"Нормални стандартни закачки и взаимни атаки едва ли могат да бъдат повод за такова сериозно решение. Аз лично съм траен противник на това, защото в България винаги едноличната власт, каквато е президентската, може да се прероди в тиранична. Историята познава много примери в това отношение\"  коментира в студиото на  Михаил Миков от БСП и бивш министър на вътрешните работи. По думите му война между институциите няма, а поведението на президента Румен Радев е просто разграничаване от управлението.  \"Нека не драматизираме. В рамките на своите правомощия по Конституция е нормално държавният глава да налага вето, да заявява ясни позиции, да се обръща към гражданите и към Народното събрание. Това прави един президент активен, изпълва със съдържание неговата функция\", подчерта гостът. Пред   Михаил Миков бе категоричен, че парламентарната група на БСП е стабилна в опозиция. \"Освен шума, който вдига и контрола, който упражнява върху властта, опозицията трябва да дава алтернатива. На фона на нападките между президент и премиер и оставките, които валят в парламента, завладели медийното пространство, в страната ни се случват далеч по-тревожни неща. Една трета от българите живеят в риск от бедност. Неравенствата растат, богатите стават все по-богати, а бедните все по-бедни. Миграцията, усилваща демографския апокалипсис, в който се намира България продължава да изсмуква кръвта на нацията\", подчерта бившият министър на вътрешните работи.", "date": "2018.04.26", "title": "Престрелките между президент и премиер - нормални стандартни закачки!?"}
{"url": "https://www.bgonair.bg/bulgaria/2018-04-26/postoyanen-arest-za-ivancheva-i-eventualnite-pomagachi", "text": "\r\n \n Специализираният съд реши да остави за постоянно в ареста кмета на \"Младост\" Десислава Иванчева, нейната заместничка Биляна Петрова и предшественика на Иванчева на поста Петко Дюлгеров. Тримата бяха задържани миналата седмица, а на Иванчева е повдигнато обвинение за подкуп в особено големи размери, поискан и получен от строителния предприемач Александър Ваклин. Биляна Петрова и Петко Дюлгеров пък са сочени за нейни помагачи. Според съда има достатъчно доказателства, че тримата са извършили престъплението. Магистратите смятат, че Иванчева, Петрова и Дюлгеров могат да повлияят на свидетели и да извършат ново престъпление. Пред сградата на Специализирания наказателен съд се събраха привърженици на Десислава Иванчева, които твърдят, че тя не е поискала подкуп, а напротив - бизнесменът Александър Ваклин е бил инициатор на даването на пари под масата. По думите им Десислава Иванчева е била активен защитник и борец срещу презастрояването на шестия по големина район в София, предаде репортерът на Bulgaria ON AIR Илияна Шишкова. В деня на задържането на Иванчева и Петрова е имало още един задържан. Това е Стефан Дичев, за когото се твърди, че е в интимни отношения с Иванчева. Към днешна дата обаче той не е нито свидетел, нито обвиняем. Майката на Десислава Иванчева твърди, че дъщеря ѝ ще си търси по съдебен път правата за уронване на престижа, след като от обвинението твърдяха, че тя имала доста бурен нощен живот, благодарение на който отложила срещата с Петко Дюлгеров няколко пъти. Минути преди началото на заседанието Иванчева успя да каже пред медиите, че никога не е искала Румен Русев да стане кмет на \"Младост\", докато тече разследването срещу нея.  Вижте още във видеото: \r\n", "date": "2018.04.26", "title": "Постоянен арест за Иванчева и евентуалните ѝ помагачи"}
