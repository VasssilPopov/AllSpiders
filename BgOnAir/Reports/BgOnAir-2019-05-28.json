{"url": "https://www.bgonair.bg/world/2019-05-28/aktsiya-na-politsiyata-v-kosovo-vdigna-na-krak-srabskata-armiya", "text": "Сръбската армия е в готовност след акция на полицията в Косово. При мащабната операция в северната част на страната, населявана основно от сърби, са пострадали четирима косовски полицаи, а близо 30 души са били арестувани, като сред тях и полицаи и косовски сърби.  Според сръбския президент Александър Вучич, сред задържаните е и руски гражданин, служител на ООН. Поредната ескалация на напрежението между Белград и Прищина от последните месеци, дойде след обръщение на Вучич пред депутатите, в което той обясни, че Косово е \"загубено\".  По-рано косовският му колега Хашим Тачи поиска от него да признае Косово, тъй като това би намалило напрежението в кризата.      ", "date": "2019.05.28", "title": "Акция на полицията в Косово вдигна на крак сръбската армия"}
{"url": "https://www.bgonair.bg/science/2019-05-28/tornado-povredi-koli-za-15-mln-dolara", "text": "Поредното торнадо в САЩ причини големи щети. По-специално, бушуващата природна стихия повреди над 500 нови автомобила Toyota и Chevrolet в град Джеферсън Сити, щата Мисури. Колите били паркирани пред автосалоните Riley Toyota Scion и Riley Chevrolet Built GMC. Торнадото засегнало повечето от колите - компанията има общо 750 автомобила. Собственикът на автосалоните Джей Шнайдърс оцени щетите на 15 милиона долара. \"Просто не мога да повярвам. Бяха подхвърляни като играчки\", каза той и посочи, че някои коли били разпръснати на десетки метри по целия паркинг. Нанесените от природната стихия толкова сериозни щети не са никак изненадващи, пише  . Скоростта на торнадото достигала 257 км/ч, а фунията му била с диаметър от около 1,5 м. Вихрушката изминала 32 км, преди да отслабне. За щастие се разминало бел жертви, но около 20 души били откарани в болница с различни наранявания. Снимка: Pixabay", "date": "2019.05.28", "title": "Торнадо повреди коли за 15 млн. долара"}
{"url": "https://www.bgonair.bg/world/2019-05-28/vlastite-v-ispaniya-arestuvaha-bivshi-igrachi-na-real-m-zaradi-cherno-toto", "text": "Няколко испански футболисти са арестувани по подозрение за уреждане на мачове, съобщиха медиите в страната, цитирани от  . От Футболната лига на Испания потвърдиха, че полицията извършва мащабна операция, която продължава и в момента. Сред задържаните са популярни имена като бившите футболисти на \"Реал\" (Мадрид) Раул Браво и Борха Фернандес, както и Карлос Аранда, Иниго Лопес, Самуел Саис, президентът на Уеска - Агустин Ласаоса, и лекарят на отбора.  В информациите се посочва, че Раул Браво е заподозрян като главен организатор в престъпната група за уреждане на мачове. Разследвани са девет мача от Първа и Втора дивизия.  ", "date": "2019.05.28", "title": "Властите в Испания арестуваха бивши играчи на \"Реал\" (М) заради \"черно тото\""}
{"url": "https://www.bgonair.bg/world/2019-05-28/skandinavskite-aviolinii-sa-zagubili-60-mln-ervo-zaradi-stachkata-na-pilotite-si", "text": "Стачката на пилотите на \"Скандинавските авиолинии\" са загубили 60 млн. ерво заради стачката на пилотите си Стачката на скандинавските ѝ пилоти струва на шведската авиокомпания SAS еквивалента на повече от 60 милиона евро. Загубата, дължаща се на стачката на пилотите, се оценява на 650 млн. шведски крони (60,9 млн. евро) преди данъците, заявиха от скандинавската авиокомпания във вторник при представянето на своите тримесечни данни,  пише    В периода от 26 април до 2 май около 4000 полета бяха отменени заради стачката, от които около две трети се падат в тримесечието, което продължава от февруари до април. Общата загуба преди данъчно облагане на SAS за първите три месеца възлиза на 1,2 млрд. крони (114 млн. евро), което е над два пъти над минуса от 488 млн. крони (46 млн. евро) за същия период на предходната година. Освен от стачката резултатът е бил повлиян и от по-високите цени на горивата и все още слабата шведска крона, заяви главният изпълнителен директор на SAS Рикард Густафсон. Стачката на пилотите в SAS парализира големи части от въздушния трафик в Скандинавието в продължение на седем дни. Пилотите протестираха за по-високи заплати и по-добро планиране на работното време. Отмяната на полети засегна около 370 000 пътници. Накрая стачката приключи със сключването на тригодишен колективен трудов договор. \r\nХаресайте страницата ни във Facebook ", "date": "2019.05.28", "title": "\"Скандинавските авиолинии\" са загубили 60 млн. ерво заради стачката на пилотите си"}
{"url": "https://www.bgonair.bg/bulgaria/2019-05-28/zapochvat-maturite-po-zhelanie-na-zrelostnitsite", "text": "Започват държавните зрелостни изпити по желание, които ще се проведат от днес до 31 май включително, съобщиха от Министерството на образованието и науката. Това е матура, която не е задължителна, а на нея се явяват само тези зрелостници, които са решили да положат и допълнителен държавен зрелостен изпит. Днес се проведоха изпит по желание по три предмета - биология и здравно образование, физика и астрономия и философски цикъл.  На 29 май са държавните зрелостни изпити по желание по английски, испански, италиански, немски, руски и френски език. По география и икономика и по химия и опазване на околната среда изпитите са на 30 май, а на 31 май ще се проведат изпити по желание по математика и история и цивилизации. Над 800 ученици са подали заявления за явяване на матура по желание. Резултатите от държавните зрелостни изпити ще бъдат обявени до 13 юни. Харесайте страницата ни във Facebook ", "date": "2019.05.28", "title": "Започват матурите по желание на зрелостниците"}
{"url": "https://www.bgonair.bg/economy/2019-05-28/balgariya-e-sred-pette-strani-v-es-s-nay-nisak-dyal-na-litsa-s-vremenna-zaetost", "text": "България е сред петте страни в ЕС с най-нисък дял на лица с временна заетост, показват данни от анализ на Евростат за тенденциите на пазара в Евросъюза за временно наемане на работници през миналата година.  Страната ни е с дял едва от 4% на временно заети лица на възраст 15-64 г. през 2018 г., при среден показател за ЕС от 14%, пише    Така според данните на статистиката у нас през миналата година е имало около 130 хиляди временно заети лица при общо 3,2 млн. души, които са били икономически активни за посочения период. Най-висок дял от лицата на временна заетост е регистриран във възрастовата група 25-55 г. - близо 100 хиляди души. Друг фактор, който определя временната заетост, е степента на образование - тук най-много са били хората с основно или по-ниско образование - 80 хиляди, със средно - около 40 хиляди и с висше - близо 10 хиляди. Голяма част от временно наетите лица са били без специална квалификация, с насоченост към работническата професия, както и ангажирани с фактора \"сезонност\".  Факторът \"сезонност\" остава като един от определящите на пазара на труда, като само за последните няколко години се отчита значителен брой на работещи на временна заетост, предимно в сферите на хотелиерството, ресторантьорството, селското стопанство, преработващата промишленост, строителството и др.  Според експерти пазарът на кадри с недобра квалификация е значително стеснен, докато се наблюдава тенденция за търсене на специалисти с висока квалификация - технически и инженерни кадри, лекари, медицински сестри, както и професии, които изискват висока компетентност.  Така например заетите у нас лица с висше образование през м. г. са били малко над 1 милион души, докато със средно образование те са били около 1,8 млн. души, а с основно или по-ниско образование - около 400 хиляди души, тоест 2/3 от работещите българи са били със средно или ниско ниво на квалификация. В ЕС като цяло делът на служителите на временна заетост е по-висок сред по-младите служители. За лицата на възраст от 15 до 24 години този дял е 43 процента, в сравнение с 12 на сто за лицата на възраст от 25-54 г. и около 7 на сто за лицата на възраст от 55-64 г.  Делът на жените на възраст между 15 и 64 години на временна заетост в ЕС през 2018 г. е бил 15%, в сравнение с 14% при мъжете. При съседите ни данните показват, че най-висок дял временна заетост е бил регистриран в Република Северна Македония - 15 на сто, следват Сърбия – 14%, Турция – 12% и Гърция – 11%, (при данни на Румъния – 1% и България - от 4 на сто), сочат данните на Евростат. Харесайте страницата ни във Facebook ", "date": "2019.05.28", "title": "България е сред петте страни в ЕС с най-нисък дял на лица с временна заетост"}
{"url": "https://www.bgonair.bg/economy/2019-05-28/veche-ne-tryabva-da-se-znae-deystvitelniyat-sobstvenik-na-vsyako-npo", "text": "Отпада задължението за подаване на декларация за действителен собственик от юридически лица с нестопанска цел, след като в Държавен вестник беше публикуван променения Закон за мерките срещу изпиране на пари. В закона има нов текст, според който данните за действителните собственици на фондации и сдружения, регистрирани по Закона за юридическите лица с нестопанска цел, се заявяват за вписване. Това се прави, ако те не са вписани на друго основание по делата или партидите на юридическите лица с нестопанска цел в съответния регистър като физически лица, уточняват от Българската стопанска камара. От браншовата организация поясняват, че когато лицата – действителни собственици на фондации и сдружения, регистрирани по Закона за юридическите лица с нестопанска цел, са физически лица, но те са различни от вписаните, които попадат в обхвата на допълнителни разпоредби, данните за тях се заявяват за вписване. В променения Закон за мерките срещу изпиране на пари се посочва, че при повечето юридически лица с нестопанска цел е достатъчно да се впише в съответния регистър председателят на управителния съвет, което ще е достатъчно за идентифициране на действителния собственик на сдружението. Изискването за вписване и обучение на служителите в противодействие срещу изпирането на пари създаде напрежение в бизнеса и неправителствените организации. Юристи се обявиха срещу предложения от правителството законопроект, който предвиждаше адвокати да дават информация за своите клиенти. След техните протести законът беше променен, припомня  . Харесайте и страницата ни във Facebook ", "date": "2019.05.28", "title": "Вече не трябва да се знае действителният собственик на всяко НПО"}
{"url": "https://www.bgonair.bg/denqt-on-air/2019-05-28/niskata-izbiratelna-aktivnost-e-shamar-za-vodeshtite-partii-smyatat-politolozi", "text": "\r\n Ниската избирателна активност е шамар за водещите политически партии у нас. Около това мнение се обединиха в \" \" политолозите доц. Иво Инджов и Любомир Милушев.  Инджов сподели, че оставката на Корнелия Нинова, като лидер на БСП, е закъсняла с няколко дни. Той обаче бе категоричен, че действията ѝ са напълно логични. \"В крайна сметка оставката на партийния лидер, след поражение на изборите, е логична и нормална. Тя обаче закъсня с 2 дни. Може би в БСП се надяват, че с тази оставка ще имат по-добри шансове за предстоящите избори. Тенденцията в левите партии е да се върви към пряк избор на лидерите. Хората удариха звучен шамар на управляващите с тази ниска избирателна активност. Резултатите имат и друг прочит - ГЕРБ загубиха 100 000 хиляди гласа, докато БСП спечелиха 30 хиляди. Хората вече търсят личности, за които да гласуват. Има голяма вероятност БСП да избере отново Корнелия Нинова за лидер, но това ще е пагубно за партията\", заяви Инджов.  Любомир Милушев пък заяви, че основната причина за поражението на БСП на евроизборите е негативната кампания спрямо ГЕРБ.  \"Основната причина за загубата на БСП на изборите е, че политическите субекти, които водеха негативна кампания рухнаха. Левите бяха анти-ГЕРБ.  Така бе и във \"Воля\", \"Атака\" и останалите партии. Предизборната кампания се фокусира върху вътрешнополитическите теми. Малкото дни за водене на кампания пришпориха по-агресивния речник и нападките. Нищо в политическата картина не се промени след евроизборите\", разясни Милушев пред  .      ", "date": "2019.05.28", "title": "Ниската избирателна активност е шамар за водещите партии, смятат политолози"}
{"url": "https://www.bgonair.bg/denqt-on-air/2019-05-28/yanka-takeva-obrazovanieto-ni-stava-vse-po-dobro", "text": "\r\n Българското образование се развива, но задълбочен анализ  все още липсва, от година на година то става все по-добро и има все по-мотивирани ученици и родители. Това заяви председателят на Синдиката на българските учители Янка Такева в “Денят ON AIR”.  По думите ѝ тестовете, като форма на изпит, вече се отричат, тъй като с тях няма как да се измерят например езиковата култура и социалните умения на децата.  \"Давам висока оценка на българския учител и материалната база в училище\", посочи Такева.  \"Всеки регион формира определена ценностна нагласа, както и такава към ученето. По успеваемост София е на първо място, въпреки многото различия в големия град. Тук е важно, че учителите преодоляват всеобщия нихилизъм и създават общност, което мотивира децата\", каза още тя.  Пред Bulgaria ON AIR директорът на столичното 119-о СОУ Диян Стаматов заяви, че би писал оценка малко над 5 на днешното образование.  \"Често пъти обаче медиите отразяват нещата различно. Информираността на децата днес е много по-различна\", посочи той. Според него задължителна матура по математика е твърде рано да се приложи, както предлага бизнесът у нас.  Където има обезлюдяване, има известен проблем с качеството на образованието, стана ясно от думите му, но това не било за сметка на старанието на децата в по-малките населени места.  Стаматов обясни още, че съществува идея от следващата година баловете на зрелостниците да се състоят не в скъпи ресторанти, а в самите училища.  Харесайте страницата ни във Facebook ", "date": "2019.05.28", "title": "Образованието ни ставало все по-добро, София първа по успеваемост"}
{"url": "https://www.bgonair.bg/bulgaria/2019-05-28/bborisov-rezultatite-na-gerb-sa-mnogo-dobri-za-sastoyanieto-v-koeto-vlyazohme-v-kampaniyata", "text": "\r\n Резултатите на ГЕРБ са много добри за състоянието, в което влязохме в тази кампания, заяви премиерът Бойко Борисов при пристигането си днес в Брюксел за неформална работна вечеря на държавните и правителствените ръководители на Европейския съюз.  Той отказа да коментира оставката лидера на БСП Корнелия Нинова, като сподели, че никога не се меси в работата на други партии.  На извънредната среща на върха на в Брюксел, на която присъства и премиерът Борисов, лидерите на страните-членки обсъждат резултатите от евровота и възможностите за разпределението на топ позициите в Европейския съюз, след евроизборите. Акцент в разговорите са кандидатурите за ключовата позиция на председател на Европейската комисия.  Харесайте страницата ни във Facebook ", "date": "2019.05.28", "title": "Борисов: Резултатите на ГЕРБ са много добри за състоянието, в което влязохме в кампанията"}
{"url": "https://www.bgonair.bg/bulgaria/2019-05-28/zhiteli-na-sozopol-skochiha-na-romi-nanesli-se-v-mestnostta-mechkite", "text": "\r\n Жители на Созопол алармираха, че над 30 роми са се настанили в местността \"Мечките\", откъдето се открива прекрасна гледка към залива. Местните се оплакват от неприятната миризма и дима от огньовете, които се палят вечер.  Сигналът до полицията е подала Мария Найденова, след като вече месец ромите живеят буквално до къщите, необезпокоявани от никого. \"Разбирам, не се оплакваме от кражби, но цялата тази работа е неправомерна. Не може едни да плащаме данъци, а други да не правят нищо да си живеят и да си хвърлят боклуци\", казва тя.  От Община Созопол увериха, че са предприети мерки и катунът ще бъде премахнат. В началото на летния сезон роми от вътрешността на страната окупират Черноморието. Повечето от тях се препитават с кражби. От полицията в Бургас успокояват созополчани, че случаят не е такъв.   ", "date": "2019.05.28", "title": "Жители на Созопол скочиха на роми, нанесли се в местността \"Мечките\""}
{"url": "https://www.bgonair.bg/sutreshen-blok/2019-05-28/obsazhdat-eventualnite-kandidati-za-predsedatel-na-evropeyskata-komisiya", "text": "\r\n Кой е ще заеме поста председател на Европейската комисия е най-важният въпросът след края на евроизборите? Това съобщи от Брюксел специалният пратеник на Bulgaria ON AIR Цветана Балабанова. Преговорите започнаха минути след затварянето на изборните секции. Снощи лидерите на проевропейските сили в парламента се събраха, за да обсъдят евентуалните кандидати, а днес ще се обсъждат лидерите на всички парламентарни групи в парламента.  През 2014 г. европейската народна партия събра от това на тези избори и тогава кандидатурата на Жан-Клод Юнкер беше доста по-ясна.  В новия разпокъсан състав на Европейския парламент ще е по-трудно да се събере коалиция, която да подкрепи някой кандидат, а това е необходимо тъй като за да бъде одобрен председателят на Европейската комисия, е нужно мнозинство от Европейския съвет и абсолютно мнозинство от парламента.  В момента в битката за поста са водещият кандидат на Европейската народна партия Манфред Вебер, Франс Тимерманс, Маргрете Вестегер и др. Лидерите могат да предпочетат име, оето не е било сред официалните кандидати. На първо място сред предположенията е Мишел Барние, който е водещият преговарящ за Brexit.", "date": "2019.05.28", "title": "Обсъждат евентуалните кандидати за председател на Европейската комисия"}
{"url": "https://www.bgonair.bg/world/2019-05-28/poredna-zhertva-na-everest-samo-za-dve-sedmitsi-broyat-na-zaginalite-na-varha-dostigna-11", "text": "През последните 20 години смъртните случаи на Еверест са били средно по 6 на година. Но само за две седмици броят на загиналите на най-високия връх вече е 11. Последната жертва е 62-годишният американец Кристофър Кулиш. Той стигнал върха, видял изгрева от него и тръгнал обратно. Всичко вървяло добре – времето било прекрасно, тълпите били понамалели, стигнал до 7900 метра и тогава изведнъж починал. Тази година рекордните 381 души са получили позволение да изкачат Еверест. Това означава, че с всички помощници на алпинистите, близо 600 души са минали през 2019 година по склоновете на планината. И докато претъпканата пътека към върха бе обвинена за повишаването на броя на загиналите, то има и други фактори довели до гибелта на алпинистите. \r\nНа първо място стои пропуснатият прозорец с подходящи атмосферни условия. В началото на май алпинистите започнаха да се събират в основният лагер на Еверест.  По това време притеснението на властите от циклона Фани, който вече бе ударил Инидя и Бангладеш, растяло. Малко по-късно времето в Непалските Хималаи се влошило, а правителството забранило катеренето в планината за следващите два дни. Много палатки били отнесени от вятъра, а алпинистите, които вече били тръгнали по пътя, били принудени да се върнат обратно в основния лагер. Продължителното лошо време забавило и монтирането и фиксирането на болтово въже, което да помага на алпинистите. След като и това било поправено, първият чист прозорец с подходящи условия бил между 19 и 20 май. Но само шепа хора решили да изкачват Еверест тогава. Останалите предпочели следващата възможност - 22-24 май. Според експертите, тогава нещата се объркали и се появил вторият проблем – лошото менажиране на тълпата. На 23 май близо 250 алпиниста тръгнали към Еверест. Това бил максималният брой хора, който е позволен да са на склоновете на планината. Всички те трябвало да чакат часове на опашка за да стигнат до върха, а след това и да слязат от него. По-голямата част от тях били изтощени, а кислородът им значително намалявал. Регулацията на планинския туризъм в Непал изисква експедиционни екипи да имат офицери за връзка в планините. Назначени са 59 души, но заедно с 250-те алпиниста тръгват едва пет. Останалите така и не се появили, а повечето, които дошли, се прибрали директно у дома след няколко дни в базовия лагер.  \r\nВ повечето случаи това е оправдано – те са правителствени офицери, които изпитват трудност в изкачването. Експедиционни екипи често им плащат, за да не тръгват с тях, а те са доволни да си останат вкъщи. \"Ако всички офицери бяха останали в планината, контролът над тълпата щеше да е по-голям\", обяснява говорителят на правителството в базовия лагер пред BBC.„ \"Можеше да разпределим хората така, че да има повече алпинисти през първия прозорец и напрежението да не е толкова голямо през втория\", добавя той. За тези петима офицери, които все пак решили да си свършат работата, било изключително трудно да се справят с толкова много хора. Служителите за връзка, които не се появяват, са проблем на Непал години наред. През 2019-та, 80% от наетите се появяват в базовия лагер, но не всички остават там за дълго. Лошата организация е само подсилена от третия проблем – неподготвените алпинисти. Много от тях тази година преценили, че могат да използват само един шерп, твърдят властите в базовия лагер.  \"Но когато изпаднеш в опасна ситуация, един помощник няма да ти помогне особено, защото на първо място, те трябва да се грижат за себе си“, обясняват те. Онези, които са слезли успешно от склоновете на планината разказват, че са видели как голяма част от алпинистите се мъчат, защото нямат достатъчно кислород. \"Новото поколение алпинисти са устремени към това, възможно най-бързо да стигнат до върха и да се върнат обратно вкъщи. Те не правят разлика между Еверест и Макалу, петият по височина“, обяснява планинарът и автор на много книги – Алън Арнете. \"Те се присъединяват към случайни екипи от хора, с обща логистика за самостоятелно изкачване. Но те не разбират думата \"самостоятелно“ и не могат да преценят рисковете“, допълва той. Според ветераните в катеренето, правителството в Непал отдавна трябва да е въвело определени критерии за изкачване на Еверест, включително опит с върхове над 6000 метра. Тук се появяват и операторите, които за малко повече пари, са готови да качат всеки на върха. Нови и стари туристически оператори се съревновават помежду си. Новите предлагат доста по-ниски цени, които принуждават и по-утвърдените фирми да намалят таксите. В резултат операторите наемат неопитни хора като водачи, които не могат да предоставят безопасна услуга на клиентите си и не знаят как да реагират в опасна ситуация. \"Състезанието е за количество, а не качество“, казват властите. Но задават и друг въпрос: \"Хора умират и на Килиманджаро. Защо никой не ги притиска толкова?\" Снимка: Pixabay", "date": "2019.05.28", "title": "Поредна жертва на Еверест... Само за две седмици броят на загиналите на върха достигна 11"}
{"url": "https://www.bgonair.bg/world/2019-05-28/mazh-napadna-uchenitsi-s-nozh-na-avtobusna-spirka-v-yaponiya", "text": "\r\n Едно дете загина, след като мъж нападна ученици с нож на автобусна спирка в японския град Кавасаки. Най-малко 16 са пострадали, 12 от тях са малки деца, между 6- и 7-годишни. Момичетата чакат на автобусна спирка, когато са нападнати от мъж, въоръжен с нож. Впоследствие, той се самонаранява и изпада в безсъзнание, а по-късно умира от раните си. Мотивите за нападението все още са неясни. На място са пристигнали полицейски екипи и линейки, а пострадалите получават незабавна медицинска помощ в специални палатки. Нивата на престъпност в Япония са едни от най-ниските и подобни нападения са рядкост, като последната от подобен мащаб е регистрирана през 2016 година в Токио. Харесайте и страницата ни във Facebook ", "date": "2019.05.28", "title": "Мъж нападна ученици с нож на автобусна спирка в Япония"}
{"url": "https://www.bgonair.bg/direktno/2019-05-28/polovinata-avtobusi-po-patishtata-nepodhodyashti-za-prevoz", "text": "\r\n Почти половината автобуси в страната са стари и не са подходящи за превоз на пътници, каза Васил Пиронков от Камарата на автобусните превозвачи по . Той беше категоричен, че инвестицията в нов автобус много трудно се изплаща. Председателят на Асоциацията на пострадали при катастрофи Владимир Тодоров заяви в предаването  , че у нас коланите се подценяват. Те спасяват живот на пътниците в 80 процента от случаите. Той поиска Пътна полиция да има правомощия да проверява пътниците.      ", "date": "2019.05.28", "title": "Половината автобуси по пътищата - неподходящи за превоз"}
{"url": "https://www.bgonair.bg/bulgaria/2019-05-28/gallup-international-za-parvi-pat-bsp-gubi-traditsionnata-si-podkrepa-v-selata", "text": "[related_articles] 450 хиляди души са излезли да гласуват на изборите в неделя. Най-голяма част от пусналите бюлетина са повторили избора си от парламентарните избори преди две години. Това се отнася за над 80% от електората на БСП и над 73% от гласоподавателите на ГЕРБ. \r\nТова показва изследване на \"Галъп Интернешънъл\" за профила на избирателите по поръчка на Bulgaria ON AIR. За първи път БСП губи традиционната си подкрепа в селата. Там Столетницата се конкурира с ДПС и ГЕРБ, но като цяло селското население е подкрепило управляващата партия. Вотът в София показва, че ГЕРБ води с малко пред БСП и \"Демократична България“. Управляващите губят част от подкрепата си в столицата. А в областните центрове, гласоподавателите са предпочели ГЕРБ и БСП. \"Демократична България\" привлича гласовете на висшистите, като при тях се класира трета, а не пета, както е на национално равнище. А тези с по-нисък образователен ценз са пуснали бюлетина за ДПС. Над 30% от работещите българи са гласували за ГЕРБ, към тях се присъединяват и незаетите гласоподаватели. Над 40% от пенсионери предпочитат социалистите като водеща политическа сила.  Най-млади са избирателите на ДПС. Българите между 18 и 30 години избраха Движението за права и свободи като втора политическа сила, а БСП е трета, като 39% от българите над 60-годишна възраст я отбелязаха за свой избор.  Харесайте страницата ни във Facebook", "date": "2019.05.28", "title": "\"Gallup International\": За първи път БСП губи традиционната си подкрепа в селата"}
{"url": "https://www.bgonair.bg/world/2019-05-28/silni-buri-i-gradushka-udariha-shtata-ilinoys", "text": "Силни бури и градушка с размера на топки за голф в американския щат Илинойс.  В Чикаго са отнесени покриви, срутен е навес на бензиностанция, а хиляди домакинства останаха без електричество.  Заради паднали дървета, движението на автомобили по някои пътни артерии беше временно спряно. Бе издадено и предупреждение за опасност от торнадо.", "date": "2019.05.28", "title": "Силни бури и градушка удариха щата Илинойс"}
{"url": "https://www.bgonair.bg/world/2019-05-28/avstriyskiyat-prezident-s-obrashtenie-kam-naroda-sled-politicheskiya-skandal", "text": "\r\n Австрийският президент Александър ван дер Белен с обръщение към народа след политическия скандал, който разтърси страната. Той призова за спокойствие, след като канцлерът Себастиан Курц не оцеля след вот на недоверие. Александър ван дер Белен, президент на Австрия “Въпреки, че ще разпусна правителството, ще му се доверя да продължи да изпълнява държавните си задължения. Звучи сложно, но е разумно решение. Вицеканцлерът Хартвиг Льогер ще поеме поста на канцлер. Това ще е временно, докато не намерим решение до изборите през септември. Искам да постигна консенсус за служебно правителство, за да избегнем още един вот на недоверие. За доброто на страната ни.”", "date": "2019.05.28", "title": "Австрийският президент с обръщение към народа след политическия скандал"}
{"url": "https://www.bgonair.bg/world/2019-05-28/zatvornicheski-buntove-v-braziliya-s-nad-40-zaginali", "text": "Затворнически бунтове в Бразилия. Телата на над 40 затворници бяха открити в четири затвора в град Манаус, като стана ясно, че те са били удушени. А най-малко 15 затворници са загинали при бунтове в неделя. До насилие се е стигнало след като роднини на задържаните организирали протест пред изправителната институция. Федерален ударен отряд вече е изпратен в Манаус в опит да потуши насилието. Затворническите бунтове са чести в Бразилия, където голяма част от изправителните институции фактически се управляват от местни нарко-групировки. Харесайте и страницата ни във Facebook ", "date": "2019.05.28", "title": "Затворнически бунтове в Бразилия с над 40 загинали"}
{"url": "https://www.bgonair.bg/bulgaria/2019-05-28/oshte-1-milion-dekara-obrabotvaema-zemya-sa-zashtiteni-ot-gradushki", "text": "Нови 1 млн. декара обработваема земя в областите Стара Загора и Пловдив от днес са под противоградова защита, съобщи пресцентърът на Министерството на земеделието и храните. Новият команден пункт е с 22 ракетни площадки и се намира в землището в село Тъжа, община Павел баня, област Стара Загора. Новите 1 млн. декара обработваема земя в общините Павел баня, Карлово, Казанлък и Мъглиж попадат под защитата на Изпълнителната агенция за борба с градушките, като досега в обсега ѝ бяха близо 4 млн. декара обработваема земя на територията на двете области. Общата стойност на командния пункт и площадките е 1,090 млн. лева. След откриването на командните пунктове в град Хасково и в село Тъжа в рамките на последната седмица, броят на ракетните площадки в страната е увеличен с 57. Към днешна дата те са 256, като предстои пускането на още пет към старите полигони в Плевен и Пловдив и на още една противоградна в село Тъжа. С инсталирането на новите ракетни площадки от новия команден пункт може да се наблюдава в реално време метеорологичната обстановка и радарното покритие, което осигурява Изпълнителна агенция \"Борба с градушките\". Към момента агенцията разполага с пет радара. От агенцията посочват, че на интернет страницата ѝ може да бъде наблюдавана метеорологична информация на база радарна отражаемост. Харесайте и страницата ни във Facebook ", "date": "2019.05.28", "title": "Още 1 милион декара обработваема земя са защитени от градушки"}
{"url": "https://www.bgonair.bg/bulgaria/2019-05-28/v-znak-na-protest-zhiteli-na-plovdivskoto-tseretelevo-blokiraha-pat-peti-mesets-nyamat-voda", "text": "\r\n Напрежение в Пловдивско. Над 50 жители на село Церетелево, община Съединение, блокираха за час пътя между други две села. Протестът им е заради продължаващ пети месец режим на водата в населеното място.  Някои от жителите споделят, че не са се къпали в домовете си от 3 месеца, а домакинствата им отдавна са излезли от нормален режим.  Основният проблем в населеното място е, че теренът, на който се намира селото, е песъчлив, което възпрепятства извирането на водата до повърхността.  И още - водопроводната мрежа е в лошо състояние и постоянно се ремонтира аварийно.  От община Съединение обясниха, че до седмица се очаква да бъде подменена главната тръба, която свързва населените места с водоизточника.   ", "date": "2019.05.28", "title": "В знак на протест: Жители на пловдивското Церетелево блокираха път, пети месец нямат вода"}
{"url": "https://www.bgonair.bg/bulgaria/2019-05-28/stroezh-prekasna-gazoprovod-v-plovdiv", "text": "\r\n Газопровод бе прекъснат в Пловдив в следствие на строителни и ремонтни дейности на \"Рогошко шосе\". Полицията отцепи района за няколко часа в ранния следобед, а движението на автомобили се пренасочваше по обходни маршрути. На място пристигнаха и екипи на пожарната и представители на газоразпределителното дружество.  Изтичането на газ е продължило около 20 минути. Аварията е станала при изкопни дейности. Според фирмата-изпълнител на ремонта виновна е общината, защото газопроводът не е бил обозначен на кадастралната карта. \r\n       ", "date": "2019.05.28", "title": "Строеж прекъсна газопровод в Пловдив"}
{"url": "https://www.bgonair.bg/reportazhi/2019-05-28/obedineni-patrioti-razdeleni-i-sled-evroizborite", "text": "\r\n След като се явиха поотделно на еропейските избори ВМРО, \"Атака\" и НФСБ изглеждат разделени и преди възобновяването на работата на българския парламент. Един или двама. Обединиени или разединени. Това бяха част от темите които през целия ден обсъждаха патриотите в централата на ВМРО. В крайна сметка войводите ще имат двама евродепутати. Водачът на листата Ангел Джамбазки и преференциално изпратения в Брюксел Андрей Слабаков, който беше четвърти в листата. Така той измести третия Юлиан Ангелов и четвъртия Александър Сиди.  \"Уверен съм, че правителството на Борисов, което остава стабилно, ще наблегне повече на часовете по математика, за да може да няма такива случаи. Защото очевидно някой е извадил на листче резултатите и си е мислил, че може да смята. Методиката е ясна и точно и ясно определя как се случват мандатите\", коментира Сиди. Добрият изборен резултат на ВМРО не смекчава тона на \"Атака\" към тях. А НФСБ засега запазва мълчание.  Според Сиди, успехът на ВМРО в европейските избори и отношенията на национално ниво с патриотичната коалиция са различни теми, които тепърва ще бъдат обсъждани между войводите, НФСБ и \"Атака\".", "date": "2019.05.28", "title": "\"Обединени патриоти\" разделени и след евроизборите?"}
{"url": "https://www.bgonair.bg/bulgaria/2019-05-28/yyyyyy", "text": "\r\n Избирателната активност след 100% обработени протоколи е 33,27%. Това сочат данните на ЦИК. Междинните резултати при първото въвеждане на протоколите показват, че преднината на ГЕРБ пред БСП се увеличава и вече е почти 7%.  А след евроизборите разместване в броя на мандатите е възможно при ГЕРБ и ВМРО. Все още не е ясно дали освен Ангел Джамбазки, ВМРО ще има втори евродепутат и дали ГЕРБ ще имат 6 или 7 представители. Все още не са готови окончателните резултати от евроизборите, заради забавянето на предаването на протоколи от област Враца. Открит остава и въпросът как преференциите ще пренаредят партийните листи.  Утре ще бъде обявено окончателното разпределение на мандатите, а в петък - и имената на новите евродепутати. Пет български партии ще изпратят депутати в Европейския парламент.  Харесайте страницата ни във Facebook ", "date": "2019.05.28", "title": "Окончателно: 33, 27% е избирателната активност на изборите"}
{"url": "https://www.bgonair.bg/bulgaria/2019-05-28/kevr-predlaga-po-visoki-tseni-na-parnoto-i-toplata-voda-ot-1-yuli", "text": "Нови по-високи цени на парното и топлата вода предлага Комисията за енергийно и водно регулиране от първи юли. Предложението е за средно увеличение за страната от 4 цяло и 5 процента. Единствено за Сливен има предложение за леко поевтиняване.  Докладът на енергийния регулатор се очаква да бъде обсъден в началото на юни.  Най-голямо ще е поскъпването за потребителите в Разград, Габрово, Пловдив и Бургас. Харесайте и страницата ни във Facebook \r\n ", "date": "2019.05.28", "title": "КЕВР предлага по-високи цени на парното и топлата вода от 1 юли"}
{"url": "https://www.bgonair.bg/top-novini/2019-05-28/korneliya-ninova-podade-ostavka-kato-lider-na-bsp", "text": "\r\n \n Соцлидерката Корнелия Нинова е подала оставка пред Националния съвет на БСП. В словото си тя е поискала бърз конгрес, на който да стартира процедурата за пряк избор на лидер. Вътрешната опозиция на Нинова пък поискала оставката на цялото Изпълнително бюро. По устав пленумът трябва да избере временно изпълняващ функцията председател на партията, който да поеме функцията на Нинова до провеждането на преките избори. Ръководството обаче се обявило против избора на временен лидер. Така Нинова ще е в оставка до конгреса, който трябва да се проведе до 15 дни.  На пресконференция вчера Нинова обяви, че ще поиска от Националния съвет на партия да започне процедура за изготвянето на правилата за избор на нов председател на партията и чак след като те бъдат готови, ще даде оставката си. Тя добави и че стартирането на процедурата за избор на нов председател е свързана с резултатите от изборите. Въпреки това обаче Нинова заяви, че ще се кандидатира отново за лидер на червените, когато бъдат изготвени правилата и бъде стартирана процедурата за избор на нов председател. За пръв път новият лидер на БСП ще бъде избран по нови правила - пряко от всичко партийци. Ще се явя и аз на нов избор пред цялата партия заедно с всички останали кандидати, обясни в деня след изборите Нинова. Харесайте страницата ни във Facebook ", "date": "2019.05.28", "title": "Корнелия Нинова подаде оставка като лидер на БСП"}
{"url": "https://www.bgonair.bg/operatsiya-istoriya/2019-05-28/zashto-zabravihme-makedonskata-shipka", "text": "\r\n Една от най-големите сражения по време на Първата световна война на нашата армия е при френското настъпление в Битолско през 1917 година. Пет френски дивизии срещат упорита съпротива на две български – Шеста бдинска  и Осма тунджанска-приблизително около 140 хиляди войника се сражават ожесточено до краен предел. Особено жестоки са сражения на Червената стена в Баба планина, там сред суровата природа се разиграва още по сурова битка. Основната тежест изнася 15 ломски полк с командир подполковник Стефан Илиев. Окопите често преминават по няколко пъти  от български във френски ръце и обратното. Само за един ден съглашенската артилерия изстрелва 200 хиляди снаряда. При една от контраатаките на нож, загива подполковник Стефан Илиев, три пъти ранен при атаката той не спира да води войниците си, докато накрая е покосен от френски шрапнел. Още на другия ден е издадена заповед, която заклева ломци да отмъстят за своя командир. След два месеца отмъщението се случва, след могъща артилерийска подготовка. Ломци тръгват в мълчалива атака в прав ръст, бавно без никой да издава какъвто и да е звук. Оцелелите само 259  души от общо 6000 френски войника не издържат на тази психологическа атака и се предават, Червената стена - разказа военният историк Стоян Николов от НВИМ по  Бурови са  фамилия с 250 годишна стопанска история. По време на своя възход тя се сражава с друг \"клан\" или както се е казвало тогава \"тарафа\" тази на Узунови. От Бурови са убити четирима човека. Особено популярно е било отравянето с стрити на ситно конски косми, които се сипвали в турското кафе. Такава е историята, в битката за власт и пари и двете фамилии дават свидни жертви - разказа писателят и историк Николай Иванов  в предаването  . Иначе Атанас Буров е изключителен предприемач, банкер и политик. Завършил Сорбоната, той говори блестящ френски език. С бизнеса се е занимавал основно брат му, а Буров е предпочитал политическата изява. Притежавал и няколко вестника, най-важния от които е \"Мир\", органът на народно-прогресивната партия. Като външен министър се сприятелява с британския си колега Чембърлейн, и успява да редуцира силно нашите задължения по Ньойския договор. Бил е прозападно ориентиран, но е имал контакти и със Съветската легация. За това пише в дневника си Богдан Филов. Буров е от хората протестирали срещу влизането на България в Тристранния пакт, това става през  февруари 1941. След 9 септември 1941 година е подложен на репресии, явно е знаел прекалено много тайни и неща, нещо от което новата власт се е страхувала. Бил е добър познат на Димитър Благоев, за когато обичал да казва, че си е направил \"партия ,която да го храни\". Умира в Пазарджишкия затвор, преди това лежи в шуменския затвор. Може би след Стамболов, Буров е най-талантливия и добър държавник в новата ни история – сподели Николай Иванов.  ", "date": "2019.05.28", "title": "Защо забравихме \"Македонската шипка\"?"}
{"url": "https://www.bgonair.bg/bulgaria/2019-05-28/poyavi-se-videoto-sas-skandala-mezhdu-martin-kamburov-i-politsaite-v-plovdiv", "text": "\r\n Тема с продължение. Появи се видеото, което е запечатало скандала между нападателя на Берое Мартин Камбуров и полицаите от \"Общинска полиция\" в Пловдив. Футболистът има повдигнато обвинение за повреждане на чуждо имущество, както и за непристойно поведение, нарушаващо обществения ред. Той беше задържан за 24 часа, след като влязъл в пререкания с полицаи заради неправилно паркиране.", "date": "2019.05.28", "title": "Появи се видеото със скандала между Камбуров и полицаите в Пловдив"}
