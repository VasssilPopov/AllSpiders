{"url": "https://www.bgonair.bg/world/2019-04-15/zapochna-strastnata-sedmitsa-stotitsi-vyarvashti-se-sabraha-v-erusalim", "text": "С послание за мир по света в Светите земи дадоха началото на Страстната седмица, която се отбелязва от католиците по света.  Стотици вярващи се събраха в Ерусалим на Палмова неделя – денят, в който според Светото писание Исус влиза в града, приветстван като Месия, за да бъде осъден на смърт и разпнат няколко дни по-късно.  Стотици поклоници, пристигнали от всички краища на света, се включиха в тържествената процесия, която от Елеонския хълм премина покрай Гетсиманската градина, където според библейските вярвания Исус е предаден, и накрая влезе по тесните улички на Стария град.", "date": "2019.04.15", "title": "Започна Страстната седмица, стотици вярващи се събраха в Ерусалим"}
{"url": "https://www.bgonair.bg/world/2019-04-15/osem-dushi-zaginaha-zaradi-tornado-v-sasht", "text": "8 жертви взеха мощните бури и торнадо, които пометоха няколко щата в американския юг. Сред загиналите има и три деца. Ранени са десетки. Торнадо буквално сравни със земята градчето Франклин в щата Тексас. Буреносните ветрове със скорост до над 140 километра в час оставиха без ток близо 100 хиляди домакинства в щатите Тексас, Мисисипи, Луизиана, Арканзас и Джорджия. На много места проливните дъждове са предизвикали наводнения. Стихията блокира и въздушния трафик като само през уикенда са отменени над 6 хиляди полета. Синоптиците предупредиха – лошото време се придвижва към Атлантическото крайбрежие на САЩ и се очаква да удари щатите Мериленд, Ню Йорк, Пенсилвания и Западна Вирджиния.  ", "date": "2019.04.15", "title": "Торнадо отне живота на осем души в САЩ"}
{"url": "https://www.bgonair.bg/world/2019-04-15/ep-se-sabira-za-posledna-plenarna-sesiya-predi-evroizborite", "text": "Последна пленарна сесия на Европейския парламент в Страсбург преди евроизборите през май.  Основните теми, които ще доминират дневния ред на евродепутатите ще бъдат Brexit, неспазването на върховенството на закона в Румъния и защитата на външните граници на Европейския съюз.  Работата в рамките на осмия мандат на Европейския парламент приключва на 18 април.  Дългосрочният бюджет на ЕС и изборът на европейски главен прокурор обаче са въпросите, които така и не намериха решение в този мандат.  Съдбата на спорния пакет \"Мобилност\" също ще бъде решавана от новите евродепутати. Снимка: Pixabay", "date": "2019.04.15", "title": "ЕП се събира за последна пленарна сесия преди евроизборите"}
{"url": "https://www.bgonair.bg/world/2019-04-15/makron-gotov-s-merkite-v-otgovor-na-iskaniyata-na-zhaltite-zhiletki", "text": "Френският президент Еманюел Макрон ще обяви днес резултатите от \"големия национален дебат\", подет като опит за потушаване на гнева на \"жълтите жилетки\".  Активистите от движението, започнало като недоволство срещу поскъпването на горивата, прерасна в масово движение с искане за политическа, икономическа и социална промяна.  Очаква се тази вечер по националната телевизия държавният глава да обяви пакета от мерки, които ще предприеме, за да отговори на исканията на недоволните французи.  \"Големият национален дебат\" започна именно по инициатива на Макрон с цел уреждане на най-тежката криза от идването му на власт през 2017 г.  Въпреки разговорите обаче протестното движение продължава, а много \"жълти жилетки\" определиха дебата като машинация, целяща да потуши демонстрациите, но не и да намери конкретно решение на проблемите.", "date": "2019.04.15", "title": "Макрон готов с мерките в отговор на исканията на \"жълтите жилетки\""}
{"url": "https://www.bgonair.bg/world/2019-04-15/astrolozhka-predvidi-haraktera-i-pola-na-bebeto-na-hari-i-megan", "text": "\r\n Едно от най-очакваните събития във Великобритания, а именно раждането на детето на принц Хари и Мегън Маркъл наближава.  Американската астроложка Чарис Милона направи специална прогноза за кралското бебе. \"Детето ще бъде храбро и безстрашно, защото в периода, в който то ще се роди, са наредени така наречените \"огнени планети\". Ще има блясъка на суперзвезда\", предрича астроложката. Освен за характера, според звездното разположение може да се предположи и полът на детето. \"В периода, в който очакваме детето, има много женствена, водна енергия. Предричам, че детето ще е една магическа принцеса, кръстена на богинята Даяна\", смело предполага астроспециалистът. Милона направи прогноза и за родителите. \"Мегън ще е перфектна майка, много грижовна. А принц Хари ще е много отговорен баща. Но очаквам той да има много повече търпение от Мегън\", изтъква експертът по разчитане на космоса. Очаква се Мегън за роди в края на април или в началото на май.  Според астрологическия календар, това означава, че най-вероятно детето ще е зодия \"Телец\". В Обединеното кралство вече има и залагания какво ще е името на детето. Харесайте ни във Facebook ", "date": "2019.04.15", "title": "Астроложка предвиди характера и пола на бебето на Хари и Мегън"}
{"url": "https://www.bgonair.bg/world/2019-04-15/britanski-zhurnalist-za-sagata-brexit-golyama-chast-ot-deputatite-sa-protiv", "text": "\r\n Вече близо три години, разводът между Лондон и Брюксел и политически хаос на Острова е водеща тема. В последната пленарна сесия на Европейския парламент, въпросът ще бъде обсъден отново. Как се стигна дотук и вижда ли се изход от кризата?  Патрик Стодарт е британски политически журналист с дългогодишен опит. Работил е като репортер в “London Evening Standard”, а после и като редактор в престижното издание “Sunday Times”. Водил е и редица предавания в телевизиите ITV и Channel 4. Според него, управляващата Консервативна партия винаги е била скептична към Европа. , каза той пред камерата на  .  Всичко, обаче, се променя, когато либералните демократи губят позициите си на изборите през 2015-та. А Камерън се оказва принуден да организира референдум. И така поставя началото на сагата \"Brexit\" - политически кошмар, продължаващ и до днес. Патрик признава, че е гласувал за оставане в Европейския съюз.  Харесайте и страницата ни във Facebook ", "date": "2019.04.15", "title": "Британски журналист за сагата \"Brexit\": Голяма част от депутатите са против"}
{"url": "https://www.bgonair.bg/world/2019-04-15/plamna-pozhar-v-katedrala-notr-dam-v-parizh", "text": "Кулата с форма на стрела на парижката катедрала Нотр Дам рухна под напора на пламъците, които обхванаха цялата горна част на храма Тече мащабна операция, съобщиха от пожарната служба.  Пожарът е възникнал в 18.50 часа местно време. За щастие няма жертви. Говорител на кметството съобщи в Twitter, че районът е отцепен.  Според непотвърдена информация, много вероятно пожарът да е свързан с провеждащия се ремонт в катедралата. Сара Ардат, която е българка, живееща в Париж се включи в телефонен разговор за Bulgaria ON AIR. Тя сподели, че всички граждани на Франция са притеснени и очакват възможно най-скоро пожарът да бъде потушен. По думите ѝ хеликоптери се опитват да изгасят пламъците, но е трудно да се достигне до там.  Българката каза, че пожарът е толкова голям, че може да се види от почти всяка точка на Париж.      ", "date": "2019.04.15", "title": "Пламна пожар в катедралата Нотр Дам в Париж"}
{"url": "https://www.bgonair.bg/reportazhi/2019-04-15/za-parvi-pat-ot-20-godini-sotsialdemokratite-pechelyat-izborite-vav-finlandiya", "text": "\r\n За първи път от 20 години насам Социалдемократическата партия във Финландия печели парламентарните избори. Разликата в резултатите между първия и втория обаче е минимална. Сега предстоят тежки преговори, за да може евентуално да се формира коалиция. 0,2% е разликата между победителя в парламентарните избори във Финландия - Социалдемократическата партия и втория в класирането - крайнодясната формация \"Истински финландци\".  За първи път от близо век нито една политическа формация не получи повече от 20% подкрепа на вота.  Социалдемократите обаче получават 40 от възможните 200 места във финландския парламент.  Това се случва за първи път от 1999 г. насам. Крайнодясната \"Истински финландци\" получават 39 места в парламента - с едно по-малко от социалдемократите.  Въпреки това, те са удовлетворени от резултата.  Едва на четвърто място се нарежда дясноцентристката партия на Юха Сипиле, бившият министър-председател.  До изборите се стигна именно след оставката на неговото правителство миналия месец, след като не успя да прокара планирана социална и здравна реформа.  Избирателната активност на финландците беше 72%.  Липсата на ясен победител при парламентарните избори обаче предвещава тежки преговори преди евентуално да бъде формирана коалиция.  А това дори може да се окаже невъзможно. Още преди вота голяма част от партиите заявиха, че няма да участват в коалиция с \"Истинските финландци\".", "date": "2019.04.15", "title": "За първи път от 20 години: Социалдемократите печелят изборите във Финландия"}
{"url": "https://www.bgonair.bg/world/2019-04-15/nad-20-dushi-byaha-arestuvani-pri-razmiritsi-v-kopengagen", "text": "Над 20 души бяха арестувани след размирици в Копенхаген. Напрежението в датската столица ескалира на контрапротест срещу демонстрация на крайнодесния активист Расмус Палудан, основател на антиимигрантската партия \"Твърд курс\". По-късно днес, задържаните ще бъдат разпитани за предполагаем палеж и насилие срещу полицаи. Харесайте и страницата ни във Facebook ", "date": "2019.04.15", "title": "Над 20 души бяха арестувани при размирици в Копенгаген"}
{"url": "https://www.bgonair.bg/economy/2019-04-15/nay-skapiyat-avtomobil-vtora-raka-u-nas-struva-250-hilyadi-evro-bez-dds", "text": "Най-скъпият автомобил втора ръка, който се продава в България, струва 250 хиляди евро без ДДС. Става въпрос за Rolls-Royce Ghost, това съобщи  .  Лимузината се продава в \"М-Кар\", които миналата година станаха първият официален сервиз на луксозната марка у нас. До преди това собствениците на британската марка трябваше да пращат колите си на обслужване в Истанбул, Прага или Будапеща. Автомобилът е дълъг 5.46 метра - с почти половин метър повече от Range Rover. Задвижва се от бензинов V12 мотор с 48 клапана, 570 конски сили мощност и 820 нютонметра максимален въртящ момент. Ускорението от 0 до 100 км/ч отнема едва 4.9 секунди - с една десета по-бързо от Aston Martin Rapid. Rolls-Royce Ghost е изключително добре оборудван и с доста елементи от Bespoke линията за персонализация. Екстрите включват панорамен стъклен покрив, вентилирани и отопляеми седалки и отпред, и отзад, масажна функция за пътниците, монограм на RR във всички подглавници, телевизионен тунер. Задните седалки са с \"театрална\" конфигурация вместо стандартните тип \"скамейка\", и могат да се отделят от шофьора с шумозаглушаваща стъклена стена. Интериорът е в арктическо бяло и морско сино. Снимка: Димитър Кьосемарлиев\\Bulgaria ON AIR  ", "date": "2019.04.15", "title": "Най-скъпият автомобил втора ръка у нас струва 250 хиляди евро без ДДС"}
{"url": "https://www.bgonair.bg/bulgaria/2019-04-15/grazhdani-protestiraha-v-podkrepa-na-desislava-ivancheva", "text": "\r\n Минути след като стана ясна тежката присъда срещу Иванчева и колегите ѝ, в социалните мрежи се организира протест в тяхна подкрепа с призив за подкрепа за \"българските Кьовеши\" в неравната битка с мафията. Протестът се проведе пред сградата на европейската комисия у нас, като идеята на демонстрантите е и Европа да чуе техните призиви.  Харесайте и страницата ни във Facebook ", "date": "2019.04.15", "title": "Граждани протестираха в подкрепа на Десислава Иванчева"}
{"url": "https://www.bgonair.bg/bulgaria/2019-04-15/zasipaha-skalite-v-m-t-chervenka-kray-chernomorets-s-kamani", "text": "\r\n Нови проверки в защитени зони по Черноморието. Екоинспекцията в Бургас днес извърши проверка, по сигнал за насипани камъни върху скалите в местността \"Червенка\" край Черноморец. Общината в Созопол също се самосезира и ще извърши проверка. Въпросните скали край Черноморец са свързани с детството на Стефан Колчев. Той казва, че тук се намират уникални фиорди, малкото оцелели след масовото бетониране на Южното Черноморие. През почивните дни Стефан забелязва камионите, които изсипват камъни върху скалите. Сигнализира РИОСБ Бургас. На самия бряг на морето са построени няколко луксозни вили. Според местните жители в защитената местност се подготвя поредният строеж, защото са виждали и ботоновози. След като съпоставиха замерванията с картите със защитените зони от екоинспекцията установиха, че част от камъните наистина са изсипани върху фиордите. Кметът на Черноморец е категоричен, че няма постъпило инвестиционно намерение за строеж в имота, който се намира в съседство с увредените скали. Имало само издадено разрешение за прокарването на водопровод. Нарушителят ще бъде глобен от 500 до 5 000 лв., предаде Стиляна Георгиева. Харесайте ни във Facebook ", "date": "2019.04.15", "title": "Засипаха скалите в м-т \"Червенка\" край Черноморец с камъни"}
{"url": "https://www.bgonair.bg/bulgaria/2019-04-15/dnsk-sprya-stroezha-na-nebostargacha-zlaten-vek", "text": "\r\n ДНСК спря строежа на небостъргача \"Златен век\", който се изгражда от фирмата \"Артекс\". Заповедта за това вече е връчена официално, а тя е издадена този следобед. В нея са посочени мотивите, че не е презаверено разрешителното за строеж и конструктивни дефекти на сградата. Част от тях \"Артекс\" са остранили самоволно и без документи.  От ДНСК посочват още, че са образувани 8 административни производства, а общата санкция е около 200 000 лева. Утре се очаква официално становеище на \"Артекс\". Хората, които протестираха срещу строителството на сградата пък коментираха, че има много неясноти все още, но се притесняват, че е временно спирането, от което те не са доволни. \"Артекс\" има 14 дни да обжалват решението на ДНСК, а към този момент строителството на сградата е спряло и сградата е обезопасена. Харесайте и страницата ни във Facebook ", "date": "2019.04.15", "title": "ДНСК спря строежа на небостъргача \"Златен век\""}
{"url": "https://www.bgonair.bg/denqt-on-air/2019-04-15/skandali-otvrashtavat-horata-i-prechat-na-istinskite-temi-posochiha-analizatori", "text": "\r\n Политическите интриги стават все по-оплетени, а скандалите все по-шумни. Наближаването на изборите за Европарламент подтиква различните политически формации да стягат редиците си.  Вчера имаше драма в БСП - Националният съвет на партията бламира председателя Корнелия Нинова като оспори предложената от нея листа за Европейските избори и чрез тайно гласуване я промени. На този фон редица скандали като \"Апартаментгейт\" тресат обществото и политиката.  \"Каквато и драма да е имало в БСП – тя вече не съществува. Най-вероятно БСП ще отидат консолидирани на изборите. Очевидно имаше противопоставяне, но вече всички са доволни. Ще наблюдаваме битка в изборния ден за първото място в листата. Ще се борят Елена Йончева и Сергей Станишев. Ако Станишев я измести – това ще е истинското бламиране на Корнелия Нинова\", обясни политологът Георги Киряков в \"Денят ON AIR\".  По негови думи президентът участва реално в предизборната кампания за европейски избори, тъй като началникът на кабинета му Иво Христов се кандидатира за Европарламент като част от листата на БСП.  \"ГЕРБ трябва да отправят ясно послание към десните партии – ако не гласувате за нас, ще загубите. Гласуването за малките десни партии ще бъде безсмислено. Със сигурност има някаква ерозия на доверието към ГЕРБ след скандалите. Докато има \"Игра на тронове\" в българската политика, за Европа няма да чуем\", добави още Киряков.  Според политическия психолог проф. Антоанета Христова има лидерско, ценностно и идеологическо разделение в БСП.  \"То стана факт на вчерашния пленум. Демокрацията в конкретния случай се задейства. Така БСП се противопостави на лидерското решение. Съставът на листата е много балансиран. Той е контрапункт към прибавянето на СДС към ГЕРБ. БСП добавиха привържениците на президента с Иво Христов. В конкретния случай се залага всичко в името на целта. Вече почти няма нищо скрито. Радев е с БСП, ГЕРБ е със СДС. Това ще бъде картината. В момента нищо не можем да кажем\", отбеляза тя пред Bulgaria ON AIR.  \"Скандалите около властта отвращават избирателите. Интересът на партиите, които стартираха големите скандали, е да намалят броя избиратели. Те разчитат на твърдите си избиратели. Скандалите ще продължават. По-отвратителна кампания не сме виждали. Скандалите са системни. Трябва да се излезе от тази мърсотия. Излиза се с политики\", подчерта проф. Христова.  Гледайте видеото. Харесайте ни във Facebook ", "date": "2019.04.15", "title": "Скандали отвращават хората и пречат на истинските теми, посочиха анализатори"}
{"url": "https://www.bgonair.bg/denqt-on-air/2019-04-15/karlos-kontrera-nedovolstvoto-v-gabrovo-ne-e-ot-5-dni-a-e-trupano-desetiletiya", "text": "\r\n Поредният протест в Габрово снощи приключи със среща между протестиращите и кмета на града Таня Христова. Габровци поискаха прокуратурата в града да работи и да има засилено полицейско присъствие в горещите точки, да се извършват проверки на адресната регистрация и на заетостта на хората от ромския етнос, както и проверки на решенията на ТЕЛК. Шефът на областната дирекция на МВР в града пък подаде оставка. Всичко това стана, след скандал и бой на трима роми, които са нападнали служител в магазин. Полицията ги е издирила, арестувала, а след това пуснала, което пък провокира и общественото недоволство.  Общинският съветник от ВМРО Карлос Контрера коментира ситуацията в студиото на  . Той заяви, че недоволството на обществото ни от неуредените по думите му отношения с ромите не е само от 5 дни, а е от десетилетия. , посочи Контрера. Общинският съветник в СОС подчерта, че според него подобни явления, които са свързани с ромски изцепки и престъпност ще се засилват. Пред  той настоя, че много често се говори за яхване на подобни протести като този в Габрово, но по думите му това не е така. , каза Карлос Контрера. Общинският съветник допълни, че задържането на тримата биячи само за 24 часа, въпреки че са с криминални досиета и регистрации, показва модел на работа и практика, която има МВР. Според Контрера това е ярка проява на непрофесионализъм и оставката на шефа на областната дирекция не е достатъчна.  посочи Карлос Контрера.  Харесайте и страницата ни във Facebook ", "date": "2019.04.15", "title": "Карлос Контрера: Недоволството в Габрово не е от 5 дни, а е трупано десетилетия"}
{"url": "https://www.bgonair.bg/denqt-on-air/2019-04-15/ivan-neykov-vazrastnite-hora-sa-ogromen-kapital-a-ne-tezhest-za-darzhavata", "text": "\r\n Нови мобилни приемни на НОИ ще разясняват пенсионните промени. Институтът ще е длъжен да изчислява новите пенсии и по стария, и по новия начин. Хората сами ще могат да преценяват по кой начин да им бъде изчислявана пенсията, след последната поправка, която се очаква да бъде приета. До такова решение се стигна след като граждани изразиха недоволство, когато се оказа, че голяма част от стажа на хората преди 2000 г. няма да се отчита. \"Много хора реагираха разбираемо, че това ще доведе до намаляване на пенсиите им. Хубаво е, че се чу гласът на протестиращите и в момента в парламента е внесено, все още минало само на първо четене, ново изменение на кодекса на социалното осигуряване, което ще даде възможност на всеки човек, който ще се пенсионира след 1 януари 2019 до 2023 г. сам да каже дали да бъдат взети предвид годините му стаж преди 2000 г. или не\", заяви бившият социален министър Иван Нейков. Той поясни, че чрез решението на Националния осигурителен институт за мобилните приемни, всеки заинтересуван човек ще може да бъде запознат с тази опция за избор.  По думите му от гледна точка на уредбата преди 1 януари 2019 г. ощетени няма да има, тъй като всеки сам ще може да си направи преценка как ще бъде по-изгодно за него. \"Има едно предложение НОИ служебно да изчислява и направо да предлага на човека по-високата пенсия\", допълни още бившият министър в студиото на \"Денят ON AIR.\" Според него нагнетяването на обстановката е дошла, благодарение и на този калкулатор, защото тези хора, които могат да се справят с него, са видели, че има разлика в сумата и са реагирали остро.  Той посъветва хората, на които им предстои да се пенсионират тази година да изчакат месец-два, за да могат да са спокойни, че този избор ще важи и за тях. \"Ще има продължителен период, в който броят на пенсионерите ще продължи да нараства и ако ние успеем да убедим хората да продължат да работят с цел след това да имат една по-добро пенсия, това е добре за всички\", допълни Нейков. Той поясни, че един от инструментите за мотивация е коефицентът за индивидуална пенсия. Гостът заяви пред Bulgaria ON AIR, че за да не продължава да расте несигурността у хората, е редно човек да се пенсионира при същите условия, които са били и при започване на работа. Според него 15 години са разумен срок за промени в пенсионната система, а само за миналата година са направени 13 такива. Той е категоричен, че възрастните хора са огромен капитал, а не тежест за държавата.  ", "date": "2019.04.15", "title": "Иван Нейков: Възрастните хора са огромен капитал, а не тежест за държавата"}
{"url": "https://www.bgonair.bg/direktno/2019-04-15/za-nova-konstitutsiya-govoreli-hora-koito-ne-sa-cheli-segashnata", "text": "\r\n Най-често за промени в Конституцията или за изцяло нова говорят хора, които не са я чели, смятат д-р Петър Берон и Иванка Иванова от \"Отворено общество\" в предаването   по  . Сега не е моментът за дискутиране на този въпрос, посочи Иванова и заяви, че е тежко уронен публичният образ на академичната общност. Директорът на Национална природонаучен музей проф. Николай Спасов и Берон разказах за годишнината на музея, който навършва 130 г. от създаването си. В него се съхраняват над милион и половина експонати, като сред тях има и късче от Марс.   \r\n ", "date": "2019.04.15", "title": "За нова Конституция говорели хора, които не са чели сегашната"}
{"url": "https://www.bgonair.bg/bulgaria/2019-04-15/zabravena-ranitsa-zatvori-mestrostantsiya-evropeyski-sayuz", "text": "Mетростанция \"Европейски съюз\" до музея \"Земята и хората\" е затворена , заради забравена раница между пейките, съобщиха от столичния \"Метрополитен\".  На място има полиция, пожарна и линейка. Входът е заграден с полицейски ленти и не се допускат пътници. Полицията не е открила нищо съмнително. Метростанцията е отворена отново след 14:30 ч., предаде Агенция \"Фокус\".  Харесайте ни във Facebook ", "date": "2019.04.15", "title": "Забравена раница затвори местростанция \"Европейски съюз\""}
{"url": "https://www.bgonair.bg/bulgaria/2019-04-15/trevozhno-15-mln-balgari-sa-zatlasteli-na-vodeshta-pozitsiya-sme-v-es", "text": "По данни на Европейската асоциация за изследване на затлъстяването (EASO), приблизително 1,5 милиона от българите са със свръх наднормено тегло и страната ни е на едно от водещите места по честотата на затлъстяването в детска възраст сред страните от ЕС. Въпреки тенденциите на затлъстяване на населението, до момента в България не съществуваше структура, която да се ангажира цялостно и дългосрочно с грижата за пациентите с болестно затлъстяване и чийто екип да избира оптималния терапевтичен подход за всеки индивидуален случай. Въпреки тенденциите на затлъстяване на населението, до момента в България не съществуваше структура, която да се ангажира цялостно и дългосрочно с грижата за пациентите с болестно затлъстяване и чийто екип да избира оптималния терапевтичен подход за всеки индивидуален случай. Поради високата честота на болестно затлъстяване сред българите, за което вече съществува ефективна профилактика и съвременно лечение, и високото професионално ниво на специалистите в УМБАЛ  \"Александровска\", EASO одобри кандидатурата на болницата за статут на акредитиран Център за лечение на затлъстяването. Той ще бъде първият в България функционален експертен център за обучение, развитие и подобряване на диагностиката, лечението и обгрижването на пациенти с наднормено тегло и затлъстяване, съобщиха от пресцентъра на лечебното заведение. Лечението на затлъстяването е комплексно и дългосрочно, и няма универсален подход, валиден за всички. В тази връзка, през 2016г. в УМБАЛ \"Александровска\" бе сформиран екип от експерти (ендокринолог, кардиолог, пулмолог, диетолог, гастроентеролог, психолог и хирург), който създаде протоколи за поведение и лечение при пациенти със затлъстяване, подлежащи на бариатрична хирургия. Това включва промяна на хранителните навици, диетичен режим, физическа активност, поведенческа психотерапия, медикаменти и като крайна мярка - бариатрична хирургия. За период от две години в програмата са включени повече от 150 пациенти, подходящи за оперативно лечение. Направени са 50 операции – \"безкръвно\" (лапароскопски), с 0% смъртност, 51 кг. средна загуба на тегло до първата година след интервенцията и ремисия на придружаващите заболявания като захарен диабет тип 2, хипертония, сънна апнея. Пациентите се проследяват и обгрижват компетентно, имат осигурен достъп до екипа през цялото време на лечението, преди и след интервенцията, и са със значително подобрено здраве, самочувствие и качество на живот. Въз основа на постигнатите резултати за двугодишния период от време на изпитване на програмата, ръководството на болницата предприе процедура УМБАЛ \"Александровска\" да бъде призната от EASO за Референтен център за лечение на затлъстяването. Кандидатурата получи одобрение и към момента \"Александровска\" единствена в страната притежава този сертификат.", "date": "2019.04.15", "title": "Тревожно: 1,5 млн. българи са затлъстели, на водеща позиция сме в ЕС"}
{"url": "https://www.bgonair.bg/bulgaria/2019-04-15/sadat-ne-dade-hod-na-deloto-sreshtu-so-za-mrasniya-vazduh", "text": "\r\n Съдът не даде ход на делото за мръсния въздух в София. Причината - процесуални пречки и нередовно призовани свидетели.  Делото беше заведено през 2017 г. от \"Група за чист въздух\" срещу Столична община. Сред основните обвинения са, че с начина си на управление общината има вина за високите нива на замърсяване с фини прахови частици и не предприема адекватни мерки за справянето с проблема.  В доклад на Европейската комисия от този месец се посочва, че България е една от държавите в ЕС с най-голяма смъртност заради мръсен въздух. Харесайте ни във Facebook ", "date": "2019.04.15", "title": "Съдът не даде ход на делото срещу СО за мръсния въздух"}
{"url": "https://www.bgonair.bg/bulgaria/2019-04-15/turskiyat-kpp-kapakule-blokira-stotitsi-balgarski-tir-ove-poradi-neplateni-globi", "text": "\r\n Стотици български ТИР-ове бяха блокирани на турския граничен пункт \"Капъкуле\" през последните няколко дни. Причината - турските власти твърдят, че имат неплатени глоби и пътни такси. Българските превозвачи обаче не са съгласни и реагираха остро.  От 11 април на турския граничен пункт \"Капъкуле\" беше въведена новата система за събиране на неплатени пътни такси и глоби. Така - през уикенда турските граничари не пускаха нито един шофьор да влезе в България, ако не заплати на място нарушенията си в Турция.  Единственото, което вижда превозвачът е лист А4, на който пише номера му и парите, които има да плаща. За какво се дължи обаче сумата не се посочва. Всеки може да провери дали дължи нещо в сайта на турската приходна администрация след въвеждане на регистрационния номер на своя автомобил.  Въпросният сайт обаче е само на турски език. Иначе в южната ни съседка при минаване на червена светлина нарушителите дължат 235 турски лири, или около 70 лв. Неспирането на пешеходна пътека пък струва 488 лири, което е 146 лева. Превишената скорост се санкционира с от 60 до 130 лева, а за говоренето по телефона глобата е 70 лева. След среща с транспортния министър Росен Желязков турският посланик у нас Хасан Улусой отрече преднамерено задържане на български превозни средства на границата. Посланикът уточни, че размерът на незаплатените ТОЛ-такси и глоби може да се обжалва, но само след плащане. От понеделник практиката да се задържат коли и ТИР-ове, които не са си платили глобите, е прекратена. Не е ясно обаче кога турските власти ще започнат отново да спират на границата при неплатени глоби и пътни такси. Така че по-добре да спазваме правилата за движение в Турция и да следим дали все пак недължим нещо, предаде Стоян Тричков. Харесайте ни във Facebook ", "date": "2019.04.15", "title": "Турският КПП \"Капъкуле\" блокира стотици български ТИР-ове поради неплатени глоби"}
{"url": "https://www.bgonair.bg/bulgaria/2019-04-15/sastoyanieto-na-semeystvoto-postradalo-pri-katastrofata-kray-makaza-e-stabilno", "text": "\r\n Очаква се окръжната прокуратура в Кърджали да повдигне обвинение на председателят на ДОСТ Лютви Местан за катастрофата край Маказа.  По първоначални данни до трагедията се е стигнало след като колата на Местан тръгнала да се включва на главния път в посока Гърция. На място загина 6-месечно бебе, а майката, бащата и 9-годишното им дете са в болница. \"Състоянието на семейството може да се определи като стабилно. Емоционалното състояние сега е много трудно, защото вчера бяха под психически стрес. Действително, г-н Местан също е бил в болница, на него е направен общ преглед в спешното приемно отделение, но не са установени проблеми, които да са налагали неговата хоспитализация\", посочи директорът на МБАЛ  \"Ат. Дафовски\". Лидерът на ДОСТ публикува в профила си в социалните мрежи, че е покрусен и съжалява за случилото се. ", "date": "2019.04.15", "title": "Състоянието на семейството, пострадало при катастрофата край Маказа, е стабилно"}
{"url": "https://www.bgonair.bg/bulgaria/2019-04-15/startira-deloto-sreshtu-obshtinata-zaradi-mrasniya-vazduh", "text": "\r\n Днес се проведе първото заседание по делото, заведено от \"Група за чист въздух\" срещу Столичната община. Сред основните обвинения са, че с начина си на управление общината има вина за високите нива на замърсяване с фини прахови частици и не предприема адекватни мерки за справянето с проблема. Делото бе заведено още през 2017 година, но така и не започна заради редица процедурни неуредици. Неправителствените организации, които заведоха делото финансират сами експертизите чрез дарения. До момента са събрани 7 хиляди лева. Христо Илиев от сдружение \"Спаси София\" заяви, че делото е вик към общината и хората за проблема с мръсния въздух. Според едно от последните проучвания България е сред страните с най-висока смъртност заради мръсен въздух. \"Всичко започна преди 2 години и половина, когато от \"Спаси София\" направихме една акция. Тогава много паметници осъмнаха с противогази и послания. Това бе вик към общината и хората да обърнат внимание на този проблем, който бе неглижиран. Така, с колегите от другите НПО-та, заведохме дело срещу общината\", каза Христо Илиев от \"Спаси София\" Следващото заседание по делото за мръсния въздух в столицата е на 20 май.  ", "date": "2019.04.15", "title": "Стартира делото срещу Общината заради мръсния въздух"}
{"url": "https://www.bgonair.bg/bulgaria/2019-04-15/detskite-hrani-u-nas-po-skapi-ot-avstriya-i-holandiya", "text": "Детските пюрета, които се предлагат в България са по-скъпи от редица европейски държави. Най-евтино се продават храните за най-малките в Италия. Следват странита Холандия и Австрия.  У нас цените са с до 35% по-високи в сравнение с най-евтините в Европейския съюз (ЕС), съобщава \"Монитор\", цитирано от  Захранващите храни, произвеждани в Германия, се продават с най-голяма надценка – у нас буркан с пюре от моркови се продава за 2,55 лева за разфасовка от 125 грама, докато в Италия и Холандия на цена около 1,80 лева. По-големият проблем се оказва не по-високите цени у нас, а  разликите в съдържанието на предлаганите хранителни продукти, и то не само детски. Проучванията отчитат, че най-големи разлики има в шоколада, като в Източна Европа той е с 30% по-малко. И ако за Русия е оправдано да се предлага десерт с по-ниско съдържание на какао, защото е извън Европейския съюз и се влияе от местното законодателство, то в рамките на Съюза би трябвало потребителите да са равни. На етикетите на известна марка шоколад, славеща се с алпийското мляко, ясно се вижда, че потребителите от Австрия, Италия и Холандия консумират сладкото с минимум 30 на сто какао, докато ние и руснаците се храним с какаова маса. Прави впечатление също, че различното съдържание не води до по-ниски цени у нас - едва с няколко стотинки по-малко, за разлика от развитите Холандия, Италия и Австрия. Разлика има и в напитките - тези в Западна Европа са със захар, а в Източна - с фруктозо-глюкозен сироп. \"Доказано е, че той е десет пъти по-вреден и води до появата на заболявания като диабет. Разлика има и при детските храни - една и съща марка пюрета е с много повече витамини в Западна Европа, у нас са с консерванти. Проблем има и той е свързан със здравето на европейските граждани\", коментира евродепутатът Емил Радев. Съдържанието на плодовете в напитките, които консумираме, също се различава. Проблем има при почти всички стоки - не само хранителни, но и стоки за дома, почистващи препарати, козметика и др. Интересното е, че допреди няколко години Европейската комисия категорично отричаше въобще да има двоен стандарт при храните и напитките, а производителите се оправдаваха с различните вкусови предпочитания на населението в различните страни. На последното пленарно заседание на Европейския парламент (ЕП) за този мандат предстои депутатите да гласуват в пленарна зала споразумението за засилено и по-добро прилагане на законодателството за защита на потребителите, което се занимава и с проблема с двойните стандарти на продуктите. \"В този смисъл за нас в Европейския парламент и за мен лично е изключителна победа фактът, че ЕК най-накрая призна, че наистина съществува двоен стандарт между продаваните стоки в различните части на Европа\", коментира още Радев. Страните от Вишеградската четворка (Полша, Унгария, Чехия и Словакия) бяха първите, които повдигнаха темата и те бяха последвани от България и Румъния, но тук не става дума само за гражданите на Източна Европа, а за хората в цяла Европа, коментира проблема омбудсманът на Република България Мая Манолова. На въпрос дали страната ни и другите източно-европейски държави, които също повдигат въпроса, имат достатъчно разбиране и подкрепа в Брюксел, Манолова, припомни, че е било необходимо доста време да убедим институциите на национално и европейско ниво, но и в крайна сметка успяхме и получихме подкрепа. \"Промените в европейското законодателство бяха обявени от София и сега, година по-късно, ще бъдат гласувани. Факт е, че когато една кампания бъде подкрепена от колкото се може повече посоки - дали от държави или институции, или и от двете, когато една кауза е справедлива и цели да защити гражданите, нещата се случват\", каза още омбудсманът. Манолова припомни още, че ръководената от нея институция е започнала кампанията срещу двойните стандарти при храните в ЕС преди 3 години. Това стана, след като бяхме сезирани от майки, че детските храни са с различно качество в различните европейски страни. \"Бяхме първите, които ясно и категорично заявихме позиция и ни трябваше доста време, за да убедим и останалите институции. Първо, че такъв проблем съществува, и второ, че той може да бъде решен. Те бяха изключително скептични и дори имаше проучвания, които \"доказваха\", че двоен стандарт при храните няма\". Новите разпоредби, които ни касаят пряко, уточняват, че предлагането на пазара на продукт, претендиращ, че е еднакъв със същия продукт в други държави членки, когато в действителност тези стоки значително се различават по съставки или характеристики, ще представлява заблуждаваща търговска практика. В този смисъл ще бъде и наказуемо от закона и търговците повече няма да могат да заблуждават потребителите. На практика това ще означава, че ако стока от една марка в Австрия или Германия например се различава от същата стока на същата марка в България или Румъния, и тези разлики не се дължат на изисквания на националното законодателство, то съответният продукт не може да бъде продаван като идентичен. Търговците ще бъдат задължени да предоставят и ясна информация за всеки един продукт, както и за неговото съдържание и съставки, така че потребителите да бъдат добре информирани.", "date": "2019.04.15", "title": "Детските храни у нас - по-скъпи от Австрия и Холандия"}
{"url": "https://www.bgonair.bg/kriminalno/2019-04-15/kradtsi-izhvarliha-mazh-ot-kolata-mu-za-da-zadignat-blizo-3-bona", "text": "Около 3.30 ч в неделя четирима души нападнали 52-годишен мъж, изхвърлили го от лек автомобил на улица в града и му откраднали 2 755 лв., съобщава  \"24 часа\". След като полицията поема случая, се установило, че групата се състои от жена на 35 години и трима мъже - двама на 19 и един на 36 години. Четиримата са задържани за 24 часа в РУ-Момчилград, пише  . При претърсването на автомобила им е открита и сумата, открадната от жертвата.  Образувано е досъдебно производство и работата по случая продължава. Снимка: Pixabay", "date": "2019.04.15", "title": "Крадци изхвърлиха мъж от колата му, за да задигнат близо 3 бона"}
{"url": "https://www.bgonair.bg/bulgaria/2019-04-15/okrazhna-prokuratura-v-kardzhali-povdigna-obvinenie-na-lyutvi-mestan-za-prichinyavane-na-smart-po-nepredpazlivost", "text": "\r\n Окръжната прокуратура в Кърджали повдигна обвинение за причиняване на смърт по непредпазливост на Лидерът на партия ДОСТ Лютви Местан.  Той беше задържан след катастрофата край Маказа, в която загина 6-месечно бебе, а родителите и 10-годишният им син бяха ранени и настанени в болница. Местан е пуснат от ареста срещу парична гаранция от 10 хиляди лева. Той има и забрана за напускане на страната. Самият депутат заяви, че не иска да дава повече изявления, за да остави разследващите органи да си свършат работата. Той допълни, че няма да се кандидатира и за евродепутат на предстоящите избори. Вижте какво още съобщи л идерът на партия ДОСТ във видеото. \r\n До момента са извършени оглед на местопроизшествието, проведени са разпити на свидетели очевидци и са назначени съдебномедицински експертизи, които да дадат заключение относно смъртта на 6-месечното дете и за вида на причинените увреждания на здравето на родителите на починалото бебе и неговия 9-годишен брат. Пострадалото семейство при трагичната катастрофа на 14 април край момчилградското село Загорско е в тежко емоционално състояние заради загубата на бебето си. Родителите са научили са за смъртта на детето си едва вечерта на фаталния ден.  \"Мъжът е с травми в областта на кръста. Майката и по- голямото им дете са с травми в областта та главата. През спешното отделение на кърджалийската болница вчера е минал и Лютви Местан\", съобщи директорът на МБАЛ \"Атанас Дафовски\" проф. Д-р Тодор Черкезов .  Оказва се, че семейство е от кирковското село Първица. Ден след катастрофата, къщата, в която живеят, е обгърната от тягостна тишина. Цялото село е покрусено от трагедията. Хора от населеното място разказват, че преди злополучния ден, семейството е нощувало в Кърджали, където вероятно има апартамент. Днес на разклона край Загорско има само остатъци от трагичния сблъсък. Сред тях разпилени авточасти и...биберона на шестмесечното момиченце. ", "date": "2019.04.15", "title": "Лютви Местан е обвинен в причиняване на смърт по непредпазливост"}
