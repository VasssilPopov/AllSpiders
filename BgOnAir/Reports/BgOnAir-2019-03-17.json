{"url": "https://www.bgonair.bg/world/2019-03-17/balgarski-evrodeputati-sa-protiv-prekratyavane-na-pregovorite-za-chlenstvo-na-turtsiya-v-es", "text": "\r\n Отчитайки ситуацията с правата на човека и новата турска конституция, Европейският парламент препоръчва официално суспендиране на преговорите за присъединяване на Турция към ЕС. Минути преди гласуването, трима български евродепутати, от трите най-големи политически семейства в ЕП, гостуваха от студиото на предаването   в Страсбург. Андрей Ковачев от ЕНП, Петър Курумбашев от групата на социалистите и демократите и Илхан Кючук от групата на либералите коментираха пред водещата Милена Милотинова отношенията на ЕС с Русия и Турция.    \r\n  , заяви в ефира на  Андрей Ковачев.  По повод намерението на Манфред Вебер, кандидат на ЕНП за председател на ЕК, да прекрати преговорите за членство на Турция в ЕС, ако заеме поста на Юнкер, Андрей Ковачев заяви, че в ЕНП има различни мнения и Вебер е наясно с позицията на България.  Той припомни, че ЕС е започнал преговори с Турция с отворен край.  , допълни Ковачев. Петър Курумбашев обясни възраженията на колегите си по отношение на прекратяване на преговорите с Турция, но подчерта, че същевременно към Ердоган трябва да се отправи ясен знак, защото правителството на Турция демонстративно не взима под внимание отправените забележки за неспазване на човешките права и свободата на медиите.  , обясни Курумбашев.  Според Илхан Кючук от групата на либералите поне половината от турските граждани искат страната да е член на ЕС, което няма да стане утре.  , заяви Кючук. По думите му такъв механизъм е преговорният процес, но успоредно с него трябва да се помисли за още две важни неща.  , коментира Кючук пред Милена Милотинова. Харесайте и страницата ни във Facebook ", "date": "2019.03.17", "title": "Български евродепутати са против прекратяване на преговорите за членство на Турция в ЕС"}
{"url": "https://www.bgonair.bg/reportazhi/2019-03-17/protestirashti-sreshtu-srabskiya-prezident-vuchich-opitaha-da-vlyazat-v-darzhavnata-televiziya", "text": "\r\n Напрегната нощ в сръбската столица Белград. Протестиращи срещу президента и опозиционери нахлуха в държавната телевизия, откъдето бяха изхвърлени с полиция. \"Един от 5 милиона\" – под това мото както всяка събота, протестиращите се събраха пред сградата на философския факултет. От декември насам те настояват за оставката на президента Александър Вучич и призовават за предсрочни избори.  След като стигнаха до сградата на обществената телевизия, част от демонстрантите започнаха да хвърлят яйца. В един момент те пробиха полицейския кордон и нахлуха вътре, водени от лидерите на крайнодясното движение \"Двери\" Бошко Обрадович и на \"Алианса за Сърбия\" Драган Джилас. С вдигнати ръце опозиционерите поискаха телевизията да даде ефирно време на протестиращите. Много сърби критикуват обществената медия, че е твърде пропрезидентска и проправителствена.  Близо 50 полицаи от службите за борба с безредиците обаче изхвърлиха граждани и политици от сградата. По-късно вътрешният министър на Сърбия заяви, че всички, участвали в акцията, ще бъдат съдени. Харесайте и страницата ни във Facebook ", "date": "2019.03.17", "title": "Протестиращи срещу сръбския президент Вучич опитаха да влязат в държавната телевизия"}
{"url": "https://www.bgonair.bg/world/2019-03-17/mazh-se-opital-da-sazhivi-lenin-sas-zehtin-no-e-praten-v-psihiatriya", "text": "Суматоха на Червения площад в Москва, след като мъж се опита да съживи мумията на Ленин със зехтин. Руснакът искал да нахлуе в Мавзолея на Ленин и да залее мумията на покойния съветски лидер със зехтин, докато крещи \"Изправи се!\". По-късно мъжът обяснил на полицията, че искал да съживи Ленин. Лекарите, прегледали мъжа в полицията заявиха, че той \"се нуждае от спешна психиатрична помощ\". Полицията обаче реши да му наложи глоба от 7 долара и 50 цента за нарушаване на обществения ред, преди да го изпрати в психиатрията. Харесайте и страницата ни във Facebook ", "date": "2019.03.17", "title": "Мъж се опитал да съживи Ленин със зехтин, но е пратен в психиатрия"}
{"url": "https://www.bgonair.bg/world/2019-03-17/shestvie-v-podkrepa-na-brexit-startira-vav-velikobritaniya", "text": "Във Великобритания, Найджъл Фараж – един от най-големите привърженици на Brexit, се включи в мащабно шествие в подкрепа на развода между Лондон и Брюксел. Протестиращите, които се чувстват предадени от правителството си след решението на парламента да поиска отлагане на Brexit, ще преминат близо 435 километра. Шествието започна в Съндърланд, първия район, който се обяви в подкрепа на Brexit, и ще завърши пред сградата на британския парламент в Лондон на 29 март - официалната дата на която Великобритания би трябвало да напусне Европейския съюз. По-рано тази седмица, Уестминстър реши да помоли Брюксел за отсрочка на Brexit с поне три месеца. Решението, обаче, трябва да бъде одобрено единодушно от лидерите на страните-членки на Европейския съюз. Харесайте и страницата ни във Facebook ", "date": "2019.03.17", "title": "Шествие в подкрепа на Brexit стартира във Великобритания"}
{"url": "https://www.bgonair.bg/world/2019-03-17/50-sa-veche-zhertvite-na-strelbata-v-nova-zelandiya", "text": "Жертвите на стрелбата в джамии в новозеландския град Крайстчърч станаха 50. А разследващите обявиха, че стрелецът Брeнтън Тарънт е действал сам. Задържаните в часовете след атентата други трима души почти сигурно не са замесени. 13 от ранените остават в критично състояние в болница. Сред тях е и 4-годишно момиче. Властите обещаха да върнат телата на загиналите на техните семейства до сряда. Премиерът на Нова Зеландия потвърди появилата се по-рано информация: девет минути преди атаката е получила съобщение от нападателя. То било препратено на спецслужбите, но не съдържало конкретна локация. Харесайте и страницата ни във Facebook ", "date": "2019.03.17", "title": "50 са вече жертвите на стрелбата в Нова Зеландия"}
{"url": "https://www.bgonair.bg/world/2019-03-17/finalat-na-indian-uels-e-yasen-federer-shte-igrae-sreshtu-tiym", "text": "Роджър Федерер ще играе срещу Доминик Тийм във финала в турнира от сериите \"Мастърс\" в Индиън Уелс с награден фонд 8.359 милиона долара. Поставеният под номер 7 в схемата австриец победи драматично със 7:6 (3), 6:7 (3), 6:4 Милош Раонич след повече от два часа и половина. В първия сет двамата съперници печелеха геймовете, в които сервираха, а Тийм поведе с 5:1 в тайбрека, след което победи със 7:3. Във втората част отново се стигна до 13-ти гейм, но този път канадецът Раонич игра по-силно и изравни след 7:3 в своя полза. В третия сет 25-годишният Доминик Тийм, заемащ осмо място в световната ранглиста, поведе с 4:2 след първия пробив в двубоя и това беше достатъчно за него да спечели с 6:4. Австрийският тенисист се класира за трети път в кариерата си на финал в турнир от сериите \"Мастърс\", пише  . В мача за титлата Тийм ще играе срещу петкратния шампион Роджър Федерер. Швейцарецът трябваше да се изправи срещу своя голям противник Рафаел Надал, но испанецът се отказа от участие в полуфиналния двубой с Федерер, защото има контузия в коляното. Това трябваше да бъде 39-ти мач между двама от най-великите тенисисти на всички времена. До момента Рафаел Надал има 23 победи и 15 поражения в срещите си с Роджър Федерер. Харесайте и страницата ни във Facebook ", "date": "2019.03.17", "title": "Финалът на Индиън Уелс е ясен: Федерер ще играе срещу Тийм"}
{"url": "https://www.bgonair.bg/world/2019-03-17/novi-sblasatsi-v-sarbiya-hilyadi-demonstranti-obgradiha-prezidentskiya-dvorets", "text": "Този следобед - около 2000 демонстранти в Белград обградиха президентския дворец. Това стана в момента, в който президентът Александър Вучич даваше пресконференция по повод вчерашните ексцесии в държавната телевизия. Тогава хиляди демонстранти и опозиционери нахълтаха в сградата на медията, за да искат ефирно време и да обвинят журналистите в пропрезидентско поведение. Държавният глава Вучич днес осъди нахлуването в сградата и нарече протестиращите - фашисти и крадци. Харесайте и страницата ни във Facebook ", "date": "2019.03.17", "title": "Нови сблъсъци в Сърбия: Хиляди демонстранти обградиха президентския дворец"}
{"url": "https://www.bgonair.bg/reportazhi/2019-03-17/kartina-na-burgaska-hudozhnichka-beshe-prodadena-na-targ-s-blagotvoritelna-kauza", "text": "\r\n Картина на бургаска художничка, излагана в Лувъра, беше продадена на благотворителен търг в морския град. Автор на портрета \"Червената лястовица\" е художничката Петя Николова, която дари творбата си на Асоциация \"Бургас е надежда\".  Петя е завършила художествена гимназия, но се дипломира като графичен дизайнер и аниматор. Преди три години отново се връща към рисуването. Картините и добиват особена популярност в Instagram . Така 26 от тях, сред които и \"Червената лястовица\", попадат в Лувъра.  Картината на Петя стана собственост на частен колекционер, а парите от търга са за абитуриенти в нужда.  Харесайте и страницата ни във Facebook ", "date": "2019.03.17", "title": "Картина на бургаска художничка беше продадена на търг с благотворителна кауза"}
{"url": "https://www.bgonair.bg/bulgaria/2019-03-17/teroristat-ot-nova-zelandiya-opoznaval-mestata-na-bitki-sreshtu-myusyulmani", "text": "\r\n Терористът от Нова Зеландия Брентън Тарънт е дошъл в България, за да се запознае с местата, на които се водени битки срещу мюсюлмани и за да се вдъхнови за планирания от него атентат, категорични са експертите. Манифестът от 74 страници на нападателя, озаглавен \"Голямата подмяна\", е вдъхновен от книгата на Жорж Кастелан, която анализира действията на Османската империя срещу страните, които е завладявала. Книгата обръща внимание на религиозната и административна политика на империята. Експертите са категорични, че творбата на френския историк е изиграла значителна роля при формирането на мотивите на Тарант за нападението в Нова Зеландия. А името си, манифестът взима от книгата на френския писател Рено Камю, чийто конспиративен текст със същото заглавие твърди, че населението на Франция бива \"подменено\" от имигранти от Северна Африка и Близкия Изток. Харесайте и страницата ни във Facebook ", "date": "2019.03.17", "title": "Терористът от Нова Зеландия опознавал местата на битки срещу мюсюлмани"}
{"url": "https://www.bgonair.bg/bulgaria/2019-03-17/pamporovo-e-domakin-na-mezhdunarodna-sreshta-na-instruktorite-po-ski-i-snoubord", "text": "В курорта Пампорово официално ще бъде открит Международния конгрес на Интерски. Той се провежда веднъж на всеки 4 години и събира на едно място някои от най-добрите и изявени ски и сноуборд инструктори от цял свят. На церемонията ще присъстват вицепремиерът по европейските фондове и икономическата политика Томислав Дончев, министрите на младежта и спорта Красен Кралев и на туризма Николина Ангелкова, съобщава сайтът на БНР. Очаква се над хиляда делегати от 6 континента да вземат участие в мащабния форум. Включени са тематични направления - алпийски ски, ски бягане, сноуборд, свободен стил, обучение на хора с увреждания. Звезден отбор българи ще открие събитието. По пистата ще се спуснат Екатерина Дафовска, Радослав Янков, Александра Жекова, Ренеткка Комберова и Йордан Йовчев. Подобни събития са добра основа за популяризиране на България като туристическа дестинация, посочват организаторите. Харесайте и страницата ни във Facebook ", "date": "2019.03.17", "title": "Пампорово е домакин на международна среща на инструкторите по ски и сноуборд"}
{"url": "https://www.bgonair.bg/bulgaria/2019-03-17/elena-yoncheva-shte-e-vodach-na-listata-na-bsp-na-predstoyashtite-evropeyski-izbori", "text": "\r\n БСП избра Елена Йончева да оглави евролистата за предстоящия през май вот за Европарламента. Йончева беше предпочетена пред лидера на Европейските социалисти Сергей Станишев. Това стана на напрегнат пленум на левицата, където вътрешнопартийната опозиция и хората около Корнелия Нинова влязоха в открит сблъсък. 95 души са подкрепил кандидатурата на Елена Йовчева, 75 тази на Сергей Станишев.  Според присъствали на пленума, лидерът на партията Корнелия Нинова остро се обявила срещу кандидатурата на Станишев. А това, че е лидер на Европейските социалисти не било причина да бъде първи в листите за евровота. Дали ще приеме да е втори, обаче, Станишев коментира лаконично.  Елена Йончева е депутат от гражданската квота на БСП, но не е член на партията - един от основните мотиви на вътрешната опозиция, за тава, че не тя трябва да води листата.  Окончателният вариант за евролистата на БСП ще бъде обявен на 6 април.  Харесайте и страницата ни във Facebook ", "date": "2019.03.17", "title": "Елена Йончева ще е водач на листата на БСП на предстоящите европейски избори"}
{"url": "https://www.bgonair.bg/bulgaria/2019-03-17/bsp-izbira-vodach-na-listata-si-izborat-e-mezhdu-stanishev-i-yoncheva", "text": "Изпълнителното бюро на БСП предлага на Националния съвет Елена Йончева за водач на листата за европейските избори, пише  . Това е обявила лидерът на БСП Корнелия Нинова в реч пред съпартийците си на пленума, цитирана от пресцентъра на партията. Как ще изглежда цялата листа трябва да стане ясно до няколко седмици. Репортерът на   Благой Цицелков предаде, че днес в централата на БСП трябва да бъде решено само кой ще заеме първото място в листата на социалистите.  Дали това да е Сергей Станишев или Елена Йончева продължава да бъде разделителна линия сред привърженици и ръководители на БСП вече седмици и дори днес на Националния съвет. Лидерът на ПЕС каза на влизане в сградата, че днес социалистите трябва да излязат от там обединени, за да водят кампания, с която да спечелят изборите. Стана ясно още, че Станишев е предложил да се гласува първото и второто място в листата, то е било подкрепено от Йончева, но соцлидерката Корнелия Нинова категорично е отказала.  Тя дори е заявила, че се противопоставя на кредитирането на Сергей Станишев. Той пък я е обвинил, че търси разделителни линии в партията. Снимка: Димитър Кьосемарлиев (Bulgaria ON AIR) Харесайте и страницата ни във Facebook ", "date": "2019.03.17", "title": "БСП избира водач на листата си между Станишев и Йончева"}
{"url": "https://www.bgonair.bg/bulgaria/2019-03-17/mayka-s-insult-e-neotlachno-do-mladata-si-dashterya-koyato-e-prikovana-na-leglo", "text": "\r\n Младо момиче и майка му от Добрич имат нужда от подкрепа, за да оцелеят. Дъщерята е прикована на легло след тежка катастрофа, в която загива баща ѝ. Майката е оперирана от мозъчен кръвоизлив, получен в резултат на преживения стрес и безсънните нощи в грижа за детето. Преди трагедията, застигнала семейството през 2011 година, Ева е прекрасно дете с много обещаващи способности.  След множество операции и неуспешен опит за лечение в чужбина, тя е напълно обездвижена, не може да говори, а състоянието ѝ се влошава. Средствата на семейството се стопяват, майка ѝ Надежда се грижи сама за детето си, но претърпява инсулт и е оперирана. Дори не гледа телевизия, заради епилептични кризи. Налага се да наема допълнителна помощ, освен личния асистент, който се полага почасово на дъщеря ѝ. Орисана с името си, само майката не губи надежда. Около 3000 лв. месечно струва издръжката на двете жени, като по-голямата част от парите са за лекарства, които здравната каса не покрива. Харесайте и страницата ни във Facebook ", "date": "2019.03.17", "title": "Майка с инсулт е неотлъчно до младата си дъщеря, която е прикована на легло"}
{"url": "https://www.bgonair.bg/world/2019-03-17/tsiklon-bomba-prichini-golemi-navodneniya-v-tsentralnata-chast-na-sasht", "text": "Големи наводнения в централната част на САЩ. Редица реки преляха, потапяйки околните равнинни пасища, пътища и населени места. Причината за явлението е така наречения \"циклон-бомба“ – зимен ураган, причинен от рязък спад в атмосферното налягане. Наводненията през последната седмица са най-тежките за щата Небраска от 50 години насам. Те взеха две жертви, а редица местни жители пълнят чували с пясък, в опит да опазят домовете си. Харесайте и страницата ни във Facebook ", "date": "2019.03.17", "title": "\"Циклон-бомба\" причини големи наводнения в централната част на САЩ"}
{"url": "https://www.bgonair.bg/bulgaria/2019-03-17/politsiyata-se-samoobezvredi-sas-salzotvoren-gaz-grazhdani-im-pomagat", "text": "\r\n Абсурдна ситуация на антиправителствен протест в София. При опит да бъде пробит полицейският кордон край Министерския съвет, разпръснатият сълзотворен газ покоси самата полиция. По-рано стотината протестиращи блокираха движението в центъра на София. След като полицаите се самообезвредиха, добри хора им помогнаха с мокри кърпички и вода.  Видеозапис от инцидента беше разпространен в социалните мрежи и моментално се превърна в един от най-гледаните клипове в мрежата, пише  . От МВР обявиха че пострадали или арестувани няма, но в онлайн пространството шегите не спират. Харесайте и страницата ни във Facebook ", "date": "2019.03.17", "title": "Полицията се самообезвреди със сълзотворен газ, граждани им помагат"}
{"url": "https://www.bgonair.bg/bulgaria/2019-03-17/zhitelite-na-kv-lagera-otnovo-na-protest-zaradi-stroezh-pred-vhoda", "text": "\r\n Жители на столичния квартал \"Лагера\" отново излязоха на протест. Живеещите в района се оплакват от липсата на тротоари, улици и осветление, както и функциониращи отводнителни шахти. Днес стартира и подписка с настояване за по-добра инфраструктура. Триметрова стена от цимент се намира на сантиметри от главния вход на блок 42 в квартала. Ограждението е част от поредната строителна площадка, която е заела едно от малкото междублокови пространства. Хората от квартала казват, че работата на строежа не спира в почивни дни и между 14:00 и 16:00 часа. От община \"Красно село\" обещават, че условията в района ще се подобрят, а жителите на \"Лагера\" са категорични, че ще отстояват гражданските си права, докато не видят резултати. Харесайте и страницата ни във Facebook ", "date": "2019.03.17", "title": "Жителите на кв. \"Лагера\" отново на протест заради строеж пред входа"}
{"url": "https://www.bgonair.bg/bulgaria/2019-03-17/dnes-shte-se-naslazhdavame-na-slancheva-i-topla-nedelya", "text": "Неделята започна със слънце още от сутринта, което ще продължи през целия ден. Повече облаци ще има само в Източна България, които до обяд ще се разсеят. Максималните температури днес ще са от 20 градуса нагоре. Малко по-ниски ще бъдат те над някои части от Черноморието. Максималните пък ще са характерни за районите на Видин и Благоевград. Там термометрите ще показват 23-24 градуса. В планините също ще грее слънце и времето ще бъде подходящо за туризъм.  Слънчевото и топло време ще продължават и в началото на следващата седмица, като повече заоблачаване ще има във вторник, което ще бъде съпроводено и с лек спад на максималните температури. Снимка: Pixabay Харесайте и страницата ни във Facebook ", "date": "2019.03.17", "title": "Днес ще се наслаждаваме на слънчева и топла неделя"}
{"url": "https://www.bgonair.bg/bulgaria/2019-03-17/stanishev-ili-yoncheva-bsp-izbira-vodach-na-listata-za-evrovota", "text": "\r\n В 11:00 часа започва заседание на Националния съвет на БСП, което трябва да избере водача на листата за предстоящите европейски избори и да определи местата на коалиционните партньори и гражданската квота.  На по-късен етап ще бъде подредена и цялата листа. Основният сблъсък ще бъде между кандидатурите на председателя на ПЕС Сергей Станишев и журналиста и говорител на социалистите Елена Йончева, които получават най-много номинации от общинските структури.  Кандидатската листа на БСП се утвърждава от Националния съвет на партията, но подредбата на кандидатите в нея е предложение на Изпълнителното бюро. Вотът в партийната централа ще бъде таен. По всяка вероятност Станишев ще е част от кандидатите за новия европейски парламент. Той призова БСП да се яви на изборите с ясна политическа физиономия и да излъчи такива кандидати, които ясно да могат да защитят българския интерес. Снимка: Димитър Кьосемарлиев (Bulgaria ON AIR) Харесайте и страницата ни във Facebook ", "date": "2019.03.17", "title": "Станишев или Йончева: БСП избира водач на листата за евровота"}
{"url": "https://www.bgonair.bg/world/2019-03-17/antipravitelstveni-demonstranti-opitaha-da-nahluyat-v-parlamenta-na-albaniya", "text": "Ожесточени антиправителствени протести се проведоха в Албания. Полицията беше принудена да използва сълзотворен газ и водни оръдия, за да разпръсне демонстрантите, опитали се да нахлуят в сградата на парламента в Тирана. Преди това недоволните обградиха на два пъти околните правителствени сгради. Няколко полицаи и протестиращи са пострадали леко при сблъсъците. От опозицията настояват за предсрочни избори и обвиняват управляващите в корупция и изборни измами. Харесайте и страницата ни във Facebook ", "date": "2019.03.17", "title": "Антиправителствени демонстранти опитаха да нахлуят в парламента на Албания"}
{"url": "https://www.bgonair.bg/economy/2019-03-17/prouchvane-evropa-otbelyazva-vrah-na-imoti-s-krediti", "text": "Продажбите на обезпечени с имоти кредити са достигнали нов исторически връх в Европа през 2018 година, сочат данни на консултантската компания CBRE. Те са нараснали с 13,16% миналата година, като общата им стойност възлиза на 129,5 млрд. евро. Повечето продадени портфейли са били подкрепени от бизнес имоти, но често кредитните портфейли включват микс от жилищна, бизнес имоти и терени. Банките в южноевропейските страни като Италия, Испания, Гърция и Португалия все още имат високи нива на необслужвани кредити и са подложени на постоянен натиск от държавата и регулаторните органи да ги намаляват, отбелязва CBRE. \r\nСредният размер на продадения кредитен портфейл миналата година е надхвърлил един милиард евро, като при обезпечените с бизнес имоти кредити е достигнал 1,4 млрд. евро. В сравнение с предходни години големите продажби са били предпрочитани от продавачите, като 32 трансакции са включвали портфейл на стойност над 1 млрд. евро. Харесайте и страницата ни във Facebook ", "date": "2019.03.17", "title": "Проучване - Европа отбелязва връх на имоти с кредити"}
