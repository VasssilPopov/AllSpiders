{"url": "https://www.bgonair.bg/world/2019-02-25/opozitsionnata-partiya-na-sotsialistite-v-moldova-vodi-na-parlamentarnite-izbori", "text": "Опозиционната Партия на социалистите на Република Молдова получи 31,69% от гласовете на парламентарните избори, които за първи път бяха проведени чрез смесена избирателна система.  Втора остана досегашната управляваща Демократическа партия с 24,9%.  Според неокончателните данни на ЦИК избирателната акивност е била около 50 на сто, което е по-малко спрямо парламентарните избори през 2014 година.  В чужбина, където има около един милион граждани на републиката, само 2,4% от избирателите са отишли до урните. Анализатори определиха вчерашния вот като геополитически.  Социалистите на президента Игор Додон са за сближаване с Русия, докато демократите са с проевропейска ориентация.", "date": "2019.02.25", "title": "Социалистите в Молдова с убедителна победа на парламентарните избори"}
{"url": "https://www.bgonair.bg/world/2019-02-25/doklad-pokaza-seriozni-greshki-pri-poleta-v-koyto-zagina-emiliano-sala", "text": "Доклад показа сериозни грешки, открити при фаталния полетна футболиста Емилиано Сала. От негостава ясно, че е имало е проблем с регистрацията на самолета.  Втората грешка, която е много сериозна - намереният документ показва, че пилотът е предпочел да се движи на ръчно управление, вместо на автопилот.  Това означава, че въпреки неблагоприятните атмосферни условия, той не се е доверил на техниката и най-вече на приборите за ориентация, което се оказва изключително голямо нарушение.  Открият план на полета показва също, че има отклонения от предварително одобрения. Пилотът не е имал разрешение да лети през нощта, още по-малко с пътник на борда. В доклада се посочва още, че самолетът е бил разцепен на 3 части. Самолетът изчезна от радарите на 21 януари над Ламанша. Тялото на пилота Дейвид Ибътсън все още не е намерено.", "date": "2019.02.25", "title": "Доклад показа сериозни грешки при полета, в който загина Емилиано Сала"}
{"url": "https://www.bgonair.bg/world/2019-02-25/mey-obmislya-plan-za-otlagane-na-brexit-s-do-dva-mesetsa", "text": "Британският премиер Тереза Мей обмисля план, при който излизането от ЕС ще бъде отложено с до два месеца.  Правителство е разработило серия от сценарии по казуса. Целта - избягването на оставки на министри, решени да подкрепят усилията на депутати да не допуснат излизане без сделка от ЕС.  Вариантите включват отправяне на официална молба до Брюксел за отлагане на датата за Brexit, ако Тереза Мей не може да осигури до 12 март такова споразумение, което да бъде подкрепено от британските депутати.  Днес Мей заяви, че все още има много да се направи предвид обещанията, които е поела при идването си на власт.", "date": "2019.02.25", "title": "Mей обмисля план за отлагане на Brexit с до два месеца"}
{"url": "https://www.bgonair.bg/world/2019-02-25/loshoto-vreme-v-sasht-vze-zhertvi-i-predizvika-istinsko-bedstvie", "text": "Лошото време в няколко американски щата през уикенда взе жертви и причини истинско бедствие. Мощна гръмотевична буря удари щата Тенеси и северната част на Алабама.  Няколко бури торнадо пък предизвикаха хаос в Мисисипи.  Една от стихиите причини смъртта на 41-годишна жена, а други трима души бяха ранени, след като домът им рухна върху тях под напора на буреносните ветрове.  Проливни дъждове причиниха мащабни наводнения и взеха една жертва в Тенеси.", "date": "2019.02.25", "title": "Лошото време в САЩ взе жертви и предизвика истинско бедствие"}
{"url": "https://www.bgonair.bg/science/2019-02-25/audi-sviva-razhodite-osvobozhdava-10-ot-shefovete-si", "text": "Audi планира да намали разходите със 17 милиарда евро към 2022 г. За да ускори този процес компанията смята да премахне редица висши длъжности - около 10%. В допълнение ще спре нощната смяна в завода си в Инголщат. През януари тази година Audi реализира около 144 650 автомобила в световен мащаб, което съответства на 3% спад в продажбите. Общите продажби на марката намаляха главно поради постоянния спад в продажбите на нови автомобили в Европа, свързан с въвеждането на новите екологични стандарти. За да оптимизира разходите, Audi планира да намали броя на модификациите на своите двигатели, съобщават германските медии, цитирани от    \"Спряхме производството на двигатели и модификации, създадени изключително за определени пазари. Като цяло сме намалили производството с около 30%. Вече не можем да си позволим модели и оборудване, които не се ползват с постоянно търсене\", каза новият изпълнителен директор на Audi Брем Шот в интервю за германския Handelsblatt. Харесайте страницата ни във Facebook ", "date": "2019.02.25", "title": "Audi свива разходите, освобождава 10% от шефовете си"}
{"url": "https://www.bgonair.bg/economy/2019-02-25/nap-zapechata-nad-200-obekta-zaradi-neizdavane-na-kasovi-belezhki", "text": "Над 200 търговски обекта  – магазини, барове, дискотеки, спортни клубове, хотели, бензиностанции и ветеринарна клиника, са били запечатани от данъчните от началото на годината. Причината е неиздаването на касова бележка, съобщи НАП. Освен временното затваряне на обектите, на собствениците им са наложени и глоби, достигащи до 2000 лв. за всяко нарушение. Според действащото законодателство неиздаването на касова бележка е основание за запечатване за срок до един месец, се припомня в съобщението.  \"Засилваме контрола в зимните курорти и централните части на областните градове. Запечатването на обекти за срок до 1 месец е тежка и неприятна мярка за търговците, която обаче може да бъде избегната с издаване на касова бележка за всяка покупка\", каза директорът на \"Фискален контрол\" в НАП Спас Шишков, цитиран от  . Харесайте страницата ни във Facebook ", "date": "2019.02.25", "title": "НАП запечата над 200 обекта заради неиздаване на касови бележки"}
{"url": "https://www.bgonair.bg/world/2019-02-25/chetiri-sa-zhertvite-na-sblasatsite-na-granitsata-mezhdu-venetsuela-i-kolumbiya", "text": "Загиналите при сблъсъците на границата между Венецуела и Колумбия вече са четирима. Още около 100 души са ранени. До размириците се стигна заради отказа на правителството да допусне до гладуващото население на страната хуманитарната помощ, пристигаща от Колумбия. Венецуелската армия използва сълзотворен газ срещу хората, опитващи се да пренесат пакети с храна и лекарства през граничната бразда. Часове по-рано беше съобщено, че камиони с хуманитарна помощ са били запалени по заповед на Николас Мадуро. Късно снощи над 100 венецуелски военни дезертираха и преминаха границата с Колумбия. Това се случи само часове преди дългоочакваната среща между американския вицепрезидент Майк Пенс и самообявилия се за президент на Венецуела опозиционен лидер Хуан Гуайдо. Разговорите между двамата ще се състоят в Богота. Харесайте и страницата ни във Facebook ", "date": "2019.02.25", "title": "Четири са жертвите на сблъсъците на границата между Венецуела и Колумбия"}
{"url": "https://www.bgonair.bg/reportazhi/2019-02-25/stryaskashta-statistika-vazmozhno-e-turistite-v-bansko-da-namaleyat-s-30", "text": "\r\n Ръст на туристите отчитат за изминалия зимен сезон в Банско. Хотелиери обаче се притесняват, че има опасност туристите вече да не предпочитат курорта. Стряскаща статистика обиколи родния интернет за дни. Според нея е възможно туристите да намалеят с до 30% през следващия зимен сезон в Банско. Категорични данни за това няма, макар че проблем се оказва това какъв бюджет почиващите са си определили за ваканция. Според кмета на Банско Георги Икономов въпреки лошата реклама туристите в Банско се увеличават с всяка изминала година.  \"Всяка година отчитаме ръст на туристите по официалните данни, които имаме в Общината. Това е както през зимния сезон, така и през летния сезон, като даже мога да кажа, че за 2018 спрямо 2017 година имаме ръст\", сподели той. Туризмът в Банско през последните години се разива успешно и през лятото. Точно с това компенсира и тези хотели, които не са успели да запълнят легловата си база.  До няколко месеца ще се разбере и статистиката за този зимен сезон, дали туристите отново ще са предпочели Банско като фаворит за зимната си почивка.  ", "date": "2019.02.25", "title": "Възможно ли е туристите в Банско да намалеят с 30%?"}
{"url": "https://www.bgonair.bg/world/2019-02-25/rusiya-obyavi-koi-obekti-v-sasht-bi-porazila-s-yadren-udar", "text": "Русия посочи потенциалните обекти, които Москва може да порази с ядрен удар в случай, че САЩ разположат ракети със среден и по-малък обсег в Европа.  В предаване по държавана телевизия водещият Дмитрий Кисельов показа карта на САЩ и посочи няколко цели, които по думите му, Русия би желала да порази в случай на ядрена война.  Сред мишените са Пентагонът и президентската резиденция в Кемп Дейвид, щата Мериленд.  Кисельов, който е смятан за близък до Кремъл обясни, че разработваната от Русия свръхзвукова ракета \"Циркон\", може да порази целите за по-малко от пет минути.  Миналата седмица руският президент Владимир Путин заяви, че Русия ще насочи оръжия не само към страни, в които САЩ ще разположат ракети със среден и по-малък обсег, но и към териториите, където се взимат тези решения.", "date": "2019.02.25", "title": "Русия обяви кои обекти в САЩ би поразила с ядрен удар"}
{"url": "https://www.bgonair.bg/bulgaria/2019-02-25/bsp-ostava-izvan-parlamenta-vapreki-priziva-na-radev", "text": "Въпреки че президентът Румен Радев призова социалистите да се върнат в парламента и да участва в повторното обсъждане на промените в Изборния кодекс, които върна на законотворците, от БСП се заинатиха и отказаха да го послушат, предава . \"Разгърнатите в мотивите му аргументи както за машинното гласуване, за преференциите, за начина на вземане на решения в ЦИК и за обжалването, са аргументи, които ние яростно защитавахме преди 2 седмици яростно в парламента. За съжаление те останаха нечути. Но благодарение на нашата активност и на цялата обществена реакция, днес имаме възможност да поправим тази грешка. Тази възможност зависи най-много от тези, които се противопоставяха на разумните решения, а именно управляващата коалиция\", заяви Зарков. Той припомни, че условието на червените да се върнат в НС е да се намери решение на всичките проблеми, които са поставили. Според него ГЕРБ не само не са си взели поука от това, което се случи, а и \"готвят поредния парламентарен цирк, при който да жонглират с ветото и да избират от него това, което им харесва и това, което не им харесва“. \"Ние в този цирк няма да участваме. Имаме ясно решение, което гласи, че ще се върнем в НС при отмяна на скандалните изменения в изборния закон. Ветото дава възможност за такава отмяна. В ръцете на управляващото мнозинство е да го направи\", отсече Зарков. Според Георги Свиленски пък от действията на ГЕРБ през последните седмици ясно проличава желанието им за манипулиране на изборния процес. \"Нещата, които иска БСП са ясни и точни. Искаме машинно гласуване. Има ли някой съмнения, че чрез машинното гласуване ще се спре фалшификацията на изборите\", коментира той.", "date": "2019.02.25", "title": "БСП остава извън парламента въпреки призива на Радев"}
{"url": "https://www.bgonair.bg/bulgaria/2019-02-25/razpitaha-sina-na-marto-ludiya-za-poboya-nad-15-godishnoto-momche-v-sofiya", "text": "\r\n Полицията е открила и разпитала Явор Първанов, заподозрян за побоя над 15-годишното момче в София през уикенда.  Тийнейджърът беше нападнат от четирима маскирани пред дома му.  След това бе откаран в \"Пирогов\".  Момчето е стабилизирано, няма опасност за живота му.  Инцидентът стана в събота, в столичния квартал \"Зона Б18\".  Явор е син на добре познатия в родния ъндърграунд Мартин Първанов - Марто Лудия, разследван като наркодилър.  От МВР заявиха, че няма данни инцидентът да е свързан с пререкания между спортни фенове.  Бащата обаче продължава да твърди обратното и добавя, че побоят е бил поръчков.", "date": "2019.02.25", "title": "Разпитаха сина на Марто Лудия за побоя над 15-годишното момче в София"}
{"url": "https://www.bgonair.bg/reportazhi/2019-02-25/sled-vechnoto-derbi-sinya-balgariya-obvini-zhandarmeriyata-v-politseysko-nasilie", "text": "\r\n След случая с пострадалите полицаи на вечното дерби в София феновете на \"Левски\" обвиниха жандармерията в полицейско насилие. От ръководството на  \"’Синя България\" заявиха, че служителите на МВР избирателно са нападнали непълнолетни фенове на синия клуб. Според СДВР при конфликт между две от фракцииите на феновете е възникнал сблъсък, който е довел до намесата на полицията.  Сините фенове обаче смятат, че жандармерията се е възползвала от ситуацията. Такова е и обяснението за ситуацията на Антони Джамбазов от \"Синя България\". \"Не знам кой е почнал първи, най-вероянто е имало някакво стълкновение, от което те са възползвали, за да въдворят ред и малко да си вдигнат адреналина, за да опрадваят присъствието си там. Винаги, когато има някакви инциденти, обикновено полицията е замесена в тях. Може да не са основният инициатор, но със сигурност са дразнител\", заяви Джамбазов Според Джамбазов основните потърпевши сред феновете са били непълнолетни лица, за които е било спорно дали изобщо са били съпричастни към случая. Ръководството на \"Синя България“ смята, че законът за футболното хулиганство не ограничава инцидентите преди и след футболните мачове.", "date": "2019.02.25", "title": "След вечното дерби: \"Синя България\" обвини жандармерията в полицейско насилие"}
{"url": "https://www.bgonair.bg/reportazhi/2019-02-25/cheren-snyag-zavalya-v-sibir", "text": "\r\n Русия започна разследване за сериозно замърсяване на въздуха след като по-рано този месец заваля черен сняг. Според властите става въпрос за замърсяване с въглищен прах. На необичайно явление станаха свидетели жителите на няколко града в Сибир. Вместо пухкав бял сняг, улиците на града се покриха с черен.  Мнозина се изплашиха, че снегът може да е токсичен. Вероятната причина за замърсяването са местните фабрики за преработка на въглища.  Властите са наредили да се проверят всички действащи екологични програми на предприятията, защото изпълнението им не е достатъчно с оглед на ситуацията. Лабораторните изследвания показват, че допустимите концентрации на замърсители във въздуха са превишени повече от два пъти в района на Кисельовск.  Местни медии изтъкват поне две причини - въглищният прах, изхвърлян от предприятията, както и котлите на въглища.", "date": "2019.02.25", "title": "Черен сняг заваля в Сибир"}
{"url": "https://www.bgonair.bg/reportazhi/2019-02-25/trevozhno-uvelichava-se-broyat-na-horata-s-alergii-kam-fini-prahovi-chastitsi", "text": "\r\n Омбудсманът Мая Манолова организира днес втора среща за мръсния въздух. Първата тематична среща на граждани с отговорните институции се състоя на 24 януари т.г. и бе поет ангажимент след месец да бъде отчетено какви мерки са предприети срещу замърсяването с фини прахови частици и за подобряване качеството на атмосферния въздух.  Повод за срещата са десетките жалби на граждани от цялата страна, сред които най-голям брой от жители на столицата.  Хората поискаха институциите да поемат ясни ангажименти за справяне с наднорменото замърсяване на въздуха.  От Столичната община ще поставят нови 25 станции за измерване качеството на въздуха.  Договорите за наем на обитателите на общински жилища, които горят отпадъци нерегламентирано, пък ще бъдат прекратявани. ", "date": "2019.02.25", "title": "Тревожно: Увеличава се броят на хората с алергии към фини прахови частици"}
{"url": "https://www.bgonair.bg/sutreshen-blok/2019-02-25/sofiya-raste-no-ne-staree-nablyudava-li-se-bum-na-zhilishtnoto-stroitelstvo", "text": "\r\n София расте, но не старее. Докъде е възможно да се разпрострат границите на столицата ни? Строителството на нови жилища в южните части и около т.нар. Витошка яка не стихва. Именно там са концентрирани и множество бизнес сгради. На този фон общината работи усилено върху изработването на \"визия за София\" за 2050 г. Районът, в който хората избират да живея,т много често зависи от това доколко има удобен транспорт в квартала. \"Това, което пък привлича гражданите към южните квартали на столицата, е може би възможността за автомобил, тъй като в центъра проблемът с паркирането е голям\", коментира в студиото на   директорът на \"Софпроект\" арх. Любомир Георгиев. По думите му изчисленията сочат, че в определени квартали, които са доста атрактивни, какъвто е например \"Манастирски ливади\", би следвало да има много повече площ, отколкото живущи. Т.е. има свободни апартаменти. А това означава, че или много от хората не са се регистрирали, или наистина тенденцията е такава. \"Инфраструктурата е на ръба, дори е крайно недостатъчна. Непосилно е за столицата ни да обслужи население на двойно по-голяма площ. В момента има тенденция на разширяване на града на юг по хълмовете към Бистрица, което обаче не е устойчива тенденция, тъй като те няма как да бъдат обслужени\", коментира още арх. Георгиев.", "date": "2019.02.25", "title": "София расте, но не старее... Наблюдава ли се бум на жилищното строителство?"}
{"url": "https://www.bgonair.bg/denqt-on-air/2019-02-25/tayni-patruli-shte-debnat-dzhigiti-na-patya", "text": "\r\n , коментира в студиото на   председателят на Българското обединение на шофьорите Христо Радков. Той отбеляза, че държавата за пореден път влага средства в поредните \"милиционерски опити\" нещо да се случи, вместо например да закупи просто едни датчици за мъгла, които биха вършили по-добра работа. , категоричен бе Христо Радков. Пред   председателят на Съюза на преподавателите по авто-мото подготовка Йонко Иванов пък допълни, че отново се хвърляло прах в очите на хората, тъй като се задават избори. , каза той. До края на 2019 година на пътя е предвидено да работят още 56 нови камери на тринога. Всяка от тях ще може да заснема по над 100 нарушения за час и в двете посоки на движение на автомобилите. А заснетите клипове ще постъпват в новия информационен център. Системата ще обработва данните и автоматично ще се издават електронни фишове.", "date": "2019.02.25", "title": "Тайни патрули ще дебнат джигити на пътя"}
{"url": "https://www.bgonair.bg/bulgaria/2019-02-25/ombudsmanat-izliza-s-predlozhenie-sreshtu-pravomoshtiyata-na-bankite", "text": "Омбудсманът Мая Манолова ще представи на обществено обсъждане законопроект за ограничаване свръхправомощията на банките. Целта на дискусията е да бъде обсъдена промяна в нормативната уредба, която да осигури защита на потребителите.   В това число, на финансови услуги, предоставяни от банки и други кредитни институции при снабдяването им с изпълнителен лист по реда на заповедно производство, както и защита от неравноправни клаузи. Европейската комисия започна наказателна процедура срещу България заради нарушения баланс между банки и клиенти. Харесайте и страницата ни във Facebook ", "date": "2019.02.25", "title": "Омбудсманът с предложение срещу правомощията на банките"}
{"url": "https://www.bgonair.bg/bulgaria/2019-02-25/bolnite-ot-morbili-v-stranata-veche-sa-39", "text": "Случаите на морбили у нас вече са 39. Двадесет и четири от тях са доказани лабораторно.  Последните два са 2-годишно дете от Ихтиман и момче на 16 години от столичния квартал \"Надежда\".  Експертите са категорични - за епидемия на този етап не може да се говори. Изключително важно остава ваксинирането на децата с пропуск в имунизационния статус, както и на хората без имунизации, които са били в контакт със заразени лица. Харесайте ни във Facebook ", "date": "2019.02.25", "title": "Болните от морбили в страната вече са 39"}
{"url": "https://www.bgonair.bg/denqt-on-air/2019-02-25/nov-zakon-za-kontsesiite-na-plazhovete-turisticheskiyat-bransh-negoduva", "text": "\r\n Нов закон за концесиите на плажовете. Промените предвиждат министърът на туризма да се занимава с всичко по концесиите от подготовката, през провеждане на процедурите, до сключването на договорите и контрола за изпълнението им.  Ролята на Министерския съвет е да дава финалното одобрение за избраните концесионери. Туристическият бранш не е съгласен концесиите да се отдават по нов закон. В \" \" началникът на дирекция \"Управление на морските плажове\" Василка Цанева посочи, че причините са няколко. \"Новият закон транспонира директива, която е относима само  за концесиите с трансграничен интерес. За националните концесии процедурата е сложна и изискванията са доста тежки\", обясни тя. Другото, което тя посочи като причина, е това, че новата процедура удължава срокът и не може да се предвиди кога тя ще бъде завършена. По сегашния закон се обжалва всяко действие и бездействие на концедента. Според Василка Цанева всичко това води до факта, че не може да бъде предвиден срок, в който процедурата ще завърши и ще има избран концесионер. По думите ѝ тази неизвестност не е добра, както за публичния орган така и за икономическия оператор.  Тя посочи още и, че промяната в правната уредба е доста драстична. Според нея новият закон не осигурява по-голяма прозрачност. \"По Закона за устройството на черноморското крайбрежие концедент беше Министерския съвет - колективен орган. По закона за концесиите е министърът на туризма - едноличен орган. Концесионната комисия се състоеше от членове на Министерския съвет, Министерствата на вътрешните работи, финансите и туризма. По новия закон тя се посочва само от едно ведомство\", обясни Цанева пред  . Василка Цанева сподели още, че са подписани анекси, които да задължат концесионерите там, където теренът позволява, да се изградят специализирани пътеки за хора в неравностойно положение. Началникът на дирекция \"Управление на морските плажове\"  коментира и новите санкции относно оставяне на обекти върху дюните. \"Идеята е, че дюните или се опазват, или се ползват. Ако решим да ги опазваме, трябва да е тотална забраната за поставяне на всякакви обекти и за преминаване на транспортни средства\", категорично заяви тя.", "date": "2019.02.25", "title": "Нов закон за концесиите на плажовете - туристическият бранш негодува"}
{"url": "https://www.bgonair.bg/denqt-on-air/2019-02-25/politichesko-li-e-vetoto-na-prezidenta-varhu-izborniya-kodeks", "text": "\r\n Президентът Радев наложи вето на Изборния кодекс и призова БСП да се върнат в парламента. Социалистите заявиха, че няма да го направят. От ГЕРБ заявиха, че ветото на президента е политическо. Журналистката Валерия Велева и политологът Димитър Димитров коментират темата пред  . Според журналистката Валерия Велева налагането на вето върху промените в Изборния кодекс от президента не е политическо. \"Може би политическо беше обръщението на Радев към БСП да се върне в парламента. Не е работа на президента да съветва, която и да е партия, каквото и да е. Представете си как ГЕРБ щяха да реагират, ако той беше посъветвал тях за нещо\", коментира Велева в \" \" По думите ѝ опита на ГЕРБ да вкарат ветото на президента в политическа рамка излиза извън техните правомощия като партия, защото би трябвало те да приемат мотивите за него чисто експертно.  Според нея ГЕРБ са елиминирали опцията на БСП да се върне в парламента, тъй като са заявили, че няма да приемат ветото. \r\n  \r\nОт ГЕРБ определиха наложеното вето като опит на президента да създаде \"авариен вход\" за БСП. \"Не ясно за кого е аварийният вход, тъй като ГЕРБ ще използват повода да пренапишат части от закона, които бяха съгласувани в последния момент и в една много необичайна процедура\", коментира политологът Димитър Димитров в ефира на \" \". Според него и ГЕРБ и БСП мобилизират групите от хора, които са привърженици на едната или другата партия. По неговите думи те трябва да активизират не основните им електорати, а хората, които са без предварителна нагласа. \"Ако продължат с острото противопоставяне, нито едната, нито другата ще ги мобилизира. Не може да изкарате противоречията, сблъсъка от вътре в парламента на улицата\", категоричен беше той.  ", "date": "2019.02.25", "title": "Политическо ли е ветото на президента върху Изборния кодекс?"}
{"url": "https://www.bgonair.bg/bulgaria/2019-02-25/prezidentat-nalozhi-veto-na-promenite-v-izborniya-kodeks", "text": "\r\n Президентът Румен Радев се възползва от правомощията си и наложи вето на промените в Изборния кодекс, които бяха гласувани преди повече от седмица в Народното събрание. Тогава опозицията в лицето на БСП обяви, че напуска парламента. Решението на държавния глава беше очаквано, след като той на няколко пъти намекна, че ще върне промените в Изборния кодекс за преразглеждане.  \n Той настоява да бъдат прегласувани текстовете, които ограничават преференциалния вот, въпреки че още миналата седмица от управляващото мнозинство обявиха, че те ще бъдат преразгледани и ще бъде върнат минималният праг за преференция, което да позволи да се пренареждат листите.  Останалите мотиви на Румен Радев да наложи вето са свързани с отлагането на машинното гласуване, актуализацията на изборните списъци и видеонаблюдението в секциите, което по думите му показва липса на воля у управляващите за прозрачни и честни избори. Радев посочи, че споровете около преференциите е прикрил останалите важни въпроси. Президентът намекна още, че промените в изборното законодателство поставят под въпрос демократичното право на глас. , посочи Радев. Президентът разкритикува и поведението на народните представители, като каза, че през миналата седмица едни и същи депутати са защитавали две противоположни решения с еднакво усърдие. Румен Радев призова и опозицията да се върне в пленарната зала, за да участва в преразглеждането на изборното законодателство. Харесайте и страницата ни във Facebook ", "date": "2019.02.25", "title": "Президентът наложи вето на промените в Изборния кодекс"}
{"url": "https://www.bgonair.bg/reportazhi/2019-02-25/misiyata-e-vazmozhna-kray-na-institutsiite-za-detsa-v-balgariya", "text": "\r\n В навечерието на 1 март ученици от София направиха мартеници. Каузата им е социална - част от кампания \"Мисията е възможна\", свързана със затварянето на всички институции за деца в България. Дни преди един от най-светлите български празници, деца от социалните институции и ученици от столични школа се учеха на традиции. Заедно те изработиха красиви мартеници в Етнографския музей към БАН. Работилницата за мартеници е част от Националната кампания \"Мисията е възможна\" на оперативната програма \"Развитие на човешките ресурси\". Инициативата е част от последния етап на голямата реформа за затваряне на всички институции за деца в България.  В момента има около 600 деца, които са останали във все още незатворени домове за деца, лишени от родителски грижи, както и домовете за бебетата от 0 до 3 години.  Това е най-значимата социална реформа. Стартирала е още през 2010 година. Над 7 хиляди деца получиха по-добри възможности за развитие благодарение на множество услуги, осигурени от Социалното министерство.  Днес всички тези деца живеят в жилищни квартали, в малки семейни къщички, ходят на училище – тези от тях, които имат нужда от подкрепа, я получават. Инициативите от кампанията \"Мисията е възможна\" ще бъдат свързани с празниците от националния календар. През месец март в Габрово ще се проведе открит урок. Харесайте ни във Facebook ", "date": "2019.02.25", "title": "\"Мисията е възможна\": Малчугани правят мартеници в помощ на социална кауза"}
{"url": "https://www.bgonair.bg/bulgaria/2019-02-25/vitsepremierat-zaharieva-za-severna-makedoniya-do-koleta-v-nato", "text": "\n Надявам се през декември Северна Македония да е пълноправен съюзник в НАТО, заяви вицепремиерът Екатерина Захариева след среща с външния министър на страната Никола Димитров. Тя се надява, че югозападната ни съседка ще започне преговори за членство в Европейския съюз през юни. Това е първата визита на Никола Димитров в България, след като бе прието новото име на страната. \"Ние отворихме нова страница в историята\", заяви Димитров, цитиран от БНР, и благодари на България за подкрепата. В началото на месеца, когато постоянните представители на страните от НАТО ратифицираха протокола за присъединяването на Република Северна Македония към Пакта, Никола Димитров беше категоричен, че страната е излязла от застоя и е тръгнала напред. България беше една от първите държави, чийто парламент ратифицира протокола. Според Захариева скорошното членство на Северна Македония в Алианса ще ни направи съюзници, способни да участват в решаването на глобални регионални проблеми. Харесайте ни във Facebook ", "date": "2019.02.25", "title": "Вицепремиерът Захариева за Северна Македония: До Коледа в НАТО!"}
{"url": "https://www.bgonair.bg/multimediya/2019-02-25/kak-ni-promeni-feysbuk-misteriite-v-izkustvoto-i-improviziran-myuzikal", "text": "\r\n Този брой на предаването    по  съдържа възгледите на журналистите Михаела Петрова, Драгомир Симеонов и Бойко Василев за ефекта на Фейсбук върху живота ни. Говорим и с изкуствоведите Теодора Константинова и Радослав Механджийски за някои от интригуващите загадки в съвременното изкуство и култура - произведенията на Деймиън Хърст и Банкси или пък филам \"Младият папа\" на Паоло Сорентино. С главния редактор на сп. Виж обсъждаме и броя на списанието посветен на арт резиденциите. Актьорите от групата Ши Зи Импро театър пеят и играят импровизирано в студиото на предаването. Участват Златин Цветков, Ева Васева, Илиан Илков и Катя Бръмбарова.  ", "date": "2019.02.25", "title": "Как ни промени Фейсбук, мистериите в изкуството и импровизиран мюзикъл"}
{"url": "https://www.bgonair.bg/bulgaria/2019-02-25/gerb-vetoto-e-opit-za-osiguryavane-na-vhod-kam-parlamenta-za-bsp", "text": "\r\n ГЕРБ видя в президентското вето на промените в Изборния кодекс опит на Румен Радев да върне БСП в парламента.  \"Възприемаме днешния брифинг на президента като един опит за осигуряване на авариен изход за БСП от ситуацията, в която се поставиха с напускането на парламента и респективно осигуряване на авариен вход към Народното събрание\", заяви Тома Биков. По думите на Даниел Кирилов, ако ветото е частично и обхваща само преференциите, е възможно да бъде прието, но според тях обхватът ще е по-широк. \"Според нас обхватът ще бъде по-широк, дори да отхвърлим ветото, като цяло имаме внесен законопроект, който касае главно преференциите”, допълни Кирилов. Александър Ненков от ГЕРБ атакува президента и заради настояването за въвеждането на машинно гласуване и настоя, че никъде в Европа няма въведена такава система.", "date": "2019.02.25", "title": "ГЕРБ: Ветото върху ИК е опит за осигуряване на вход към парламента за БСП"}
{"url": "https://www.bgonair.bg/direktno/2019-02-25/zov-za-knigi", "text": "\r\n Зов за помощ с необичайно съдържание бе публикуван в национален седмичник и беше споделен хиляди пъти в социалните мрежи. Кой е човекът, молещ само за книги? Разказ на Мирослава Желязкова от Тополовград.", "date": "2019.02.25", "title": "Зов за книги"}
{"url": "https://www.bgonair.bg/bulgaria/2019-02-25/tsenite-na-gorivata-otnovo-skochiha", "text": "\r\n След редица протести с успешен край и резкия спад на цените на горивата в края на миналата година, в началото на тази цените отново скочиха. Бензин А95 струва 2,04 лева за литър, а дизела - 2,24 лева. В началото на 2019 година шофьорите отново усещат покачване. \"Този път обаче го правят по-интелигенто. Увеличават ги постепенно. В момента цената на горивото трябва да бъде макс 1,70, при тези цени, които са в световен мащаб. За по-малко от месец, цените на горивата скочиха средно между 7 и 9 стотинки за литър. Най-масовият бензин А95 се търгува средно за 2,03 лева за литър, а дизела – 2,23 за литър\", сподели организаторът на протестите в Благоевград Николай Кутанов. Плевен, Търговище, Кюстендил и Видин остават областите с най-високи цени на горивата. А най-изгодно за шофьорите излиза в Габрово, Добрич и Русе.  \"Относително по-високи в районите, отдалечени от основните снабдителни центрове. Например, нормално би било в района на Северозапдна България\", обясни Христо Казанджиев от Българския енергиен форум. Oт високите цени горивата, оказа се, се оплакват не само българските шофьори. Тази сутрин в Туитър американският президент Доналд Тръмп се оплака от цените на петрола на международните пазари и призова: \"ОПЕК, моля, отпуснете се и го давайте по-леко. Светът не може да понесе ново повишение на цените!\" Политиката за намаляване на производството на петрол от страна на ОПЕК, както и санкциите на САЩ срещу износа на петрол от Иран и Венецуела тласнаха цените на петрола миналата седмица до годишен връх през 2019 г. Засега шофьорите трябва да са спокойни - ново драстично поскъпване цените на горивата през предстоящия летен сезон не се очаква.", "date": "2019.02.25", "title": "Цените на горивата отново скочиха"}
{"url": "https://www.bgonair.bg/operatsiya-istoriya/2019-02-25/parking-varhu-groba-na-levski", "text": "\r\n През 1936 година в Министерството на войната е създадена комисия, която да открие гроба на Левски. Работи се усилено. Събрани са показания на свидетели на обесването и сваляно от бесилото на тялото на Левски, възоснова на тях се прави обосновано предположение къде е положено тялото на Апостола. При разкопки на трудови войски са намерени скелет и две черепа. За единия от черепите има свидетелски показания, че е на Бенковски, чиято глава, освен че е била разнасяна като трофей, набучена на кол по села и по паланки, е била и веществено доказателство по време на съдебния процес срещу въстаници от Априлското въстание. , разказа историкът и писател Николай Иванов в предаването  по  В историята често в ключови моменти Русия и САЩ са били лоялни съюзници. Русия помага много на американците по време на тяхната борба за независимост, американските компания помагат много на Съветския съюз да проведе индустриализацията след революцията. По време на Втората световна война Сталин и Рузвелт са много по-близки съюзници помежду си отколкото с Чърчил. Америка, като фактор в нашата история, се появява за пръв път по време на разследването на турските зверства от Априлското въстание. Ролята на дипломата Юджийн Скайлър и журналиста Макгахан е огромна за това англосаксонският свят да узнае за българите и тяхната борба. , разказа историкът доц. Александър Сивилов.      ", "date": "2019.02.25", "title": "По следите на костите на Левски и Бенковски"}
